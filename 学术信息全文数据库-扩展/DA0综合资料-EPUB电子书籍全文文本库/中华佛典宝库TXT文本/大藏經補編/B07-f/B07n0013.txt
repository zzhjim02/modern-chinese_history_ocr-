大藏經補編第 7 冊 No. 13 吉祥經


吉祥經(出巴利三藏中之小部阿含)

　　民國法舫法師譯

　　如是我聞．一時．教在舍衛國祇樹給孤獨園．爾時有一天人．於後夜分．身諸光明徧照祇樹園林．來詣佛所．到已頂禮世尊．却住一面．而以偈白佛言．

諸天與世人．思維吉祥事．希求．於幸福．何謂勝吉祥．一

遠離愚癡人．親近智慧者．供養於應供．此事勝吉祥．二

靜住安適處．由曾作福業．而自修善德．此事勝吉祥．三

凡學諸律儀．真實與工巧．及善說語言．此事勝吉祥．四

侍奉於父母．
攝受妻與子．所作無繫累．此事勝吉祥．五

布施與修持．攝受親眷屬．諸業無過咎．此事勝吉祥．六

遠離諸惡業．亦不飲諸酒．
於法不放逸．此事勝吉祥．七

尊敬與謙讓．知足常感恩．依時聽正法．此事勝吉祥．八

忍辱與謙卑．具足正知見．
談論於正法．此事勝吉祥．九

苦行與梵行．而得見聖諦．證悟於涅槃．此事勝吉祥．十

接觸世間法．心寂不為動．
無憂離貪欲．此事勝吉祥．十一

如是修諸行．而能無墮失．隨處得安隱．此諸事吉祥．十二終．


