大藏經補編第 7 冊 No. 16 南傳大悲經


南傳大悲經

　　民國法舫師譯

　　如是我聞．一時佛為五百比丘．宣說正法．時諸比丘．於深林中．修習禪觀．被諸劫賊妖魔之所擾亂．而來白佛．

　　爾時世尊．告諸比丘．汝等可返本處．修行大悲．愛護一切眾生三昧．猶如兵士．裝備武器．而自無畏．汝等亦然．應當裝備慈愛一切眾生三昧．而諸煩擾冤魔自然消滅．爾時五百比丘．信受佛語而行．前所劫賊．悉來皈依．施行恐怖者．悉來侍奉．施行搗亂者．悉來保衛．並供給諸比丘．飲食．衣服．臥具．湯藥．一切所需．悉皆充足．

　　如是比丘．發無上意．為慈愛眾生．乃究竟之道．於諸智慧中．亦得第一．由斯而得證入清淨涅槃．凡諸佛子．應當如是修行大悲三昧．為極重要．

　　能於戒定之中而開發智慧．乃佛法中之正宗綱要．正直真實．其心調柔．而身輕安．能空我慢等無明．修習一切善法．精進不退．惟不修一切無益苦行．亦不懶安．享受一切虛妄慾樂．一切智慧．悉皆圓滿．身口意業．悉皆清淨．廣作利益．為眾福田．奉為師範．皆由智慧大悲之力．不被纖毫塵煩之所擾亂．而常行戒定慧．慈愛眾生之心．逐漸增強廣大．精進不退．悉皆平等度脫．

　　若有色眾生．若無色眾生．若長大身眾生．若微細身眾生．或能見或不能見眾生．或同處或不同處眾生．或已生．或當生．或未生眾生．悉皆為彼拔一切憂苦．與一切愉樂．

　　故修此大慈悲愛三昧．而不惱害一切眾生．亦不輕欺他人．若被一切人來擾亂．悉皆能忍．三業清淨．四相皆空．慈愛眾生．如母愛子．較愛自身猶切．

　　如是慈悲正道．普遍愛護無量無邊眾生．冤親平等．無間國際種族．不分人我是非．凡宇宙一切眾生．乃至無情草木．猶不加損害．悉使共榮生存．

　　修此慈悲三昧．無論行住坐臥．或工作．或閒暇．無令忘失．

　　斯乃極大無比之威德．能生一切善．能滅一切惡．所以世尊普勸修持．乃最上一乘之道．

　　依此修持．則被一切眾生特別恭敬．則能消除一切眾生之我見等煩惱．並可解脫一切眾生之生死妄執．而堅固信念八正道四聖諦之實相．如是修持．自然消滅一切貪妄之苦．而證入最後涅槃．

　凡遇一切不祥事．　憂悲苦惱累人生．　若念佛陀威德力．　究竟解脫悉清靜．

　凡遇一切不祥事．　憂悲苦惱累人生．　若念達摩三藏力．　究竟解脫悉清靜．

　凡遇一切不祥事．　憂悲苦惱累人生．　若念比丘加持力．　究竟解脫悉清淨．

　慚愧恐怖諸惡業．　聞法精進捨國城．　正信同修戒定慧．　聖財七寶超世人．


