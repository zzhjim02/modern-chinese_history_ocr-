　　No. 2191 [cf. No. 262]
　　法華經祕釋

　　沙門覺鍐撰
　　今釋此一經當有其兩意。一淺略趣。二深祕門。初顯者此亦有四。法相三論天台華嚴是也。謂八識三性驅義。六度四攝取行。唯識無境爲宗。遣相證性謂極。五乘方便門則破于而諸草木各有差別等之諸文。一車眞實道則會于爲別一類住持所餘等之十義。是則他縁乘之意焉。依二諦四中顯經之幽玄。約一如八不示教之深妙。言亡慮絶理則證言辭相寂滅之文。悉有佛性旨則成無一不成佛之句。眞俗倶絶之談此宗始生。境智不離之稱斯家新起。此亦不生心之解（矣）一如精珠澄心水。三觀明燈破意暗。遮三車於彼權權。取一乘於此實實。久成眞實金言仰空上之滿月。本來寂滅玉章重髻中之明珠。名之一道綱要也。六相窮事理圓融。十玄盡染淨縁起。其數無量言下表主伴重重。難解難入文上彰圓融深玄。號之三自大概也次密者是亦五分。一明教興因縁。二彰攝教差別。三演大意。四解題目五入經文釋義理」
　　第一興教因縁者。夫以囂囂漫漫生死苦海六境妄風。濸濸七識迷波滉滉。寂寂蕩蕩涅槃樂岸四曼法器饒饒三密禪悦唐唐。可厭怖者煩惱貧宅。十惱殃過朝暮起。五障愁歎晝夜來。可樂求者菩提富宮。種智快樂亙身心。萬徳莊嚴遍依正。雖然三界有情六道含識狂醉日増彌厚四相之妄雲。著愛月長轉稠三假之邪林。永眠三部一如之床覺悟無日。久迷三毒八苦之衢歸還無時。無依無怙獨吟無明長夜。無祖無主常馳煩惱曠野。沈睡海深。懷土之思何青陽。狂迷嶽高。歸宅之心那白藏。四生窮子如是。萬徳慈父豈默乎。於是大日覺王流慈悲之涙。遍照法帝浸忍辱之衣。建善巧化城。設方便幻門。遂使清淨法界不二佛影現應化諸尊。祕密莊嚴唯一乘縁起内外諸教。應化幻佛色相種種内外權教淺深重重。可喩而言之。大虚朗月無異質。器水千差影千陰。玄天赫日離別體。池鏡萬種現萬陽。八萬由旬滄海淼淼底等。兩四功徳溟輸浩浩源同。支末江河流派淵溝淺深不如清濁有異。彼彼諸教略攝八種。所謂三網春林開五妙之報華。五常秋圃結四州之果實。是則愚童持齊之教也。奔十善業輪越四趣之境。扇六行觀羽登三天之空。此亦嬰童無畏之心矣。懸意於唯蘊則厭界趣於眼内之刺。住思於無我則翫如理於掌中之蓮。名之羊車。覺因縁於諦諦觀衆生於空空。拔業惱之株杌除無明之種子。稱之鹿車。於怨親衆生等起無縁慈悲。約色心諸法同覺唯識之義理。六度四攝爲因行。四智三身爲果報。號之他縁大乘之甘呂。放三空八不智箭射三毒八迷癡賊。乘二諦四中覺輅出四句五邊妄境。謂之覺心不生之醍醐。觀三諦於一心則寂光海會忽現。泯三車於一乘則遮那境界立顯。是約一道無爲明義。
　　眞如受熏洞内挑十玄縁起燈勝義無性空上曜六相圓融之月。是名三自。本覺爲名。以前乘乘如上教教皆是隨他隨情之蜃樓。竝也應病應機之幻門也。至如祕密曼荼羅金剛一乘者。本有眞實而超過三際。自然如常以遠離四相。語其聲者則大遍淨之語密。論其字者則廣博眼之身相。一一義趣皆顯五智曼荼。各各理致同表三昧瑜伽。所以三自一道妙覺怳惚而不進。絶中唯心至徳奇哉以絶望。然而因於大日法身揮四印神力。遍照智佛發三密加持。羝羊凡人聞持内證離言之境界。蚊虻愚士覺證自覺絶慮之法門。奇哉密行之人即身登覺王之智臺。靈哉祕觀之輩現生階法帝之如位矣
　　第二攝經分齊者。今此大乘若爲顯經者。正當一道無爲。若判密教者亦攝三密瑜伽。後中有二。一唯攝法部。是約横中竪。二兼通餘部。即於横中横
　　第三演大意者。今言妙法蓮華經者。是則觀自在尊自證之境。無量壽佛利他之門。妙觀察智之三摩地。蓮華法部之修多羅也。若約横中之横祕又之祕者。可通三部之教兩界之經耳。是以一一文言巧妙通始終。各各章句幽玄遍首尾。一百億部顯經攝字字而不足。二十萬頌密藏含理理而無漏。因茲須臾聽法之輩現身住一如之蓮宮。刹那解義之類即心登種智之金閣。眞俗兩諦之悉地速於返掌。自他二利之願望利於瞬目。誠是三世諸佛出世之本意。六道衆生入聖之廣門。然則我城難降法將飛檄。火宅叵出長者與車。遂使華嚴如聾對蓮喩而屬耳。鹿苑除糞渉鷲峯而棳土。故能始唱二深歎教門之難入。後説唯一還知佛果之可得。於是五千慢人去席失福。三根勝者留座得記。故於一説三之旨顯然。捨小歸大之躅周備矣。諸佛大事蓋在此焉
　　第四解題目者。妙法蓮華經等者。詞超宮商。理絶希夷。但假顯表幽。擧喩示法。故寄芙蓉之華實況達磨之果因。貫義攝生遐傳來葉。兩華動地亦標教深。品類之次此居其首。故●妙法蓮華經序品第一。是祕中淺略釋也。今約深祕釋之。所謂梵名●●●●●●●●●者。是則攝一部法曼荼羅擧諸尊祕密之號。且約法部釋者。蓮華部曼荼羅中央八葉中有八佛。加中台尊則九佛。題目九字則彼佛種子眞言。初●字者。娑字第五轉。
　　觀自在王如來入妙觀察智三摩地照見一切諸法體相。分別一切世間出世間差別不謬不失。是故●字門名諸法諦義。此字則觀音種字眞言。此經以此一字爲體爲主。從此一字中流出無量無邊義理。此一字有十二轉聲。第一二第十一二聲則因行證入也。更有方便聲。斯則五佛五智。則此字五佛種子眞言。三四乃至九十轉名三昧聲。此一字乃至五字中呑一切諸法義。經中所載諸佛菩薩二乘等人天八部名皆是此尊心數名也。自下八字及經内一切文義只説此一字義。何故●字門照於諸法。謂衆生三密潔白分明故。此清淨三密猶如圓鏡無垢能現諸色像。此●字爲體能照諸法。能照則●字。所照則●●故。次有●字門。●字則法界義法身義。衆生心法其義無量。塵沙非喩。心量莫測。彼此異門同而不同。故名界。界差別義身義。斯乃文殊種子眞言。從●字蓮華三昧能發妙惠故。次有文殊三昧。文殊則諸佛之妙＊惠。如是妙＊惠必有大自在力。自在則我義。謂大我者●字之義。則轉法輪等種子眞言也。具妙＊惠故遍十方。能自在轉法輪故。次顯轉法輪智。諸佛説法必表第一義故。次有●字門。●字則諸法第一義諦義。●字第五轉有●字聲。  入第一義三昧能破百六十劫跛故。次明●字門。●字則一切諸法戰敵怨對義。破三重妄執能證四種清淨法身故。明●字門。●字一切無塵垢義。無塵垢者能起神通變化能利益安樂一切衆生。是則如來事業故。＊明●字門。●字一切諸法事業義。自如來事業加持一切衆生發起本覺妙＊惠。厭生滅因求常樂果故。次明●字門。●字則一切諸法妙義正義。證妙覺故。與如來平等故。次●字説●字。此字本體即●字。●字則一切諸法如如義。是如如理如如智則普賢之三昧。萬徳已顯。財寶無盡。表此義故加●字點。由如如無垢故一切塵垢盡。塵垢盡以爲寶。此九字則九佛種子眞言。謂九佛者。謂中央大日尊。四方四葉各現四佛。
　　東方寶憧佛·南方開敷華王佛·西方無量壽佛·北方天鼓雷音佛是也。四隅四菩薩。則東南方普賢即大捨徳是。西南方文殊則大喜徳也。西北方觀音則大悲智。東北方慈氏則大慈智。此九種佛爲諸佛之根本。從此一一智各現十佛刹微塵數差別智印。如是智印則一佛之徳也。一一佛徳皆亦如此。故經中擧法云諸佛智慧甚深無量。喩説云七寶大車其數無量。大日經現無盡莊嚴。起信論具恒沙性功徳非只諸佛有此徳。一切衆生亦復如是。如來發起無垢清淨眼照見一切衆生。爲令衆生悟入如是三密故。慇懃悲歎開示知見。知見者所謂衆生三密。衆生三密有六重本覺。
　　是本覺各各具三十七百八乃至微塵數佛智四種法身四種曼荼羅身。雖然衆生不知不覺宅中寶藏。佛能知見此寶藏欲令開授衆生故。文云諸佛世尊唯以一大事因縁故出現於世開示悟入衆生。所謂開示悟入四字與大日經四種●字義趣大同。又●者妙也正也諦也。皆表此經此尊大義。謂依大疏等者。妙者智慧之別名。如來智＊惠甚深微妙等覺十地猶非其境。異生二乘誰昇其堂。故名妙。此則此尊智惠門義也。正者三昧義。即表蓮華三昧妙觀察智三摩地定印等義也。諦者諦察分明義。表妙觀察智門。示觀自在王義。●●者觀音法。謂表此經法部。法智印。法曼荼羅。法門身。法菩薩。法性語密等義。●●●●者譯云蓮華。即表蓮華部。蓮華門。蓮華智。蓮華三昧。手。蓮華印。蓮華壇。蓮華形。蓮華念誦。蓮華世界。蓮華三昧耶。蓮華曼荼羅等及一道清淨等義也。是等且約心數曼荼羅。略釋題名祕義了

　　或復如此題目九字通心王佛部胎藏曼荼羅中八葉九尊。此義亦在上所引之文中。今重據大日經顯祕密妙法蓮華義。毘盧舍那本地常心即是華臺具體。四佛四菩薩醍醐果徳猶如衆實成。十世界微塵數金剛密＊惠差別智印猶如鬢蘂。十世界微塵數大悲萬行波羅密門猶如華藏。三乘六道無量應身猶如根莖條葉發暉相間。以如是衆徳輪圓周備故名妙法蓮華曼荼羅也。然以如來加持故從佛菩薩自證之徳現八葉中台藏。從金剛密印現第一重金剛手等諸内眷屬。從大悲萬行現第二重摩訶薩埵諸大眷屬。從普門方便現第三重一切衆生喜見隨類之身。若以輪王灌頂方之則第三重如萬國君長。第二重如朝廷百揆。第一重如宗枝内弼。中＊台如垂拱之君。故常智爲大曼荼羅王也。
　　若自本垂迹則從中＊台一一門各流出第一重種種門。從第一重一一門流出第二重種種門。從第二重一一門各流出第三重種種門。
　　若行因至果則第三重之所引攝成就能通第二重。第二重之所引攝成就能通第一重。第一重之所引攝成就能見中台。由此以言之。則諸衆生類本性信解雖復無量無邊。
　　而此曼荼羅門法門所爲義利亦復磬無不盡。又妙法者心智。以爲金剛界。蓮華者身理。目名胎藏界。所以妙稱智上已解畢。所以法名心今當釋之。十界依正既無不心。三種世間豈有離智。故即身成佛義引金剛頂經文證六大之中。以諸法之言爲心識之證據。又摩訶衍論云所言法者謂衆生心。釋論云。衆謂四衍衆。生謂四種生。是一法界藏遍於彼八所。如此誠證其文非一。是知法即心心即智。智金剛界故爲名。次所以蓮華名胎藏者。此界亦名蓮華界故。復號蓮華部故。亦稱蓮華曼荼羅故。或云蓮華＊台藏故。又＊台藏中以八葉蓮華王專表曼荼羅法體故。又蓮華名理。理即胎藏故。有如是等種種因由故。以題目兩句爲金＊台二門耳。又約四種曼荼羅釋此題者。妙者大曼荼羅。以極無比味無過上色莊嚴大日尊等故。以妙爲名。此尊等以●字等本有眞實名爲號。故云法。即法曼荼羅身。此尊等亦持自性蓮華等爲表[愔*戈]。即三昧耶曼荼羅身。此三部諸尊定有妙善方便智月。名羯磨曼荼羅。
　　此四種曼荼羅即是四種法身四種智印三部三寶三點三解脱門等也。又妙法有六重淺深。一染淨本覺妙法。二清淨本覺妙法。三一法界本覺妙法。四三自本覺妙法。五一如本覺妙法。六不二本覺妙法。就此六重且分顯密妙法者。初五顯妙法。後一密妙法。又前五中初四顯。後一祕。又四本覺中更有顯祕。初顯後祕。如次可知。今所説經者。若且依顯略門者染淨本覺之妙法。何以得知。他受用身應化佛隨機之説。應病之談故。言妙法者何。諸佛知見是也。佛知見者即是衆生心性也。衆生心性甚深微細言斷心滅。金剛已還不能見聞故云妙。此是妙心爲物軌持故名法。此妙此法在濕不緇。磨而不燐。故名號蓮華。蓮華有多種。今所謂蓮華者自蓮華是也。經者常法攝貫等之義也。今正依深祕門者通後五妙法。且付不二本覺妙法中略有五種。一根本獨一不二本覺妙法。即當佛部法界體性智。二一心法界本覺妙法。即配金剛部大圓鏡智。三體大本覺妙法。即屬寶部平等性智。四相大本覺妙法。即爲蓮華部妙觀察智。五用大本覺妙法。即名羯磨部成所作智。於此五中。或唯蓮華一部不二本覺妙法。或亦可通餘佛部及餘三部而已。又妙者獨妙甚深之語。不可思議之稱。是當不二大乘。謂性徳三密獨尊獨妙種因海心識絶絶。顯略門言説已已故云妙也。法者前後兩重十六所入法也。蓮華者大覺分義。又智＊惠義故。況十六能入門。能入門則能覺智故。又如來身密微妙神靈。相相僉華麗好好同奇特。廣大如虚空。如常越金剛。體用倶甚深性相竝究竟。故云妙也。法者語密。即金＊台兩部大法。理智二界眞言是也。蓮華者理也。理即心密故。文云。一切理攝心。故以爲名。又蓮華者淨菩提心及自性清淨心。故配心密。又蓮華者覺分覺華。或開敷覺華等義。故亦名意密。以此三密攝彼諸法無所不盡。無所不究。故文云。以三密攝一切諸法。一切色攝身。身即印契。見色也。一切聲攝口。語即眞言聞音也。一切理攝心。心即本尊。表實相。是三密平等平等遍一切處。是故行者常可思。一切所見境皆遍一切處身。一切所聞音皆是陀羅尼。即是諸佛説法音。又吾口所出音皆是誨他之音。教誨前人。是身語之下理攝自心。自心即實相。實相即本尊。本尊即自心
　　次●●●翻序。●●●●云品。●●●●云第一。是則總表三重曼荼羅諸尊陣序所有無盡莊嚴三密四印故云序。三部諸尊部別類異。同而不同。異而不異故云品。雖外金剛部諸天鬼神迹同諸趣。然一心本法之處無優劣昇降之差故云第一
　　又序者因由爲義。則屬菩提爲因之句。品者類別爲功。以配大悲爲根之句。夫大悲爲根行者。則品類超恒沙。巧藝迷算。數量過刹塵。薩埵無測故以爲名。第一者究竟無比之稱故當方便爲究竟之句。雖云千經萬論遂不出此三句之中。
　　故總云●（妙）●●（法）●●●●（蓮華）●●（經）●●●（序）●●●●（品）●●●●（第一）也。梵名祕義略釋已了
　　第五入文判釋者。今此經王一部八卷二十八品六萬九千三百八十四言。大分爲三段。初一序品者爲序説縁起分。方便已下二十六品爲正説宗旨分。後屬累品爲流通教益分。或復初序品爲序説分。從方便品下至分別功徳品十九行偈爲正説分。偈後盡經爲流通分。
　　其内所明者五深·八深·四·七成·四記·六記·十如是·七喩·三平等·七無上·開示悟入等六十四節諸法門也。如此法門皆以一乘爲體爲宗。故經下云。今此經中唯説一乘於此一乘略有三種。一性徳圓滿海。一乘不二摩訶衍者是。二一心法界一乘。三三大義一乘
　　又就深祕門解此經始終略有二種。
　　一謂初從●●●●●●迄經尾一一文字章句皆明此尊種子。即題目初●字義也。且約如是我聞梵名而解者。凡＊●字略具三義。聲·字·實相是。聲者語密。大日金剛頂等經四持五持等明是也。字者身密。四種法身三祕密身等是也。實相者意密。

　　謂不二大乘之衆生及五智三十七智一百二十八智五百智乃至十佛刹微塵數不可説不可説一切智智并金剛定等是也。如是三密本具十法界。性遍三世間。自他同證此理。誰敢假他。内外共備其徳。何亦求外。爲表此義有求不可得●字門。又此是三密甚深微妙七宗權人呑聲而止焉。五教賢者絶言以住矣。爲顯此趣置離言説之●字門。此則遮情之實義。情非情之聲響。佛非佛之言音。皆是法佛平等之眞言。智身本有之密語。表此義而明言語道斷不可得之●字門。是亦表徳實義也。三密諸法遠離二我。超越兩空。渉入圓融自在無礙。大自在之●字正示此義。三密諸法平等平等遍滿遍滿無去無到。離取離捨。諸乘不可得之●字亦彰是旨。乘者運載受稱。即是捨此到彼去麁住細之義故。法佛三密寂靜禪那。無明妄風永止。煩惱迷浪遠離。又如來世尊寂衆生生死迷動入諸佛涅槃覺禪。表此本寂靜二種相而存本寂●字門。又三密諸法一如平等離高下之異。無善惡之別。自他共佛法僧。心佛衆生如是三箇三法平等平等。爲表此旨有如如●字門也。乃至作禮而去之梵名皆廣明此＊●字之上衆義。
　　二謂一一句句一一字字皆是諸尊種子眞言。理智法門本來不可得主伴本不生也。又約四種曼荼羅以釋此經者。此亦有二。一者就字義故。謂一一文字五大色。遍者大輪圓具足。平等五大所成者三昧耶壇。屈申等相羯磨聚集。諸發生不待釋而可知之。
　　二者約句義故。謂序·涌·不輕·藥王·妙音·觀音·妙莊嚴·普賢等品法中之大身也。火宅·藥草·寶塔三中之法也。陀羅尼品法中之大三羯也。
　　方便·信解·授記·化城·五百弟子·學無學·法師·勸持·安樂·壽量·分別隨喜·法師功徳·＊屬累等羯中之大三法也。如是四種身則或觀自在王之一種法門身。或無量。或兩部諸尊法身。若以觀自在爲首則大日尊亦名爲觀自在。以此尊爲首則具三十六尊及無量佛刹微塵身。大日則觀音之遍法界體性智。阿閦則觀音圓鏡自性金剛智。多寶則觀音福徳聚身。無量壽則觀音妙觀壽命智。釋迦則觀音作業寂照智。分身則觀音之正覺差別身。普賢則觀音菩提心如如智。文殊則觀音之妙＊惠。慈氏則觀音之大慈。乃至一切聲聞縁覺天龍·八部·國王長者身亦復如是。故金剛頂云。觀自在尊有六種大曼荼羅。
　　所謂大三法羯及四印一印曼荼羅等也（略抄）皆是觀自在菩薩身也。如此蓮華尊具無量身智。餘金剛寶部佛部等亦如是。如是身雲互相渉入如帝釋網珠光明交映展轉無限。
　　一一身分一一毛孔一一隨好一一福徳一一智＊惠量等虚  法界。重重無盡遍滿遍滿平等平等。四種曼荼羅身即是四種法身。四種法身者自性·受用·變化·等流。如是四身常住三世無有變易。遍在十方莫不羯磨。四種之移轉名之變易。二箇之利樂稱之羯磨。無爲爲作奇妙哉。無事事業靈異哉。義趣且異理致遂同。名數分四體性唯一。故金剛頂經云。自性及受用變化并等流。佛徳三十六皆同自性身。又云十方刹土中唯有一佛乘。又方便品云。十方佛土中唯有一乘法。無二亦無三。除佛方便説。故同名法身。如是等唯一義者。非一之一與無量而不二之一也。故文云。同一名如。多故如如。理理無數智智無邊。恒沙非喩。刹塵猶少。雨足雖多并是一水。燈光非一冥然同體。色心無量實相無邊。心王心數主伴無盡。互相渉入帝珠錠光。重重難思各具五智。多而不異。不異而多。故名一如。一非一一。無數爲一。如非如常。同同相似。不説此理即是隨轉。無盡寶藏因之耗竭。無量寶車於此消盡。地墨四身山毫三密本自圓滿凝然不變。又云。二乘智劣爲説六識。大乘稍深爲示八九。執滯不進。焉知無數。無識已有貧莫過此。刹塵海會即是我寶。又大日經云。知心無量故知身無量。知身無量故知智無量。知智無量故知衆生無量。
　　知衆生無量故知虚空無量（云云）又今經云諸佛智＊惠甚深無量。又七寶大車其數無量等者皆是此意也。如此與無量不二之一法身者。正是六大法界體性所成身大毘盧舍那佛是也。
　　此尊所具三密六大四曼四印等無量無邊微妙功徳從本已來。遍在一切衆生心中三業。當知衆生三業即是諸佛三密。纖芥無隔。毫釐莫差。復次據大日經及金剛頂教王祕密曼荼羅旋陀羅尼字輪海印三摩地。一切經且有十六門。謂遮情。表徳。淺略。深祕。字相。字義。一字攝多。多字歸一。一字釋多。多字釋一。一字成多。多字成一。一字破多。多字破一。順觀旋轉。逆觀旋轉門也。繁故略之。經大義教總宗心要如此。肝略在茲。若委論具釋者劫劫難盡。世世豈窮（云云）