　　No. 2189 [cf. No. 262]
　　法華釋文序

　　夫妙法蓮華經者。諸佛之祕要。眾經之本源也。文雖八軸義包萬象。是以古今諸宗疏釋區分。隨義訓文遂訓異音。諸師音義有兩三家。或述一訓。或出一音。尋義讀文頗有不安。然復有曇捷法師之單字。文雖盡義猶闕。有大乘基師之音訓。義雖窮文尚少。讀者常迷。還恨先賢。
　　我戸部藤納言取於朝大公望。准於昔維摩詰鬢莖未剃心蓮早開。課予令撰斯文。蓋甘知其如此也。予謹奉教命。漸迴愚慮。糅諸師之音義。集諸家之疏釋。刋謬補闕。省繁撮要。凡今所撰錄者取捷公之單字。冉基公之音訓。其餘列諸宗之疏釋。載諸家之切韻。若一字二義立難辨正。則隨處重出斷其疑網。勒成三卷。名曰法華釋文（中算）人間跛鱉。僧中啞羊。雖望龍象之光塵。猶昧内外。於味道以蠡酌海。恐多缺漏。時景子年建酉月朔五日。興福寺中算聊自叙之云爾。


　　妙法蓮華經釋文卷上

　　釋中算撰

　　掌記抄云二十八品都有六萬八千九百四十四言（除題目定）
　　第一卷八千八百八十八言（序品四千一百七十二言。方便品四千七百一十六言）
　　第二卷九千八百六十言（譬喻品六千五百九十一言。信解品三千二百六十九言）
　　第三卷九千二百八十六言（藥草喻品一千六百五十九言。授記品一千七百二十言。化城喻品五千九百七言）

　　第四卷一萬一千二百五十五言（五百弟子受記品二千三百言。授學無學人記品一千二百三十七言。法師品二千一百六十三言。見寶塔品二千六百三十二言。提婆達多品一千七百二十九言。持品一千一百九十四言）
　　第五卷一萬六百六十二言（安樂行品三千二百二十五言。從地踊出品二千七百五十七言。如來壽量品二千一十八言。分別功德品二千六百六十二言）
　　第六卷一萬二百二十二言（隨喜功德品一千三百五言。法師功德品三千五十九言。常不輕菩薩品一千四百九十五言。如來神力品一千一百一十四言。囑累品四百六十三言。藥王菩薩本事品二千七百八十六言）
　　第七卷八千七百七十一言（妙音菩薩品二千六十九言。觀世音菩薩普門品二千八十言。陀羅尼品一千二百二十七言。妙莊嚴王本事品一千七百一十四言。普賢菩薩勸發品一千六百八十一言）
　　大隋京師惠日道場沙門曇捷字釋云。六萬九千三百八十四字。單字一千五百七十字鏡水寺沙門栖復玄讚要集云。六萬九千七百五十四言
    今案。常記六萬八千九百四十四言者除題目四百十字定也。曇捷六萬九千三百八十四言者除普門品重頌五百三十一字定也。栖復六萬九千七百五十四言為正。雖有增減大概如此。所以有增減者。或是經本之不同。或以二十三十字書廿卅等也。
　　○序品
　　妙（彌召反。慈恩云。ー精也。又要ー好貌。古文為玅。曇捷云微也）法（「説文瀍今法」方乏反。曇捷云。常也令也。慈恩云。ー軌則也。又揩式也）蓮（路賢反。慈恩云。芙蕖實也。曇捷云。藕子云云）華（「ーー榮也。從艸□聲」慈恩云。呼瓜反。華美曰ー。或作花ー也。麻杲云。内典有法ー經名也。今案。ー字有三音。平聲輕重與去聲也。平輕則花也。重則榮華ー美也。去則華山西岳也。今為取花用平輕也。不空三藏儀軌作花字者蓋此意焉）經（古靈反。慈恩云。為常為法。是攝是貫也。孫愐云。佛留教語也。惠淨云。ー徑也。先聖後聖同所履故也。「ーー織也。從糸巠聲」）序（徐呂反。慈恩云。由致也。庠ー也。詮ー也。始也。吉藏云。漸也。王仁煦云。叙也「從廣予聲」）品（普綿反。慈恩云。彙「婁貴反」聚也。類別也）第（特計反。慈恩云。居也。廣雅云。次也「玉篇從竹又從艸」）一（因吉反。慈恩云。首也）
    如（仁餘反。郭知玄云。若也。孫愐云。似也。「ーー從女口ー」）是（承紙反。曹憲云。此也。梁武帝云。如如者如斯之義也）我（五可反。蒋魴云。吾也）聞（武分反。釋氏云。耳受聲也「ーー知聲也。從耳門聲」）時（市之反。玉篇云。須臾之間日ー也。慈恩云。ー分也。「ーー四時也。從日寺聲」）佛（符弗反。慈恩云。具云ー陀。唐云覺者。孫愐云釋像也。「ーー從人弗ー）住（特遇反。慈恩云。居止遊化之義也）
    王（雨方反。玉篇云。天子也。詩注云。ー君也。「ーー三者天地人也。參通王也」）舍（書冶反。玉篇云。止息也。詩注云。ー處也。又始夜反。曹憲云。宮也）城（石盈反。公羊傳云。百雉為ー。慈恩云。王舍城在摩揭陀國之正中。頻婆娑羅王先舍於此。故稱王舍城。見西域記。諸師異釋不戴之。「ーー從土成ー」）
　　耆（渠脂反。「ーー從老清旨ー」闍（陸法言云。丁姑反。又止奢反。曇捷云。今借音視賒反。今案。或人呼梵語以沙字替之。若依此語用視賒反。新人呼梵語以馱羅替之。若依此語用丁姑反。梵語新舊如下。「都音相應梵本」）崛（強欻反。慈恩云。具云姞利馱羅矩吒。唐云鷲峰。佛成道後。向五十年多居此山。「ーー從山屈ー」舊云ーーー訛略也。新羅順憬師音義云。或言伊沙崛訛也。）山（所間反。沙門清徹云。大陵也。「宣也。産也」）中（陟隆反。郭知玄云。ー央也。慈恩云。居止在山。遊化在城。佛依此中遊化安處也。智者文句云。佛好中道。今處山中説中道也。「内也。裏也。均也。半也。平也。宣也。堪也。任也。應也。成也。間也。得也。合也。和也」）與（余呂反。慈恩云。兼竝共及之義也。「ーー從臼與ー」大（徒蓋反。郭知玄云不小也。智者云。多也勝也。慈恩有六義也）比（曇捷云。鼻音）丘（去牛反。正云苾芻。訛云ー。由具五義所以不翻）眾（曇捷云。之蟲之仲二人反。孫愐云。三人以上為ー。慈恩云。ー者僧也。三人以上得僧名故。「ーー多也。從以目ー」
　　万（無販反。曹憲云。十千之數也。或作萬。一切經類音云。万是萬古字也。「玉篇在方部。作萬。在[忄*勾]（人九反）部」）二（日四反。釋氏云。一三之間也）千（倉先反風俗通云。十百曰也。「ーー十百也。從十人聲」）人（如隣反。郭知玄云仁也。尚書云。惟ー萬物之靈。涅槃經云。以多思故名之為ー説文天地之性最貴也）俱（舉隅反。郭知玄云偕也。「ーー從人具ー」）皆（古諧反。祝尚丘云咸也。「ーー俱詞也。從比白ー」）阿（惡何反）羅（洛柯反）漢（呼半反。阿羅漢唐云無學）
　　諸（之如反。廣雅云眾也。「ーー從言者ー」）漏（來豆反。廣雅云ー泄也。「ーー從水[尸/雨]ー」慈恩云。諸論皆云。煩惱現行令心連注流散不絶。名之為如器。如器舍深可厭。污損污處。廣毀責過去立以ー名也）
　　已（余止反。杜預云。ー猶決竟也。蒼頡篇云ー畢也）盡（慈引反。釋氏云罄也。韻略云無餘也。又之忍反。玉篇云ー猶竭也）無（武于反。慈恩云非有也。或作无也。聲類云虚无也。曇捷云。ー無同也）復（扶富反。杜預ー重也。玉篇云ー又也。□扶複反。「ーー重也。從勹復」煩（附袁反。蒼頡篇云ー擾也。「ーー從頁火」）惱（奴浩反。孫愐云。懊ー也恨也。唯識論云。擾惱有情身心名煩。ー也。「ーー玉篇女部。有所恨痛也。從女□清聲。無心部」）
　　逮（徒戴反。慈恩云。至也及也。經文又作逯。行謹逯也。亦人姓也。非經旨也。「ーー從辵隶聲。隶從平尾省從□者又字也）得（等勒反。郭知玄云獲也。「ーー從彳[得-彳]ー」）己（居喜反。孫愐云予也。左傳云ー。猶言某甲也）利（力至反。玉篇云。ー猶善也。曹憲云。和而得便曰ー。鄭玄云。以作事業曰ー也。慈恩云。以涅槃為己利也。掌記云。有為法皆他利也。「和也。仁也。養也。ーー從刀禾ー」）有（云久反。玉篇云非無也「言諸有者是三有也。言三有者即三界也。界者州境也。」）結（古屑反。孫愐云縛也。慈恩云。三有之法名有結也）心（息林反。□野王云ー意也）自（辭二反。鄭玄云ー由也）在（徂乃反。爾雅云存也。慈恩般若心經讚云。ー者無滯之義。縱任之義也。ーー土部。從才土ー」）其（渠之反。郭知玄云厥也「豈也。正作其」）名（武竝反。釋氏云號也「ーー從夕口。夕者宜不相稱也見故以口自名」）曰（于月反。釋氏云説也。「廣雅云語也。説文詞也。從口乙聲」）阿若（慈恩云人者反）憍（舉喬反）陳（直珍反）如（慈恩云。具云阿若多憍陳那。唐云初解眾多也。天台云火器也）
　　摩（莫訶反）訶（呼河反）迦（古牙反。麻杲云。内典有ー葉。又居伽反。孫愐云。有ー葉氏也）葉（慈恩云。申涉反。具云摩訶迦葉波。唐云大飲光也。天台云大龜氏也。「ーー從艸枼ー」優（於牛反。「ーー從人貞ー」樓（洛侯反。若從手者力珠反。「ーー從木婁ーー」頻（裨寶反）螺（來果反。慈恩云。正云鄔盧頻螺。唐云木瓜也）
　　伽（求迦反）耶（曇捷云。也遮似嗟二反。今案。似嗟二反。今案。似嗟反為正俱舍論光法師記云。羯闍尸利沙山此云象頭山。山頂如象故以名焉。舊云伽耶山者訛也。以羯闍之與伽耶音相近故謬傳爾。今案。此意闍字音與似嗟反相近矣也遮反其音全異。不得謂近。順憬師雖出兩音意取似嗟反。下伽耶城准此知之。慈恩云。伽耶山名。即象頭山。以山名人。天台云城家也。吉藏云。鐵杖城名也。邪字或作耶二形同焉。「梵本正云。伽葉跛耶。字乘不可得智廣悉曇也。字亦有。似嗟反即云訛也。野字加引聲點。若加此點或呼去聲。或呼平聲。若依此者以也遮反當為正音。或有古人真言之中耶字之處替用蛇字。皆是訛也」）
　　那（奴多反「ーー從邑[勹@井]聲。又那。俗作」）提（度嵇反。慈恩云。具云捺地迦河名也。天台云江也。「ーー從手是ー」）舍利弗（粉物反。慈恩云具云奢利弗怛羅。云唐鶖子。天台云翻身子也「又云秋露子」）大目（莫六反）揵（渠焉反。順憬云居隱反。捷公作[卓*(乳-孚)]字）連（列纏反。慈恩云。具云摩訶沒特伽羅。唐云大採菽氏也。吉藏云讚誦也。「ーー從[這-言+水]從車」）
　　摩訶迦旃（諸延反。或作栴。順憬云旁安木。未詳所出。）延（次然反。慈恩云。具云摩訶迦多衍那。唐云大剪剔種界也。天如云文飾也。吉藏云扇繩也。「ーー餘忍反部延□」
　　阿（行[玨-王+(錎-金)]云安葛反）[少*兔]（慈恩云女溝反。應作[需*兔]字。兎子也。捷云兔子。經文會字。少下作兎也）樓馱（唐佐反。慈恩云。正云阿泥律阤。唐云無滅。天台云無貧。亦云如意也「馱俗馱非」）
　　刧（居怯反「ーー在刀部。玉篇在力部」）寶（必隣反）那（慈恩云。唐云房宿也）
　　憍梵（扶泛反）波（博何反）提（慈恩云。正云笈房鉢底。唐云牛相也。天台云牛□也）
　　離（力知反。順憬云。又力智反）波（捷公作婆）多（得何反。慈恩云。正云頡麗筏多。唐云室星也。吉藏云。假和合也）
　　畢（寶一反）陵（力舛反）伽婆（薄何反）蹉（七阿反。慈恩云。正云畢藺陀筏蹉。唐云餘習也。吉藏云惡口也）
　　薄（傍各反）拘（舉隅反。或作俱。「ーー從句手ー」）羅（慈恩云。正云薄矩羅。唐云善容也）
　　摩訶拘絺（丑脂反。「敕久反」「ーー從糸希ー」羅（慈恩云。正云摩訶俱瑟耻羅。唐云大膝也）難（乃干反）陀（徒何反。慈恩云。唐云喜也。天台云喜。歡喜也。）
    孫（思渾反）陀羅難陀（慈恩云。唐云艷喜也。天台云好愛也。吉藏云端正也。亦柔血也）
　　富（府副反。「ーー從宀從[幅-巾]」）樓那彌（已支反）多羅尼（女脂反）子（即里反。玉篇云兒也。慈恩云。正云補剌拏梅怛利曳尼弗怛羅子。唐云滿慈子也。天台云。滿願慈女子也。「明度無極經云滿[示*鬼]子」）須（悉珠反。亦作湏「ーー古文洙字。從水頁」）菩（薄胡反）提（慈恩云。底唐。正云蘇補云善現。天台云空生也。義淨三藏云妙生也）
　　阿難（慈恩云。具云ーー陀。唐云慶喜也。天台云歡喜也）
　　羅睺（胡溝反。又去聲）羅（慈恩云。正云羅怙羅。唐云執日也。天台云覆障也）
　　所（色呂反。孫伷云。ー猶處也。正作所也）知（陟離反。賈逵云覺也「竹力反」）識（尸式反。玉篇云知也。「ーー從言戠ー」）等（得旨反。韓康伯云類也。廣雅云輩也。「ーー從竹從寺」）
　　學（戸角反。釋氏云習也）摩訶波闍波提（慈恩云。正云摩訶鉢刺闍鉢底。唐云大勝生主。天台云。大愛道也）尼（薩峋云女僧也。靈範云。ー者梵語也。漢翻為女。天竺名女為ー也）
　　眷（居倦反。麻杲云親也「ーー顧也。從目[米/卄]聲」）屬（時欲反。蒼頡篇云同類也。「ーー連從尾蜀」）
　　六（力竹反。孫伷云。數之次五者也）母（麻杲云。美詁反。古切韻用吳音作莫厚反。説文云。ー牧也。能牧養子也。「ーー作母牧也。從女象兎子形一日象乳也」耶輸（尸朱反）陀羅（慈恩云。正云耶戍達羅。唐云持譽也。天台云花色也。吉藏云名聲也）亦（已石反。三蒼云兩詞也。「又亦同」）菩薩（桑割反。郭知玄云菩ー）摩訶薩（玄贊云。具云菩提薩埵摩訶薩埵。唐云覺有情大有情也）
　　八（必黠反。曹憲云。數之次七也）於（憶魚反。釋氏云于也。陸法言云。居在其處也）
　　阿褥（慈恩云。内沃反。有作耨非也。孫愐云。佛經阿耨字是也。麻杲作耨。内典有阿耨多羅也。捷云。又奴足反）多羅三（曇捷云息甘反）藐（慈恩云。彌爵反。本是邈音。玉篇模角反。又彌紹反。今借音耳。借音云。内典三ー三菩提是也。順憬云。或作[卄/狼]。力當反。非音也）三菩提（阿褥以下九字。唐云無上正等正覺也）
　　不（方久反。聲類云弗也。詞之違也）退（胎對反。孫愐云却也。「ーー作[彳*(日/友)]從彳[日/一/夂]又[之@日/一/夂]□」）轉（知戀反。説文云運也。謂運ー迴旋也）陀羅尼（慈恩云。唐云總持也）
　　樂（五孝反。武玄之云願也。麻杲云欲也「辨惑云從白禾」）説（始悦反。玉篇云ー猶言也「ーー釋也。從兌言聲」）辨（皮勉反。文雅云慧也。孔安國云利口也。嘉祥云。速疾應機名ー也）才（在來反。祝尚丘云技藝也。嘉祥云。言含文彩為ー也）
　　法輪（力屯反。説文云。有輪輻曰ー也。法苑林章云。較輞輻圓摧破煩惱。名法輪也）
　　供（居用反。廣雅云。奉也進也）養（餘高反。曹憲云。供奉於尊者也。麻杲云。供ー也。又餘兩反。育也。今既供佛。故從初焉。「ーー從食芋ー若作養居援反祭□名也非此用」
　　量（呂張反。賈逵曰ー數也。又力張反。「ーー稱輕重也。從得清□」）百（補白反。説文云。十十為ー也。「從一白」）殖（時力反。陸法言云種也。又作植。孫愐云裁也。今案。二形通用之。「ーー從乞直）
　　眾（慈恩云。去二聲平）德（多則反。曹憲云得也。案。人行也）本（奔混反。何曇云ー基也。「ーー木部木下也。從木一在其中下唐韻作本又作夲從大十土刀反進取也。辨惑云木上為木下為夲」）
　　常（時羊反。釋氏云恒也。「ーー從巾堂ー」為（慈恩云。榮偽反。使也捷公云。猶被也。被佛稱歎。被火所燒等也）之（止時反。郭知玄云助詞也）稱（尺證反。爾雅云。好也譽也。「ーー從禾爯ー」）
　　歎（他旦反。慈恩云。諭德曰ー。或作嘆。二形同也）以（怡止反。麻杲云ー用也）慈（似而反。曹憲云。ー愛也。」内典云。拔苦為ー也。「ーー愛也從心茲ー」）修（自流反。慈恩云董ー也。或作修。飾也治也。義同矣。「ーー從彳[夂/月]聲或彡部作修飾也從彳彼ー」身（書隣反。麻杲云躬也）
　　善（常演反。爾雅云吉也。「又善羊言」）入（人執反。孫愐云。内也納也）慧（胡桂反。陸法言云解也。麻杲云明也。「ーー儇也從心彗ー」）通（他紅反。玉篇云達也。「ーー從辵甬ー」）達（但葛反。玉篇云通也）智（知義反。郭知玄云ー達也。「ーー作[智*亐]詞也。從白從亐知ー」）
　　到（刀誥反。爾雅云至也。「ーー從至刀ー」）彼（甫委反。玉篇云。對此之稱也。「ーー從辵皮聲」）
　　岸（五幹反。釋氏云重崖也。清徹云彼ー也。内典云。菩提涅槃為彼岸也）普（滂古反。孫愐云周也。「ーー從日竝ー。傳曰大也。戔云偏也」）聞（文奮反。釋氏云。令聲遠至也。詩云。聲ー天也）世（尸誓反。蒼頡篇云。三十年為世ー。清徹云ー界。若依内典可破壞義也）界（古拜反。陸法言云境文字集略作界矣「ーー作畍」能（奴登反。薩峋云任也。案。堪事也。孫愐云善也。）度（徒故反。郭知玄云逾越也。捷公云。渡也濟也。經字宜安水也）數（才句反。武玄之云箇ー也。曹憲云。自一至兆皆名ー。又所矩反。「ーー又部從又□清聲」眾生「所京反。蒼頡篇云ー産也。内典云。受眾多生故名ーー也」
　　文（問云反）殊（樹珠反）師（所緇反）利（慈恩云。正云曼殊室利。唐云妙吉祥。涅槃經云妙德也）觀（古寛反。慈恩云諦視也。「ーー從雚見ー」）音（於今反。詩傳云ー聲也）
　　勢（舒制反。蒼頡篇云ー權也。釋氏云威力也）精（子盈反。孫愐云專意也）進（即刃反。釋氏云。前也昇也。若依内典精進者勤也。「ーー登也從辵進ー」）休（許虯反。玉篇云息也。「ーー止息也從人依木」）
　　息（相即反。麻杲云止也）寶（愽抱反。麻杲云珍也。「ーー從寶缶貝ー」）掌（章爾反。郭知玄云手心也。「ーー手中也從手尚」）藥（以灼反。説文云。療病之草也。「從艸樂ー」）勇（餘隴反。玉篇云。雄敢果決也。孫愐云猛也」施（式智反。廣雅云。ー與也。布ー也。惠也）月（魚厥反。韓康伯云陰之精也）
　　光（古黄反。郭知玄云明也。「ーー火部從上火在人上[火/几]」）滿（莫旱反。孫愐云。充也盈也。「ーー從水[艹/兩]」）力（李憶反。鄭玄云。ー者筋骸強也）越（王月反。賈逵云踰也。慈恩云。離度之義也。「ーー從走戊ー又作[辶@戊]越字」）颰（[艹/補]達反。或作跋。博末反）陀波（順憬云。或本作婆字訛也）羅（慈恩云。ーーーー唐云賢護。大論云善守也）
　　彌勒（陵得反。慈恩云。正云梅怛利曳。唐云慈氏也）
　　積（資昔反。曹憲云聚也。「ーー從禾責ー」）
　　導（徒到反。孫愐云引教也。「ーー從寸道」）師（鄭玄云。教人以道者之稱也）
　　爾時（上兒氏反。釋氏云是也。捷公云。宜訓是也。今案。ーー猶是時也「金剛般若韋諗注云。ーー猶此時也」
　　釋（聖亦反）提桓（胡官也）因（一仁反。慈恩云。ーーー具云釋迦提婆因達羅。唐云能天帝也）
　　天（他前反。孫愐云。清氣上浮為ー也。地持論云所受自然故名為ー）香（許良反。説文云芳也）
　　四（私自反。釋氏云。三五間數也）
　　娑（私何反）婆（慈恩云。正云索訶。唐云堪忍）主（之庾反。慈恩云。親也上也。又守也）
　　梵天（慈恩云。正云梵摩唐云寂靜。亦云清淨。玄應云。或云淨潔也。葛洪字苑音凡泛反。梵潔也。今取其義矣）
　　尸（失脂反）棄（詰利反。慈恩云。ーー唐云頂髻）
　　光明（武兵反。孫愐云光也。「ーー照也從月從囧ー九□反古作明從日）
　　龍（力鐘反。白虎通云。鮮蟲三百六十六。而ー之長也）跋（博末反）難陀（慈恩云。唐云賢喜也）
　　婆伽羅（慈恩云。鹹海龍之名也）
　　和（胡過反。「ーー從禾口」）修吉（居質反。慈恩云。唐云九頭也。「ーー從土從口」）
　　德叉（初加反）迦（慈恩云。唐云多舌。天台云親毒也）
　　阿那婆達多（慈恩云。唐云無勢惱也）
　　摩那斯（息移反。慈恩云。正云摩捺斯。唐云慈心。天台云大身也）
　　優（曇捷作漚。于構由構二反）鉢（半末反）羅（慈恩云。ーーー正云漚鉢羅。唐云紅蓮華。問。玄讚下文呼殟鉢羅華。為青蓮華。何故此云區蓮華。答。古人有二解。路府并法證解云。漚鉢羅既是青色為紅蓮者玄讚之謬也。栖復解云。優漚二字目義全別。優鉢是青。漚鉢是紅。不以鉢羅是同遂無有青紅之別。今案。古釋皆有妨難。且路府法證俱不踰葱嶺。亦非翻經之人。何以為證。取玄讚一處文為正。嫌一處文為謬。是非之旨專無所授。且栖復解極以非理。優漚殟者皆梵語一囀也。古人云。優鉢正云漚鉢。何以優為青。以漚為紅。若以優漚異分為青紅。殟鉢羅是何色乎。鉢特摩華亦無所當。今正解云。一行禪師大日經疏引三藏解云。優鉢羅華有三種異。一赤色。二白色。三不赤不白色。形似泥慮鉢羅華也。言泥慮鉢羅華從牛糞種生極香。所謂目如青蓮者是也。然則優鉢羅中有不赤不白似泥慮鉢羅者。故下文呼殟鉢羅為青蓮華。地獄名亦爾也。亦有赤色者。故下此文呼優鉢羅為紅蓮華。玄範云。優鉢羅此云紅蓮華。或云青蓮華。正與此同。疏主之説上下無違。不可以管見容易斷聖説矣。玄應大品經音義優鉢羅翻為黛華者是青蓮華也。郭知玄云。黛青也。所以畫眉焉）
　　各（去古浴反。説文云異辭也。「從口夂」）若（而灼反）干（古寒反。薩峋云。ー數之不定也）
　　緊（居忍反）那羅（慈恩云。正云緊捺落。唐云歌神。天台云。此云疑神。似人而有一角。吉藏同之）
　　持（直之反。曹憲云握也。案。握執也。「ーー從手寺ー」）
　　[卓*（乳-孚）]（渠焉反）闥（他達反）婆（慈恩云。正云健達嚩。唐云尋香行作樂之神也）
　　樂（慈恩云。五孝反。梵云末奴是若颯縛羅。此云可意音。令人愛ー也。玄應憬興行[玨-王+(錎-金)]同之。若依吉藏五角反。彼疏云。初無聲之樂。次有聲之樂。天台同之。今案。嘉祥等師不撿梵本用入聲矣。若以作樂神作五角反。美與美音不應樂神焉。
　　美（無鄙反。王仁煦云精好也）
　　阿修羅（慈恩云。正云阿素洛。唐云非天。天台云無酒。吉藏同之）
　　婆稚（直利反。慈恩云。正云跋稚迦。唐云團圓。天台云。此云被縛。玄讚云。跋陀縛義。非是被縛也）
　　佉（捷公云。却阿反。慈恩云去聲）羅騫（去然反。慈恩云去聲。「ーー從馬寒省ー」行[玨-王+(錎-金)]同之）
　　馱（慈恩云。陀音或本作大字。道榮依此本。慈恩天台用馱字。ーーーー。慈恩云。唐云廣肩膊。天台云惡陰也）
　　毘（鼻脂反）摩質（真疋反之日反）多羅（慈恩云。正云吠摩質呾利。唐云綺畫。或云寶錦也。吉藏云響高也）
　　迦樓羅（慈恩云。正云褐路荼。唐云妙翅鳥也。海龍王經云鳳凰也）
　　威（於非反。韓知十云德也。「ーー從女成ー」）意（於記反。蒋魴云心也）
　　韋（謂歸反）提希（虚機反。慈恩云。正云吠題呬。唐云勝身也。天台云思惟也）
　　阿闍世（慈恩云。正云阿社多設咄路。唐云未生怨。別名折指也）
　　禮（慮啓反。武玄之云。内典ー拜也。今作禮字。釋氏云敬也。「ーー作禮古文」）足（即玉反。武玄之云脚趾也）坐（祖果反。孫愐云結趺也）面（彌箭反。説文云顏前也。「作圓從頁又[囿-有+百]」）尊（哉昆反。郭知玄云高貴也。「ーー從酉從艸從酉似流反從艸俱龍反又作□從寸）
　　圍（于貴反。慈恩云。周迴曰ー也）遶（而沼反。慈恩云。坐匝曰ー也。孫愐云周匝也。捷公作繞。今案。纏旋也。非園遶也。「ーー玉篇有繞無遶諸本皆作繞字形説文從糸堯ー」）
　　恭（駒卬反。慈恩云。隨謹曰ー也。「ーー心部作恭從心失ー」）敬（居慶反。慈恩云。崇仰曰ー也）
　　重（曇捷云直蒙反。慈恩云。尊深ー曰ー也。「ーー厚也從手束ー」）讚（子旦反。慈恩云。讚談美曰ー也）為（去聲。慈恩云因也）乘（實證反。玉篇云。舟車自載曰ー。郭知玄云。内教有三ー。仁王般若云。運載名大ー也）義（宜寄反。釋氏云理也。「ーー從我羊□誼」）教（古孝反。慈恩云訓也。「ーー從入又存ー新唐韻云詰也語□」）護（胡故反。字林云救視也。「ーー從言蒦ー」）念（女店反。説文云思也）此（雌氏反。三蒼云是也）
　　加（古遐反。慈恩云ー重也。則交足坐。除災横經等云。結交趺坐是也。有作跏。不知所從。玄應同之。曇捷云。跏字書所無。跏猶結交。今案。跏字古書無之。新切韻有之。蒋魴武玄之云。跏趺坐也。是後人於經文以加也。大般若新華嚴經皆作加矣）趺（方于反。釋氏云甲ー。即交足坐也。孫愐云。跏ー大坐也。「正跗」）處（之怒反。慈恩云。ー謂ー所也。「ーー作豦鬥相[迅-之]不解也從虎豕々々之鬥不相舍也玉篇處竭於居二反無之怒□莊子削木處々成見者驚猶鬼神也專無所訓玉篇几部作処充與反説文止也從夂得几而止玉篇作豦充與反居也止也定也陸法言處居御反獸名作豦牛馭反所也[豦*见]処昌與也唐韻云[（病-丙）@（、*、）][（病-丙）@（、*、）]作[（干/又）@/]與[豦*见]同」）
　　三昧（莫佩反。慈恩云。正云三摩地。唐云等持也）
　　動（徒總反。釋氏云搖也。「ーー從力重ー」）雨（于遇反。行[玨-王+(錎-金)]云。自上而下曰ー。麻杲云。漢書十二月大ー雪是也。慈恩又于矩反）曼（無販反。慈恩云。借音般反。「ーー從溫又ー今曼」）陀羅慈恩云。ーー唐云適意也。光宅云。赤圓華也。吉藏云。如意華也）
　　曼殊沙（尸加反。慈恩云。ーーー唐云柔軟也。光宅云白圓華。吉藏云音華。順憬云[打-丁+監]華也）
　　而（如之反杜預云語助也）散（先旦反。清徹云。飛ー也。分離也。「ーー肉部作[（林/月）*支]肉[林*支]」）上（時高反。曹憲云。對下之稱也）及（其立反。説文云逮也）
　　六種（之勇反。釋氏云類也。大般若經云。東涌西沒。西涌東沒。南涌北沒。北涌南沒。中涌邊沒。邊涌中沒。謂之六種震動也）
　　震（職刃反。玉篇云動也。薩峋云。又作振也。「ーー從雨辰ー」）動（華嚴經刊定記云。震謂搖撼之響。動是不住之形也）會（胡外反。釋氏云集聚也。「ーー合也」）優婆塞（增得反。慈恩云。正云鄔婆索迦。唐云近事男也）優婆夷（逸脂反。慈恩云。正云鄔婆斯迦。唐云近事女也）
　　夜（亦舍反）叉（慈恩云。正云藥叉。唐云勇健也。文句云。捷疾鬼也。華嚴經惠苑音義云。此云祠祭鬼。謂俗間相祭以求恩福者也）摩睺羅伽（慈恩云。正云莫呼洛伽。唐云大腹青蛙之類也）
　　非（甫微反。釋氏云不是也）小（私兆反。郭知玄云不大也「野王案。小者細也」）聖（式正反。郭知玄云正也。内典云。會理稱ー也）
　　未（無沸反。禮記云。ー猶不也。曇捷云。時主宰也。今案。不協經旨也）曾（昨稜反。玉篇云ー猶嘗也「ーー八部從八[曾-八]）歡（呼官反。孫伷云喜樂也。「ーー從欠雚ー」）喜（唐里反。孫愐云悦也。曇捷作憙「ーー樂也從豆從口」）合（胡答反。廣雅云會也。「ーー從亽從口」）放（甫妄反。廣雅云。遣也散也「ーー從支方ー」）眉（武悲反。説文云。目上毛也。慈恩云。面首之媚也）間（九閑反。慈恩云。ー謂兩中也。「隙也從門中月」）白（竝迫反。清徹云素色也。慈恩云。眾色之本也）豪（胡刀反。王逸云鋭毛也。慈恩云。玉篇亦作毫。長毛也。觀佛三昧經云。太子時舒長五尺。樹下長丈四尺五寸。成佛已長丈五尺。放之圓卷。如秋滿月。分明皎淨。色類雪河也。）相（息高反。郭知玄云ー貌也。「從木從目」）
　　照（之曜反。字略云。明之所及也。「ーー明也從火昭ー玉篇照炲同」）東（德紅反。郭知玄云。春之方也）方（府良反。鄭玄云。ー名東西也。廣雅云ー所也」）
　　靡（密被反。慈恩云已無也）周（職流反。郭知玄云遍也）遍（布眄反。杜預云周也。正作徧矣「ーー匝也從彳扁ー無辵」）下（胡雅反。玉篇云對上之稱也）至（脂利反。釋氏云到也）
　　阿鼻（毘至反。慈恩云。具云阿鼻至。唐云無間也）地（徒四反。郭知玄云坤也）獄（魚欲反。郭知玄云。牢罪人所也。慈恩云。ーー梵云捺落迦。唐云苦器。言ーー者義翻也。「ーー從炎言ー」）
　　阿迦尼吒（竹嫁反。慈恩云。具云阿迦抳瑟揥。唐云質礙究竟也）
　　見（古硯反。爾雅云視也。捷公云。今經本見邊安玉也。今案。現音胡顯反。王仁煦云見也。故作現亦得。若作去聲示現ー露。不可通用也。「ーー從目人現字不從玉從壬也」）土（曇捷云。徒古反。麻杲云。ー地田圭也。人居其中謂之ー圭也。又他古反。吐生萬物。今既國ー故從初矣。「鄭玄云。猶度也。詩傳曰ー居也」）
　　六趣（七句反。廣雅云ー處也。慈恩云。眾生之所歸ー也。地獄餓鬼傍生修羅人天謂之六趣也）
　　又（有救反。詩傳云ー復也）現（胡甸反。麻杲云露也）并（必名反。蒼頡篇云ー合也。「ーー從以井ー」）行（慈恩云。下孟反。詫之名ー。即造修也）道（徒浩反。鄭玄云ー路也。慈恩云ー者果也。「ーー從辵首ー正道」）者（之野反。麻杲云。別事之詞也。王仁煦云。詞絶也今案諸切韻之訓皆不協經文。此如論語智ー仁ー之類也。法苑林章云。ー者主義也。唯議述記云。ー即假ー是人也）
　　因（於真反。孫愐云緣也。「ーー從大口ー」）緣（與專反。郭知玄云因ー也。慈恩云。ーー者是所以義也）
　　信（息晋反。白虎通云。ー誠也。「ーー從言人ー」）解（胡買反。陸法言云曉也。「解從刀從牛」）
　　貌（「莫教反。慈」恩云ー儀也。有本作狠貌皆非也。「ーー先出貌[自/八]頌儀也從白人次作[豸*頁]從頁豹清ー玉篇頁部作[豸*頁][开*頁]同」）般（慈恩云。借音博末反「ーー從舟從殳」）涅（奴結反「從水[日/工]ー」）槃（蒲安反。慈恩云。ーーー正云波利抳縛南。唐云圓寂也。「ーー從木般ー」）後（胡遘。反玉篇云。對前之辭也）
　　舍利（慈恩云。正云設利羅。唐云體也）
　　起（虚里反。釋氏云立也。鄭玄曰作也。「ーー從走已ー」）七（千一反。玉篇云。數之次六也。「ーー從彳[（糸-小）/夂]」）塔（曇捷云。地合反。借音吐﨟反。郭知玄云佛墳也。慈恩云。古書無塔字。葛洪字苑ー則佛堂也。正云卒都婆。唐云高顯。僧祇律云。有舍利者名為ー婆也「辯惑云。作營造也。作起也」）作（則落反。韓知十云。為也。又去聲「ーー從人乍ー」）今（居音反。蒼頡篇云。當時也）神（食憐反。釋氏云。妙神不測也。慈恩云。妙用無方曰ー也）變（彼眷反。郭知玄云ー怪也）何（故歌反。釋氏云。疑問詞也。「ーー人可ー」）瑞（時偽反。慈恩云。節信也。符應也。「ーー從玉篇ー又浦俗」）于（字俱反。詩傳云於也）
　　可（口我反。説文云肯也）
　　思（息茲反。説文云憶今也。「ーー容也從心田ー思先恣先普二反」）議（曇捷云宜音。麻杲云ー量也。又宜寄反。孫愐云謀也。「ーー語也從言義ー」）希（曹憲云罕也。孫愐云奇也）當（東郎反。蔭峋云。正也應也）
　　問（忽運反。説文云ー訊也）誰（巿唯反。玉篇云。ー不知其名之稱也。「ーー從言隹ー」
　　）答（都合反。釋氏云對也。「ーー小米也從艸合ー玉篇大豆曰米小豆曰荅無對訓若作畣對也新唐韻作答字當也」）
　　親（七人反。孫愐云附也。蒼頡篇云近也）近（某謹及其靳二反。廓知玄云就也。王煦云相親也。「ーー從辵斤ー」）過（曇捷云。古臥反。度也。又古和反釋氏云逾越也）去（近據反。釋氏云。往也。不住也。又上聲「ーー八部從八才ー」）必（卑吉反。麻杲云果也孫愐云審也。然也）應（於陵反。韓知十云當也「ーー心部從雁從心ー」）咸（胡讒反。陸法言曰皆也。孫愐云悉也。「ーー從口成ー悉也」）欲（余蜀反。麻杲云將也。清徹云樂ー也。「ーー貪欲也從欠谷ー」）自（曹憲云。對他之稱也）決（公穴反。鄭玄云ー斷也。廣雅云ー穿也）疑（語其反。孫愐云。猶預不決之貌也）言（語軒反。周禮云語也）
　　國（居惑反。説文云。邦也。或作国同也。「𡆿[囗@去]國國」）莊（側羊反。聲類云ー嚴也。亦作庄非也。「ーー在草部從艸壯」）嚴（語輸反。郭知玄云莊也。「ーー吅部從吅[厂@(吕*攵)]ー」）重（直龍反。薩峋云累也。「ーー從壬東ー」）宣（須緣反。釋氏云。述也。祝尚丘云明也。「ーー從宀亘ー」）偈（其憩反。慈恩云。正云伽他。唐云頌ー者美也。歌也。文句美麗歌頌之故。若依惠淨不是。梵語ー者竭也盡也。四句圓足。義勢周盡故。天台云。長行偈頌是散華貫華之説。如此方序後銘也）故（古暮反。麻杲云事ー也。靖邁法師掌珍論疏云。ー者所以也。「ーー從攴古ー」）眉間白豪大光普照（陟公改云。佛在大眾入于三昧。湛然破之。具如彼記）旃（諸延反。或作栴字。順憬云。經中從木非也。「ーー從[施-也]丹ー」）檀（徒干反。慈恩云。旃彈那赤者謂牛頭。里者謂紫檀之類。白者謂白檀之屬也。西域記云。秣羅矩吒國秣刺耶山有ーー樹也。孫愐云。ーー香木也。順憬云。皮青而滑。木堅實也。華嚴經惠苑法師音義云。ーー唐云與樂。謂白檀能治熱病。赤檀能去風腫。皆是除疾安身之藥。故名與樂也。「ーー從本亶ー」）香風（方隆反。無命包云。陰陽怒而為ー也。慈恩云。華為旃檀。ーー似赤白檀。可遠聞故。栖復云。香氣遠處。聞似彼風吹。故嗅香作風。不體是風敢。湛然云。花香如旃。花香入風。故云檀風。吉藏云。雨華香風二事為異。湛然破之）
　　悦（以劣反。字林云懌也）可（麻杲云然也。孫愐云善也）淨（疾正反。郭知玄云ー潔也）四部（蒲口反。慈恩云部類也）快（苦邁反。祝尚丘云稱心也。「ーー善也從心夬也」）然（如延反。慈恩云ー順可也）金（居音反。慈恩云。ー有五色。黄為之長也。釋氏云黄ー曰ー）色（所力反。郭知玄云。五綵之總名也）從（疾容反。麻杲云。ー猶由也。「ーー作从字同」）有頂（都捷反。陸法言云頭上也。「ーー頭也從頁丁ー」吉藏云。有色之頂云ーー天。即阿迦尼吒。見樓炭經也）
　　惡（鳥各反。釋氏云不善也。「ーー過也從心亞也」）業（魚劫反。薩峋云事也。若依内典ー行也）
　　受（殖首反。王仁煦云秉也。「若從丈作受又都道反又除雨反豪到反人姓也」）報（博耗反。陸法言云。罪名定當受決曰之ー也。詩云。答也酬也。若依内典果ー也。「ーー從幸從及」）好（呼皓反。麻杲云善也。慈恩云。人天之ー報也。「從女子ー」）醜（昌九反。郭知玄云。面貌惡也。釋名云。ー臭如物臭穢也。慈恩云。三惡趣之ー報也。「ーーー□惡從酉鬼ー」）悉（息七反。薩峋云皆也。「ーー釆部從釆從心又悉[木/心][半/心][人*备]」）
　　覩（當古反。陸法言云見也。「ーー從目者ー作睹作ー」）演（以淺反。陸法言云敷也。「ーー長流也從水寅ー」）聖主（惠淨云。佛於三聖最大。故稱ーー。湛然云。聖即主故云ーー也）
　　師子（郭璞云。狻猊也。出西域格天子傳云。走五百里。智度論云。四足獸中獨步無畏。能伏一切者也）
　　典（多顯反。尚書云經籍也。詩傳云法也）
　　微（無非反。説文ー妙也。新唐韻作微矣）聲（舒盈反。陸法言云音響也。「ーー音也從耳殸」）
　　清（七情反。孫愐云淨也。吉藏云。佛音不濁曰ー也）淨（吉藏云。佛語不鬧為ー也。「ーー從水爭ー」）出（尺遂反。詩云。ー言有章是也。武玄云。發遣也。又春律反）柔（耳由反。釋氏云。和也耎也）耎（「而演反」而兗反。慈恩云。柔ー渜也。亦作軟[車*耎]。二形通用。或作濡水名也。或作湯也。竝非經義也。「ーー從火而ー」）深（式針反。爾雅云邃也。「ーー從突水ー」）講（古項反。薩峋云。談經典義也。「ーー和解也從言冓ー）喻（羊戍反。慈恩云。開也曉也。曇捷作諭。諭ー同也。順憬云。經本從口者善也。非經義也。今案同矣）開（苦哀反。孫愐云。啓也解也。「ーー張也」）悟（五故反。陸法言云覺也。「從心吾ー」）若（而灼反。晋灼云。豫及之辭也。「ーー從艸右ー」）遭（作曹反。孫愐云逢也。「ーー遇也從辵曹ー」）苦（丘古反。祝尚丘云患也。若依内逼迫之義也。「ーー從艸古ー」）厭（於艷反。慈恩云。猶足而不欲復為也。或本作猒。飽也。非經旨矣。「ーー從猒」）老（盧皓反。孫愐云耆ー也。唯識論云。諸衰變位名ー也。「ーー七十曰老從人」）病（皮命反。麻杲云。疾甚曰ー。慈恩云。四大變異乖適故苦也。「ーー疾加也從疒丙」）死（自姊反。釋名云。人始氣絶曰ー。唯識論云。身懷命終。名為ー也。「ーー漸也人所離也從有人ー漸盡也」）苦際（子例反。釋氏云邊畔也。言ーー者阿羅漢最後蘊也。後蘊不更生故云ーー也」）福（方伏反。郭知玄云ー祐也）志（職吏反。釋氏云慕也。薩峋云望也「廣雅云意也。何晏曰慕也」）求（巨鳩反。孫愐云覓也）勝（詩證反。釋氏云過好餘者也。「ーー任也力部作勝」）緣覺（古岳反。祝尚丘云。曉悟也。從緣起覺故名ーー。亦名獨覺。獨一出故。「ーー從見學清聲」）種行（去聲。鄭玄云事也）若（釋氏云如似也「鄭玄曰如也」）斯（曹憲云此也）億（於力反。風欲通云。十萬曰ー。韻略萬萬為ー也。然依内典三文不同。華嚴經萬萬為ー。智度論以千萬為ー。俱舍論以十萬為ー。沼公解云。ー有三例。俱舍依少數。智度依中數。華嚴依大數也。）事（鋤吏反。郭知玄云ー務也。麻杲云ー業也）多（長孫訥言云眾也）
　　當略（離灼反。釋氏云省也。玄贊云。我今略説。栖復云。經本錯也。玄讚為正。又經本不同也。）或（胡國反。麻杲云有也。郭知玄云。不定之辭也。）恒（胡登反。玄範云。正云殑伽河。此云天堂來也）
　　沙（所加反。説文云。小散石也）銀（語巾反。慈恩云白金也）
　　珊（蘇干反。順憬云。又思割反）瑚（戸吳反。廣雅云。ーー珠也。淮南子云。崑崙山碧樹在北也。高誘云。青石也。慈恩云。ーー紅赤色石脂似樹形。説文云。生海中也。順憬云。罽寶國出ーー也）
　　真（側隣反）珠（章俱反。王仁煦云。圜玉也。佛地論云。赤蟲所出也。栖復云。赤蟲[虫*半]蛤也。慈恩云。或珠體赤名赤ーーー也。釋氏云寶也
　　摩尼（慈恩云。如意神珠也順憬云。正云末尼）
　　車（尺遮反）渠（強魚反。慈恩云。青白間色也。新唐韻作硨磲。美石次玉也。捷公同之）
　　馬（莫下反。郭知玄云武畜也）腦（奴皓反。慈恩云。色如馬腦故以為名。以是寶類故字從玉作瑪瑙也。或如石類故從石作碼瑙也。亦云杵藏。栖復云。其形似杵藏在石中故云杵藏）
　　金剛（古郎反。ーー金精之剛者也。或本作鋼。孫伷云。金之精剛者也。栖復云。鋼字為正。利貞云。ーー異物。堅不可壞。其形三稜。唯置龜甲以白羊角拍之能壞矣）
　　珍（陟隣反。長孫訥言云。寶也）
　　奴（怒胡反。慈恩云。古者罪人沒官為ー。釋氏云。男子之賤隷也。）婢（便俾反。慈恩云。女之卑稱也）
　　車（慈恩云。輿輪之總名也。古音居。言行所以居人。今ー舍也。言行者所處如舍也）
　　乘（慈恩云。食證反。ー駕也。謂可ー者象之徒也）
　　飾（賞職反。陸法言云。裝ー也。又作餝矣）
　　輦（力展反。慈恩云。挽車也天子皇后所乘車也）輿（慈恩云。余據余居二反。事ー也。又車無輪曰ー。或作舉非也）
　　布（愽故反。釋氏云。分也遍也）
　　施（式智反。廣雅云。ー與也布ー也）
　　迴（戸恢反。詩傳云轉也）向（許高反。王逸云。對也。吉藏云。ーー者轉行也。迴此善根向於佛道。故名轉行也）
　　願（魚怨反。清徹云樂欲也。注楞伽經云。勵行進求目之為ー也）
　　三界（欲界。色界。無色界也）
　　駟（息利反。慈恩云。四馬一乘。栖復云。謂四馬齊行。駕一乘車也）
　　欄（落干反。慈恩云。鉤ー也。或作闌。門遮也。ー闌皆得。或作闌。非經義也。行[玨-王+(錎-金)]從手。麻杲云檻楯也。）楯（食尹反。慈恩云。闌檻也。縱曰檻。横曰ー也。玄應華嚴經音義云。ーー殿上臨邊之飾也。亦所以防人墜墮也）華（慈恩云。呼瓜戸花二反）蓋（古泰反。郭知玄云覆也。慈恩云。西域暑熱。人多持蓋。以花飾之。名為ーー。又黄帝與豈尤戰於涿鹿野。常五色雲氣。金枝玉葉止於帝上。有花蘤之像。因而作ーー焉）
　　軒（虚言反。慈恩云。安車也。又作[怡-台+憲]字。虚偃反。玉篇布張車上以禦熱也。吉藏云。既言ー飾。必知覆車物也）
　　肉（如六反。祝尚丘云。凡有血氣之類皆謂ーー也）
　　手（書義反。王仁煦云。腕前也）
　　妻（七嵇反。慈恩云。婦與己齊者也）
　　頭（度侯反。説文云首也）目（説文云。眼也）體（他禮反。郭知玄云。身軀也）
　　欣（許斤反。釋氏云喜也）樂（去聲。武玄之云願也）
　　往（王兩反。廣雅云行也）詣（五計反。釋氏云至也）
　　便（婢仙反。清徹云。次ー也。今案。即ー也）捨（書冶反。韓知十云。棄也）樂（盧各反。蒋魴云。喜極也）
　　宮（居戎反。長孫訥言云。ー室也）殿（妒練反。蒼頡篇云。大堂也）
　　臣（植隣反。孫愐云。男子之賤稱也）妾（七接反。孫愐云。女子之賤稱也）
　　剃（他計反。韻略云。除毛髮也）除（直魚反。曹憲云。去也）
　　鬚（相俞反。釋氏云。口下毛也）髮（方伐反。祝尚丘云。頭毛也）
　　被（皮義反。慈恩云。服也。ー帶也。或作披。ー散也。今從初也）服（房六反。清徹云。衣裳之總名也。説文又作肷也）
　　獨（徒谷反。王仁煦云。孤也）處（昌與反。武玄之云。居也）閑（胡山反。釋氏云。靜也）靜（疾郢反。郭知玄云。不喧也）
　　誦（似用反。釋氏云。背文曰ー。以聲節之曰ー也）猛（莫杏反。釋氏云。勇健也）惟（以追反。慈恩云。思也）離（力智反。釋氏云。遠去也）空（苦紅反。釋氏云。虚也）
　　禪（巿蓮反。麻杲云。内典定坐也。順憬云。借音時戰反）定（徒往反。王仁煦云。不移也。今案。ーー者靜慮也）
　　五（疑古反。玉篇云。數之次四也）神通（天眼天耳宿命他心神境。謂之五神通也）
　　安（烏寒反。麻杲云。ー猶居止也）固（古暮反。郭知玄云。堅也）化（呼覇反。清徹云。教ー也）
　　破（普臥反釋氏云。壞也）魔（莫婆反。慈恩云。具云魔羅。唐云破壞。ーー勝事故以為名。捷公云。鬼神ー魅之類也。止觀弘決云。古譯經論ー字從石。自梁武帝來。謂ー能惱人。字宜從鬼也）兵（甫明反。清徹云。軍眾也）
　　撃（古歴反。曹憲云打也）鼓（公戸反。廣雅云。樂器也。鐘ー也。慈恩云。動也。凡出音曰ー。令木有皮動之即鳴也。有作鼓。撃也。非鐘ー。或作鼓。不知所從也）
　　寂（前歴反。釋氏云。安靜也。肇論疏云。無聲為ー也）
　　宴（烏見反。詩傳云。安息也。慈恩云。或作晏字。烏澗反。點也）默（莫北反。麻杲云。靜不言也。或作嘿俗也）
　　為喜（上薳支反。郭知玄云。作也）
　　林（力尋反。説文云。叢木曰ー也）濟（子細反。釋氏云。渡也拯也。又子禮反。止也）令（郎丁反。陸法言云。使也「ーー發號□從亽尸文伶竛」）
　　未嘗（巿羊反。慈恩云。ー試也。謂暫為之。今不暫為。故言未嘗。曇捷云「曾也」行[玨-王+(錎-金)]云。曾試也。）睡（是偽反。韓知十云。坐寐也）眠（莫賢反。莊子云。ー寐也）
　　經行（戸庚反。郭知玄云。行步也。慈恩云。西域地濕。壘塼為道。於中往來。消食誦經如經布絹之來去。故云ーー也）
　　勤（巨斤反。郭知玄云。不怠也。曇捷作懃。今案。勤慇懃也）
　　具（其遇反。麻杲云。足也。順憬云。俱也）戒（古拜反。韻略云。ー律也。清徹云。僧受法也）
　　威儀（魚羈反。野王云。ー謂容止。有威ー禮則也。左傳云。有威可畏為之威。有儀可象為之儀也）
　　缺（傾雪反。曹憲云虧也。亦作缺）
　　忍（而軫反。玉篇云。舍容也）辱（而蜀反。郭知玄云。恥也。孫伷云。惡也）
　　增（作滕反。釋氏云。益也）慢（謨晏反。慈恩云。輕侮也。不畏敢。倨也。或作嫚字。欺為謾緩為ー。恃己陵他高舉為相也）
　　惡（烏故反。釋氏云。憎也）罵（莫駕反。陸法言云。惡言也）
　　捶（之累反。慈恩云。撃也。有作捶非也）打（慈恩云。頂音。以杖撃也。又都挺反。今從初矣）
　　戲（香義反。孫愐云。遊也弄也）笑（私妙反。郭知玄云。憙出聲也。或作[口*关]矣）
　　癡（刃之反。長孫訥言云。不慧也。若依内典迷闇為ー。即無明也）攝（書涉反。孫伷云。錄也）亂（郎段反。薩峋云。紛錯也。又作亂矣）歲（相鋭反。爾雅云。夏謂年為ー也。薩峋云。十二月之總名也）
　　肴（故交反。慈恩云。ー葅也。玉篇豆實也。凡非穀而食謂ー也。菜之類是也）膳（時戰反。慈恩云。説文ー具食。鄭玄云。善也。吉藏云。餚膳肉食也。湛然破之。具見彼記也。玄應云。有從食作。餚膳二字撿無所出。慈恩信行竝同之。曇捷二字從食。今案。新唐韻餚膳與肴膳同。唯加缺應知之）
　　飲（於錦反。説文云。歠也。又於禁反。孫愐云。以酒漿飼人也。今從初矣）食（乘力反。釋氏云飡也。玉篇云。凡口所嚼者皆曰ー。又慈史反。以飲ー設供於人也。今從初矣）
　　湯藥（下吐郎反。郭知玄云。温水也。曇捷云。又藥水也）
　　僧（蘇曾反。郭知玄云。出家緇服人。胡言ー伽。漢翻和合眾也）
　　衣（於希反。長孫訥言云。ー隱也。所以隱身也）上服（上陸法言云。好絶也。愛重也）
　　價（柯暇反。玉篇云。賈物所堪之數也）直（除力反。玉篇云。准當也）臥（吾貨反。字林云。寢也休也）
　　園（雨元反。詩傳云。植草木所也）果（古火反。薩峋云。木ー也。集略作果。長孫訥言云。説文即此為果木之字也。王仁煦云。木實也。或加草者非也。郭知玄從草也）
　　茂（草侯反。郭知玄云。草木盛也）盛（承正反。鄭玄云。ー長也）
　　流（力求反。郭知玄云。水從下也）泉（疾緣反。釋氏云。水自出也）
　　浴（余蜀反。説文云。洗身也）池（直離反。釋氏云。停水曰ー也）
　　詔（諸曜反。慈恩云。告也。ー導也。又明也。有本作招誘進也）滅（已列反。釋氏云。盡也）性（息政反。孫愐云。ー行也。郭知玄云。心ー也）猶（以周反。尚書云。ー尚也）著（長略反。釋氏云。附也）
　　造（昨早反。鄭玄云。ー作也）廟（眉召反。孫愐云。貌也。白虎通云。先祖之尊貌所在也。湛然作廟。今案。廟者ー之古字。二形通用也）
　　高（古勞反。麻杲云。崇也）由（以周反）旬（詳遵反。慈恩云。正云踰繕那。限量之義也。俱舍論云。八俱盧舍為一ー。即十六里。若依舊傳四十里三十里也）
　　縱（慈恩云。即容子用二反。竪也。有作從。韓詩傳云。南北曰從。玄應曇捷同之）廣（古晃反。慈恩云。ー横也。韓詩傳云。東西曰ー也）
　　正（征盛反。王逸云ー平也「ーー從一止ー」）等（説文云。齊也。又多頭反）
　　幢（宅江反。陸法言云。旛ー也）幡（孚袁反。説文云幟也。曇捷云。應作旛字。ー字義乖也。今案。聲類云。ー亦旛字。通用無失也）
　　交（古肴反。薩峋云錯也）露（洛故反。慈恩云。ー謂不覆也）
　　幔（莫半反。慈恩云。ー謂覆也。顯所莊嚴。或露或覆。有云ー幕也。在傍曰帷。在上曰幕。ー覆也。謂覆露也。同諸經文殊交露蓋。或作縵字。繒帛無文非是ー體。下寶塔品當具釋之）
　　鈴（郎丁反。陸法言云。似鐘而小也。字林云小鐸也）
　　和（慈恩云。音樂ー調也）鳴（武兵反。釋氏云。聲響也。玄應云。和鳴謂音聲調而和也。詩云。和鈴央ー是也。慈恩同之）
　　技（渠綺反。慈恩云。藝也。女樂作妓。或作伎也。今案。伎支義渠綺二反。傷害也。可用技妓二形。麻杲云。技藝也。案。諸書在手部。從人者非也。然文字集略技作伎。切韻二字異焉）樂（五角反。慈恩云。五聲八音總名ー也。音譜云。音聲和曰ー也）
　　自然（ーー猶任運也。見下屬累品玄讚文矣）
　　殊（曹憲云。異也）特（徒得反。釋氏云。別也異也）
　　天樹（常句反。曹憲云。木總名也。ーー慈木總名ー恩云。天帝圓生樹王也）
　　敷（芳無反。爾雅云布也）仰（魚兩反。説文云。舉首也）瞻（職廉反。郭知玄云。望視也）仁（如隣反。慈恩云。愛人以及物曰ー。上下相親曰ー也）
　　饒（如招反。孫愐云。益也倍也）益（伊昔反。曹憲云。饒也。麻杲云。增也）
　　道場（除良反。武玄之云。僧集之處也。孫愐云。祭神佛之處也。説文云。從日一勿。或作塲。始羊反。耕犂場又鼠場也。不協此義故。王仁煦云。埸塲從易。塲從[殤-歹]。二字各別。俗通用失也。今字辨疑亦同之。或作場字。伊昔反。疆場也。從曰勿也亦非此意。吉藏云。摩竭陀國菩提樹下起道之處名道場也）
　　授（承秀反。慈恩云。與也付也）記（居吏反。慈恩云。決也別也）
　　示（神至反。郭知玄云。呈也。祝尚丘云。現也）察（初八反。釋氏云。審視也）
　　語（牛據反。孫愐云。話也。又魚舉反）士（鋤里反。孫愐云人ー也。順憬云。知終知邕名之為ー也）
　　男（那含反。説文云丈夫也）忖（倉本反。慈恩云。度也）
　　雨大法雨（王仁煦云。雲液也。慈恩云。雨ー字皆字音。上或芋音。道榮云。上雨字去聲。下雨字上聲）
　　吹（昌為反。郭知玄云。以氣激物也）螺（落過反。慈恩云。水蟲也。或作嬴。陸法言云。蚌屬也）
　　即（子力反。郭璞云。今也）難信（上那干反。玉篇云。不易之稱也）
　　阿僧祇（巨支反。慈恩云。正云阿僧爾耶。唐云無央數。ー之盡也）劫（慈恩云。具云劫﨟波。唐云分別時分也）
　　號（胡到反。麻杲云。名ー也）曰（人質反。祝尚丘云。大陽之精也。古音而職反）
　　燈（都藤反。釋氏云。燃膏油以照明也。遺教經云。ー有明ー命也。延命也）
　　如來（慈恩云。如過去佛修六度等來至菩提。故言ーー）
　　應供（新人云應若云ーー。義則有缺見玄讚也）
　　正遍知（新人云。正等覺也）
　　明行足（新人云。明行圓滿）
　　善逝（時制反。慈恩云往也。成菩提已。於長夜中二利功德善事往矣）
　　世間解（華嚴經綱目云。世者是時。間者是中也。慈恩云。有情及器二世間中皆通達故）
　　無上士調（徒聊反。孫愐云。均也正也）御（牛據反。孫愐云。理也衛也）丈（直兩反。玉篇云。十尺也）夫（甫無反。武玄之云。男子之通稱也。何休云。丈夫大人之稱也。王弼云。丈夫者嚴莊之稱也。曇捷云。周八尺為大人。長八尺故曰丈夫也。新云。無上丈夫調御士矣）
　　天人師（以能化導天與人故）
　　世尊（新云薄伽梵。若云ーー。義有缺矣）
　　初（楚居反。釋氏云。始也）遠（雲院反。爾雅云。遐也）巧（苦絞反。孫愐云。好也）純（常倫反。孔安國云。ー一也。一切經類音云。ー不雜也）雜（徂合反。王仁煦云。不純也）
　　聲聞（平聲。聞説法聲悟解得道。故名ーー。又去聲。以佛道聲令一切聞。故名ーー也）
　　説應（慈恩云。於興反。當也。謂根法相稱曰ー。又於證反。物相契ー也）
　　四諦（都計反。釋氏云。實也。苦集滅道謂之四諦也）
　　究（居祐反。釋氏云。窮也）竟（居慶反。孫愐云。終也）
　　辟（必昔反）支（章移反）佛（慈恩云。具云辟支迦佛陀。唐云獨覺）
　　十（是執反。曹憲云。次九之數也）二因緣（無明行識名色六處觸受愛取有生老死謂之ーーー也」）
　　六波羅蜜（彌畢反。波羅蜜唐云到彼岸。布施淨戒安忍精進靜慮般若謂之ーーーー也）
　　成（氏征反。孫愐云。就也）一切（七計反。玉篇云。ーー猶皆同也。薩峋云。ーー普也。順憬云。又竊音」）次（七四反。玉篇云。ー第也）同（從紅反。孫愐云。齊也和也合也）字（疾置反。釋氏云。名字也」）姓（息正反。郭知玄云。氏也。慈恩云。古之神範聖人因母感天而生。故稱天子。即因生以為ー故從女生聲也」）頗（滂河反）羅墮（他果反。吉藏云。ーーー翻為利根。亦云辯才。亦云滿。滿為正。慈恩云。婆羅門十八姓中之一姓也）
　　所可（今案。ーー猶所。辟如許可猶許也）最（祖外反。玉篇云。極也。釋氏云。俗作[冖/取]矣）
出（尺律反。毛詩云。ー猶去也）家（古牙反。曹憲云。人之所居也）
　　響意（上許兩反。説文云。聲也。上宮聖德太子作嚮字。今案。非也。玄讚謂。ーー為達偽言心了諸法。猶如谷響非實。故響字為正。順憬云。鄉音）
　　領（良郢反。鄭玄云。治也）父（扶雨反。孫愐云。子之天也）位（惟冀反。鄭玄云。居官曰ー也）
　　隨（旬為反。薩峋云。從也）發（方伐反。釋氏云）皆為（平聲。孫伷云。ー成也）聽（他定反。郭知玄云。以耳取聲也）弟（特計反。爾雅云。男子後生為ー）子（四分律刪繁補闕行事鈔云。學在我後為弟。解從我生為子。故名ーー。今案。師猶父兄矣）
　　起（梵網經古迹云。ー者出也）座（徂臥反。釋氏云。床ー也）
　　所為（慈恩云。為音通平去皆得）
　　謂（云貴反。孫愐云。言也）食頃（去頴反。玉篇云。頃猶須臾之間也）而生（沙門清徹云。起也）
　　懈（古隘反。慈恩云。懶也倦也怠也）倦（渠眷反。慈恩云。疲也懈也。有作惓無所從也）
　　沙門（莫莽反。慈恩云。唐恩云。息惡也。玄應云。舊云桑門。亦云喪門。皆訛略也。正云室羅磨拏。唐云功勞也）婆羅門（慈恩云。唐云淨行。亦云淨乾。吉藏云。此云外意也）
　　夜（陸法言云。霄也。孫愐云。暮也。釋氏云。宵也）
　　餘（以諸反。玉篇云。殘也）藏（徂浪反。清徹云。庫ー也。又徂郎反。收也）告（古到反。陸法言云。語也。言報也）
　　多陀阿伽度（慈恩云。正云達多揭多。唐云如來矣）
　　阿羅訶（慈恩云。正云阿羅漢。唐云應也）
　　三藐三佛陀（慈恩云。唐云正等正覺也）
    堅（古賢反。陸法言云。固也）燃（如延反。麻杲云。燒也）貪（他含反。郭知玄云。ー婪也）雖（息遺反。聲類云。兩設之辭也）
　　讀誦（上同谷反。陸法言云。目對文而口唱也）
　　忘（武放反。釋氏云。不記憶也。又武方反）失（式質反。王仁煦云。遺忘也）
　　根（古痕反。釋氏云。草木本始也。依内典ー性也）值（直吏反。郭知玄云。遇也）豈（欺狶反。陸法言云。不必之辭也）異（羊吏反。釋氏云。別也）乎（戸吳反。説文云。語餘辭也）也（羊者反。清徹云。詞絶也）瑠（力求反）璃（呂支反。慈恩云。具云吠ーー。即青黄赤白色也。有云。ーー者從山為名。謂遠山寶。即須彌山南面寶也。或云。是金翅鳥[壳*殳]。鬼神破之以賣與人也。或云。ーー者火齊去聲也。順憬云。有青色如玉。亦狀如雲母。色如紫玉。光耀如蟬羽矣）
　　頗梨（力私反。慈恩云。正云頗胝迦。唐云水精。亦云水玉。或云白珠。石類也。智度論云。此寶出山石窟中。過千年冰化為ーー）
　　由（麻杲云。從也。字林云。用也）端（多官反。説文云。ー直也。鄭玄云。ー正也）甚（時鴆反。蒼頡篇云。ー孔也）内（奴對反。廣雅云。ー裏也）像（徐兩反。麻杲云。形也）
　　奉（扶隴反。説文云。承也）適（之赤反。慈恩云。近也始也）汝（人渚反。郭知玄云爾也。）眼（五限反。郭知玄云。ー目也。圓測師云。照矚名ー也）歸（舉韋反。劉北云ー向也）
　　唯（以追反。釋氏云。獨也一也）證（諸應反。陸法言云。驗也）既（居未反。釋氏云。已也）尋（徐林反。埤蒼云。ー續也。聖德太子云。即也）
　　實（神質反。清徹云。真也）放逸（夷質反。祝尚丘云。縱也）遇（牛具反。麻杲云。不期而會也）懷（戸乖反。孫愐云。抱也）悲（府眉反。字林云。哀也）速（桑谷反。郭知玄云。疾也）安（玉篇云。ー猶寧也）慰（於胃反。詩傳云。安也）
　　勿（文弗反。孫愐云。莫也）憂（於求反。麻杲云。愁也）怖（普故反。長孫訥言云。畏也）
　　薪（息隣反。纂要文云。大木曰ー也）分布（上府文反。祝尚丘云。施也）
　　倍（薄亥反。玉篇云。以一生兩也）加（孫愐云。益也）隨（旬為反。薩峋云。從也。）順（食[門@壬]反。孫伷云。從也）繼（古詣反。釋氏云。續也）仙（相然反。釋名云。老而不死曰ー也。正作僊矣）
　　脱（徒活反。鄭玄云。ー猶免也）怠（徒亥反。慈恩云。懈ー也。懶也）
　　遊（以周反。釋氏云。ー歴也）族（徂鹿反。慈恩云。ー類也。周禮四閭為ー也。亦聚也）弃（郭知玄云。捐也。或作棄矣）習（似入反。陸法言云。學也）廢（方肺反。麻杲云。止也捨也。順憬云。或作癈。困病也。非此義也）則（子德反。廣雅云。ー即也）
　　助（床據反。麻杲云佐也）待（徒亥反。王逸云。ー須也。曹憲云。有所須矣謂之ー也）充（昌終反。釋氏云。滿也）足（釋氏云。充也。又將喻反）悔（荒内反。韻略云。改過也。唯識論云。惡所作業追ー為ー也）斷（都管徒緩二反。慈恩云。截也絶也。又都亂反。決也。非此義矣）
　　○方便品
　　方（杜預云。法術也。百事之宜也。慈恩云。有益法之軌名ー也）便（婢面反。慈恩云。ー辯也。又利也。有濟人之利名也）
　　安（慈恩云。ー徐也）詳（似羊反。慈恩云。審也。華嚴探玄記云。ーー者審諦之狀也。曇捷作庠養也。今案。白虎通云。庠之言詳也。故亦通用也）
　　慧門（陸法言云。兩庇曰ー也）不能（薩峋云。能任也。任堪也）所以（靖邁法師謂故為ーー矣）就（疾秀反。釋氏云。成也）宜（魚羈反。曹憲云。善也）吾（五乎反。孫伷云。我也）譬（疋賜反。慈恩云。況也類也。玉篇比類以相曉也）引導（上余忍反。杜預云。導也）
　　無量（四無量謂慈悲喜捨也）無礙（五代反。慈恩云。止也。古作閡。爾雅云。限也。或作[得-彳]。唐韻云。内典無[得-彳]。又音得。説文云。取也。非此義矣。ーー者四ーー。謂法義詞辯也）力（謂十ー。見瑜伽論菩薩地也）
　　無所畏（於胃反。長孫訥言云。懼也。ーーー者四ーーー也。見瑜伽論十地論也）
　　禪（色界四靜慮也。見俱舍論等也）定（謂四無色ー。見俱舍論等也）
　　解脱（上佳買反。釋氏云。脱也。八ーー見大般若經等也）
　　三昧（謂九等至。見大般若經等也）
　　分別（方列反。孫愐云。別者分別也）
　　詞（似茲反。郭知玄云。辭。鄭玄云。説也。或作辭字。不受也。又訟也。辭囗辝辞四形皆同。聲類以為皆詞字。新切韻詞辭異也）
　　要（於笑反。釋氏云。須甚也）止（諸巿反。孫愐云。停也）不須（孫愐云。意所欲也）乃能（上奴亥反。孫愐云。語辭也。鄭玄云。ー猶而也。古作迺矣。郭知玄曰。驚辭曰迺也）
　　果（對因之辭也。謂ー利也）末（莫割反。薩峋云。對本之言也。麻杲云。終也）
　　世雄（羽弓反。郭知玄云。英ー也。栖復云。ー者具足丈夫相也）類（力遂反。薩峋云。種ー也）
　　測（初力反。曹憲云。度也）本從（七恭反。孫愐云。服也隨也。又踐容錢用反）了（盧鳥反。清徹云。曉ー也）堪（口含反。孫伷云。勝任也）
　　假（古雅反。郭知玄云。借也）使（所理反。韓知十云。令也）盡（慈恩云。慈引反。任也窮也）思（慈恩云。身字反。深謀遠慮曰ー也）
　　度量（順憬云。上鐸音。釋氏云。測也）
　　政使（上之盛反。禮記云。ー者正也。清徹云。令也。或本作正。鄭玄云。正者政也定也。聖德太子云。ーー猶假令也。又蓋也。今案。所出未詳）
　　刹（初轄反。慈恩云。切韻作刹柱也。梵云差多羅。唐云田。土田也。或云國。或云土。義譯之耳。ー字書所無説文作㓼。楚乙反。刀割物聲也。玄應同之。今案。刹者梵語略也。具云差多羅。栖復云。差疏刹反）
　　竹（張六反。孫愐云。不凋之草也）共（渠用反。郭知玄云。同也）少（書沼反。釋氏云。寡尠也。又舒曜反）分（何休云。ー半也）新（息隣反。廣雅云。初也）
　　稻（徒浩反。爾雅云。ー稌通古反也）麻（莫霞反。玉篇云。ー枲也）葦（于鬼反。郭知玄云。蘆屬細者。又王非反）
　　縛（符钁反。陸法言云。繫也）引（余忍反。杜預云。導）之（詩注云。ー猶是也）
　　慇（於巾反）懃（巨斤反。麻杲云。ーー丁寧也。孫愐云。ーー再三也。懃或作勤。王仁煦云。懃勤字同。從心者俗也）
　　所趣（慈恩云。七句反。歸ー宗ー也）
　　而白（蒼頡篇云。ー告也。廣雅云。語也）自（詩注云。從也）昔（思積反。曹憲云。往古也）
　　久（鳩友反。陸法言云。多時也）墮（陸法言云。落也）
　　疑網（文兩反。玉篇云。ー罟也。慈恩云。疑喻如ー羅生難出也）視（承矢反。郭知玄云。瞻也）
　　猶豫（弋庶反。繹氏云。逸也。玉篇云。ーー不定也。順憬ーー躊躇也。慈恩云。隴西謂犬子為猶。猶性多豫。在人前行。到十字道却迴來故。凡不決者謂之ーー。與狐疑同。又猶字居祐反。獸名。如麂居覆反。善登木。性多怯。欲食先上樹。後下食。畏人故曰ーー也）
　　云何（上王分反。今案。ーー猶何也）解説（上佳買反。釋氏云。説也。又古雅反）
　　惑（胡國反。陸法言云。迷惑也）口（苦后反。説文云。ー所以言也）
　　驚（舉鄉反。孫愐云。心奮動也）慮（良據反。釋氏云。思也）將（即良反。釋氏云。欲也）墜（直類反。釋氏云。落也。或作隧矣）大坑（客庚反。郭知玄云。深坎也。慈恩云。虚也。塹也。或作硎地獄。謂之ーー也）
　　等比（卑覆反。曹憲云。類也）
　　長（直良反。祝尚丘云。求也）夜（唯識論云。未得真覺恒處夢中。故説生死名為長夜也）
　　隱（於謹反。孫愐云。安也。或作穩。烏本反。麻杲云。安穩也）
　　兩足（上良奬反。孫愐云。二也。慈恩云。人天ーー。佛為其尊。故云。ーー尊也）
　　長子（上知丈反。孫愐云。大也。玄範云。佛子之中舍利弗智慧最勝。為法輪將故自謂ーー也）
　　垂（是為反。玉篇云。從上示下之言也）三（釋氏云。蘇暫反。再ー也。清徹云。又平聲）請（七靜反。知玄云。求ー也。又疾政反。釋氏云。延屈也。又疾盈反。釋氏云。受也）今案。從初二焉）
　　輩（補配反。慈恩云。群儻也。從車非聲。從北錯也）
　　罪（徂賄反。説文云。辜也。古為罪字。秦始皇改之作罪。或從四非。或從网。慈恩云。ー者可毀可責可怖可厭之義。叵因若果可毀厭者為ー也）
　　失（鄭玄云。過惡也）制（征例反。孫愐云。止也）
　　枝（章移反。愐孫云。ー柯也）葉（與涉反。王會煦云。草木之敷於莖枝者也）貞（陟盈反。郭知玄云。正也。易云。ー者事之□也）
　　佳（古[月*奚]反。慈恩云。善也好也。行[玨-王+(錎-金)]云。作加音呼）矣（于記反。郭知玄云。語已助辭也）
　　唯然（上慈恩云。弋水弋誰二二反。敬諾之辭。然者順從之稱也）
　　優曇（徒含反）鉢（具云鄔曇鉢羅。唐云瑞應也。慈恩云。金輪王出。大海減少。金輪路現。其花乃生。湛然同之。河西道郎云。此云靈瑞花。又云空起華。玄應師云。葉似梨。果大如捲。其味甜。無花而結子。亦有花而難值之。華嚴惠苑音義云。此云希有花也）
　　現耳（而止反。釋氏云。助辭也）
　　虚（許魚反。空也。孫愐云。空而不實也）妄（巫放反。王仁煦云。虚説也）
　　但（徒旦反。釋氏云。唯也）尚（時高反。曹憲云。猶也）況（許訪反。釋氏云。矧也。捷公云。寒冰也。今案。非文意也）
　　濁（直角反。慈恩云。滓穢也）命（眉病反。白虎通云。壽ー也）垢（古厚反。慈恩云。污穢也。點染不淨也）
　　慳（苦閑反。王仁煦云。吝也。慈恩云。希己得也）貪（慈恩云。婪未得也）
　　嫉（秦悉反。陸法言云。ー妒也）妒（當故反。郭知玄云。ー忌也慈恩云。害賢曰嫉。害色曰妒。唯識論云。殉自名利不耐他榮。妒忌憂慼名為ーー）
　　就（疾秀反。釋氏云。成也）
　　是處（蒋魴云。ー分也。買逵曰。ー定也。）其過（孫愐云咎也）惜（思積反。長孫訥言云。吝也）
　　瑕（胡加反。長孫訥言云玉病也。慈恩云。玉内有病曰ー也。玄應吉藏湛然同之。捷公作瘕ー病也）疵（疾移反。孫愐云黑病也。慈恩云。玉外有病曰玼。今作疵者。法内人有煩惱病。如玉有瑕。法喻合説。疵者病故也）
　　糟（作曹反。慈恩云酒滓也。涉公云。押已無味也）糠（苦崗反。慈恩云米糩也。聲類云穀皮也。涉公云。簸已無實也）
　　尠（息淺反。慈恩云少也。亦作鮮[骨*少]。三形同也。又恩甸反）先（蘇前反。蒋魴云昔也。又去聲）
　　修多羅（慈恩云。正云素怛纜。唐云契經）
　　伽陀（慈恩云。唐云諷誦。非長行以句結成也）本事（慈恩云。除佛之外宣説他之前際事也）
　　本生（慈恩云。宣説佛自身之過去事也）
　　未曾有（慈恩云。新云希法也。宣説佛及弟子殊特事也）
　　因緣（慈恩云。新云緣起也。因事立制戒也）
　　辟喻（慈恩云。以ーー而説諸法也）
　　祇（捷公作岐）夜（慈恩云。正云祇焰。唐云應頌。長行之後重頌也）
　　優婆提舍（慈恩云。正云鄔婆題鑠。唐云論議也）
　　鈍（徒困反。薩峋云。讖闇濁也）
　　設（識列反。何休云ー施也）九（舉有反。釋氏云。八後十前也）終（職戎反。祝尚丘云畢竟也）
　　欺（去其反。郭知玄云詐也）誑（居況反。釋氏云。妄言或人也）
　　印（於刃反。曹憲云璽也。説文云。執政所持信也）
　　立（力入反。釋氏云建也）誓（時制反。陸法言云約也。郭知玄曰結言也）
　　錯（倉各反。郭知玄云誤也）迷（莫兮反。祝尚丘云惑也）愛（烏代反。詩云惜也。今案。食ー也）
　　偹（平祕反。郭知玄云具也）毒（徒沃反。祝尚丘云苦痛也。買逵云ー惡也）胎（土來反。説文云。女孕二月也。慈恩云。ー謂ー藏也）微（慈恩云劣也）形（戸經反。麻杲云體也）薄（武玄之云。
　　不厚之稱也）逼（彼側反。韓知十云迫也）迫（愽陌反。郭知玄云逼切也）
　　邪見（上似嗟反。玉篇云ー僻也。唯識論云。謗因果理名為ーー也）
　　稠林（上直由反。釋氏云密也。吉藏云。邪見眾多。譬如密林。故云ーー也）
　　依止（韻略云止住也）
　　六十二（ーーー見也。見法苑林章也）
　　矜（居陵反。慈恩云。自賢曰ー。鄭玄云。ー謂自尊大也）
　　諂（丑琰反。慈恩云ー諛也。又佞也。傾身似有下也。悕意道言謂之ー也）曲（丘玉反。曹憲云不直也）
　　群（渠云反。説文云輩也）顯（呼典反。詩注云ー明也）玫（莫回反）瑰（胡恢反。慈恩云。火齊珠也。一曰石之美好曰玫。圓好曰瑰。郭璞云。石珠也。陰[捐-口+(口/└)]云琅玕也。出崑崙開明也。兼名苑云。一名瑠璃也）
　　莊挍（古孝反。捷公云ー交也。行[玨-王+(錎-金)]作莊鉸。謂金玉裝飾也。今案。通用無失故。麻杲云裝ー也）
　　石（常隻反。武玄之云。土之精也。孫愐云甎類也）
　　沈（直深反。玉篇云沒也）水（式軌反。郭知玄云。所以潤萬物也。今案。ーー香名。本草云。沈香堅而沈水者也。兼名苑云。ーー一名堅里也）
　　木（莫卜反。釋氏云樹總名也）樒（已一反。慈恩云香木也。切韻作榓。其樹似槐而香極大。伐之五年始用。若取其香皆預之。久乃香出也。有作蜜非也。吉藏云。形似白檀。微有香氣。捷公云。如意方云。白石木曰樒也）
　　材（昨哉反。慈恩云。木挺也。眾木也。郭知玄云。木任用也）
　　甎（職緣反。麻杲云瓦類也。王仁煦云。或作塼也）瓦（五寡反。玉篇云。陶人所作器之總名也。亦所以蓋屋也）
　　埿（奴低反。奴計反。孫愐云塗也。或本作泥。釋氏云。水和土也。義兩得矣）
　　曠（苦謗反。麻杲云空迥也）野（羊者反。麻杲云郊外也）
　　積（資昔反。蒋魴云聚也）乃（奴亥反。釋氏云至也。古作迺矣）
　　童子（上徒紅反。慈恩云。玉篇ーー者謂幼童迷昏未冠之稱也。古作僮。今謂僕隷也。曇捷作僮。孫伷云。童僮二字經史通用也）
　　聚（慈庾反。郭知玄云集也）建（居萬反。郭知玄云立也）刻（苦得反。釋氏云削鏤也）彫（都聊反。陸法言云刻也。曇捷作雕字。玉篇云ー。今或作雕字。王仁煦云。俗作雕誤也）
　　鍮（託侯反。順憬云。石亂金曰鋀也）石（埤蒼云。ーー似金陶之則分也。曇捷順憬行[玨-王+(錎-金)]作鉐。曹憲云。鍮鉐金類也。順憬云青色也）
　　赤（昌石反。玉篇云朱也）白銅（徒紅反。説文云赤金也。今案。赤白者赤銅與白銅也）
　　白鑞（慮盍反。郭知玄云美錫也。釋氏云。鈆之白色者也）
　　鈆（與專反。慈恩云青金也。尚書云。青洲貢ー是也）
　　錫（先撃反。説文云。銀鈆之間為ー也玉篇云青金也。栖復云。上者為銀。下者為鈆。非上非下者為。湛然云鈆青ー。白鈆軟ー堅。竝名青金也）
　　鐵（他結反。説文云黑金也）
　　泥（奴低反。玉篇云。土得水而爛者也。今案。上云埿土。或云泥土。今依先本別出之）
　　膠（古肴反。釋氏云。黏物煮皮角為之。考工記云。鹿ー青白。馬ー赤白。牛ー大赤。鼠ー黑。鋷ー[尸@羊]ー黄也。天台云。外國用木ー。非牛皮ー。有云。大豆汁可代ー也。今案。木ー者檻余廉反。木也）柒（親吉反。薩峋云。木名。汁可飾器。説文作桼矣）布（郭知玄云。織麻及紵為幣也）飾作（則箇反。麻杲云造也。又入聲）
　　綵（倉宰反。郭知玄云。絹帛入色也。順憬云。五色之總名也。或本作釆。埤蒼釆亦作綵矣）畫（胡卦反。郭知玄云。丹青所圖也。又胡麥反。ー分也。今從初矣）
　　百福（十善各有五種心即成五十。牽引與滿足二位異。故有百心。是名ーー也。見光法師俱舍論記也）
　　草（子老反。玉篇云。百卉總名也）筆（鄙蜜反。孫愐云。所以書者蒙恬所製。楚曰聿。嚅曰不律。燕曰不弗律。秦曰ー也）
　　指（職雉反。薩峋云。手足ー也）爪（側絞反。説文云。手足甲也。慈恩云。有作掐掐古洽反也。刮也。爪之搔物曰抓。非指爪也）甲（古押反。釋氏云爪也。順憬云。内外包似ー冑。故因為名也）
　　漸（慈染反。釋氏云也）功德（上古紅反。曹憲云ー續也。慈恩云。功謂功勞。德謂道德也）作樂（慈恩云。五覺反）
　　角（古岳反。釋氏去樂器也。慈恩云。曲形而似ー。吹之有聲也。兼名苑云。ー一名龍吟。本出胡中。或出吳越秦蒙恬造也）
　　貝（博蓋反。慈恩云螺也。栖復云。ー者海中水族類也。涅槃經云。吹ー知時。知曲終時也。西天凡音皆吹ー作聲也）
　　簫（蘇彫反。慈恩云管也。玉篇編小管所吹也。又箾也。智周云。按。通俗曰。舜作ー其形參差。像鳳翼。十管。長二尺。釋名曰ー蕭也。其蕭ー而清流。又ー也。栖復云。廣雅二十四管無底。或十六管有底。無者為調也。崔叔政云。編二十三管。長尺四寸也）
　　笛（徒歴反。慈恩云。七孔籥也。風俗通云。武帝時丘仲所作ー滌也。所以滌雅穢網之雅正。長尺四寸。律書樂圖云。横ー本出於羌矣。順憬云。羌ー三孔也）
　　琴（巨金反。慈恩云。説文ー禁也。君子守正以自禁。神農所造也。栖復云。伏羲所造本置五絃。大為君小為臣。大小相應如君唱臣和。至文王加一。武王加一。變宮變商。以令君臣之恩故。今第六名文絃。第七為武絃。廣雅云。ー長三尺三寸六分也。順憬云大者二十弦也）
　　箜（苦紅反。順憬云。又作□或作[（猎-昔）*空]也）篌（古鈎反。智周云。釋名師延所造靡ー之樂。出桑間濮上之地。蓋空國之候所存也。栖復云。此音美麗聽之不去。空餘侯國。故名空侯。又云。空侯國進來。餘國無故。空侯國有故。名曰空侯。二十四絃像二十四。氣也。捷公云。師涓為晋平公鼓之。馬師曠集之。鄭衛分其地而有之。遂號鄭衛之。音樂矣）
　　琵（房脂反）琶（蒲巴反。智周云。按釋名曰。本出於胡中。馬上所鼓也。推手前曰琵。引却曰琶。取其鼓時因以為名也。牟公云。長三尺五寸。三尺像三才。五寸像五行。二孔像日月。四絃像四時也。或作批把。薩峋云。以手批把因以為名矣）
　　鐃（女交反。慈恩云。如鈴而大。玉篇小鉦也。崇俊云。無舌有柄也。法證云。釋名聲ーー也。軍法十人之長執ー驚眾也）
　　銅拔（蒲撥反。曹憲云擢也。慈恩云亦為跋。今關東多作雨扇相撃出聲。或作鈸。無所從也。今案。鈸字古書無之。新切韻有之。孫伷云。鈸樂器。形如瓶口。對而撃之。律書樂圖云。銅鈸出自西域也。行[玨-王+(錎-金)]從金矣。故知鈸字亦得。文句云。長安人呼露盤為銅鈸。在彼翻經故用彼名耳。湛然云。長安亦無此音。或聲轉耳。或是當時有人傳之。章安隨便書耳。順憬云。ーー猶鈴盤也）
　　歌（古俄反。説文云ー詠也）唄（[艹/補]芥反。慈恩云。梵云婆師。此云讚歎。或云唄匿訛也。魏陳思登漁山忽聞巖岫有誦經聲。清婉遒字秋反高。遠谷流響。遂擬其聲而製梵唄。故今俗中謂之漁梵。此乃西域如聞俱胝耳。比丘等所作是也。郭知玄云。吟佛德聲也）
　　頌（似用反。王仁煦云歌也）拜（愽怪反。説文云。首至地也）舉（居許反。祝尚丘云擎起也）低（都奚反。麻杲云垂也）
　　南（那含反）無（莫胡反。慈恩云正云納慕。亦云納莫。唐云敬禮也。良賁新仁王經疏云。梵云曩謨。唐云歸命。亦云稽首。亦云頂禮矣）
　　貧（符巾反。孫伷云無財也）窮（渠弓反。王仁煦云貧也）
　　險（虚檢反。麻杲云阻也。祝尚丘云惡也。曇捷作嶮。韓知十云。ー亦作嶮矣）續（似足反。孫伷云。繼也連也）
　　犛牛（上亡交反。慈恩云。説文西南夷長髦牛也。今瀧西出此牛也。有作貓字。人間捕鼠者非此中義。有作猫[牛*苗]。不知所從。行[玨-王+(錎-金)]云。亦狸音。或作氂非也。下語求反。説文云大牲也）愛尾（無匪反。王仁煦云。臀後毛也。栖復云。犛牛蕀刺着尾便不肯行。獵師於牛過處懸蕀刺着牛尾。人向殺之。至死不行也）
　　蔽（慈恩云。必袂反。掩也。或作弊。毘祭反。困也）盲（武庚反。釋氏云。目無眸子也）冥（莫經莫定二反。慈恩云暗也。玉篇云夜也。詩注云。ーー者蔽人目令無所見。栖復云。古不通平聲。今亦有也。亦作瞑同也。有作瞑。莫經反。令眼瞑ー也。今案。慈恩不取瞑字矣）
　　始（詩止反。郭知玄云初也）著樂（盧各反）帝（都計反。玉篇云。天子之稱也）沒（莫勃反。聲類云ー溺也）寧（奴丁反。詩傳云ー曾也。麻杲云願辭也）疾（秦悉反。玉篇云急速也）
　　尋（晋灼云。ー遂比往之意也。孫愐云温也）善哉（租才反。麻杲去語助也）
　　釋迦文（慈恩云。釋迦唐云能也。佛之高祖。以嫡相承。讚能為姓。牟尼寂義。佛之別號。謂能寂默生死惡法。亦能證得涅槃寂理。姓號雙舉故曰釋迦牟尼。今語從略云ーーー也。終南山釋道宣釋迦氏略譜云。釋迦譯云能。文譯曰仁矣）
　　喜稱南無佛（慈恩云。或本云稱南無諸佛非也。天台同之）
　　波羅奈（又作捺同。奴帶反。慈恩云。具云波羅痆斯。中印度境也。無敵對故不翻。吉藏云江繞城。善珠僧正云。唐云陀鹿林也。聖德太子云鹿林也）
　　五比丘（一陳如。二十力迦葉。三頞鞞。四跋提。五摩男拘利）
　　及以（今案。ーー猶及也）差別（上初牙反。孫愐云。擇也殊也）永（于憬反。郭知玄云長也）
　　今正（之盛反。王仁煦云當也。武玄之云直也）宜（説文云正也。左氏傳云。正ー為正。ー曲為直也）網（亡兩反。順憬云。取魚具也）儀（詩傳云ー□也）式（賞職反。尚書注云ー法也）興（虚陵反。陸法言云起也）懸（胡涓反。祝尚丘云。遙遠也。古作縣字。玉篇云遙遠也。又胡遍反。甸四為縣。新切韻懸縣異也）祕（必媚反。清徹云。蜜也要也）
　　慚（昨甘反。郭知玄云小耻也。慈恩云。崇重賢善。復顧自身羞耻過罪。説之為ー也）愧（丘位反。陸法言云慙也。慈恩云。輕拒暴惡。復顧世間羞耻過罪名之為ー也）曉（呼鳥反。釋氏云明也。薩峋云知也）
　　法華經釋文卷上
　　妙法蓮華經釋文卷中

　　釋中算撰
　　○譬喻品
　　踊（餘隴反。慈恩跳也）躍（以灼反。慈恩云跳也。行[玨-王+(錎-金)]云。ーー喜甚也）
　　顏（五姦反。王仁煦云面前也）豫（余據反。慈恩云。入也關也安也。玉篇先辯也備預也。切韻若逸作ー。正應為預。爾雅為ー。逮及□也。古文為與。左傳云。公必與焉。今案。ー預與与雖有新古皆得通用矣）感（古禫反。慈恩云撽也）
　　傷（式羊反。慈恩云歎也。捷公作惕。憂也思也。信行同之）我常（慈恩云。有本作嘗。謂曾經也）每（慈恩云。莫改反。三蒼非一定之辭也。ー猶數也。屡也）見濟（上借音胡硯反。野王云。以下示人為人所見也）
　　然是我咎（渠久反。慈恩云過也。字體從人各。人各相違即成過耳。嘉祥本云。是我等咎也）剋（苦得反。慈恩云專也。曇捷云勝也）責（側革反。郭知玄云。以理呵也）泰然（上他蓋反。慈恩云。ーー者安泰怡然之貌也）
　　蒙（莫紅反。玉篇云被也）谷（古祿反。慈恩云。玉篇水注谿曰ー。説文泉之通川曰ー也。又餘玉反）
　　嗚（哀都反）呼（荒烏反。慈恩云。ー□者嗟歎之詞也）自欺（慈恩云。ー者輕也。惠淨云。責己之詞也）
　　三十二相（見大般若經第三百八十一也）八十種好（見大般若第三百八十一也）
　　十八不共法（見無垢稱經疏第二卷也）籌（直由反。蒋魴云算也。行[玨-王+(錎-金)]云度也）
　　梵志（簡要云。外道多事梵天志求梵天。故云ーー也）拔（滿撥反。字林云擢也。爾雅云出也）心耶（以遮反。麻杲云。未定之辭也）海（呼改反。薩眴云。百川所歸也）
　　波旬（詳遵反。慈恩云。正云。波卑夜。唐云惡者也）暢（丑亮反。慈恩云。達也明也）
　　還（戸關反。孫愐云歸也）憶念（上於極反。相念也）平正（釋氏云ー平也）豐（敷隆反。釋氏云饒也）熾（昌志反。慈恩云盛也）黄（胡光反。郭知玄云。中央色也）繩（食陵反。孫愐云索也）側（阻力反。陸法言云傍也）傍（步光反。麻杲云側也）
　　行樹（上胡郎反。孫愐ー伍也）算（蘇貫反。蒼頡篇云□也）承（暑陵反。韓詩云受也）質（曹憲云謹朴也。禮記云正也）偽（危睡反。説文云詐也）壽（承咒植酉二反。闇法師云。ー者年命也）
　　安行（胡孟反。陸法言云景迹也。慈恩云安樂行也）
　　穢（於廢反。孫愐云污也）果實（玉篇云。草木子曰實也）榮（永兵反。薩峋云。人之華寵也。孫愐云幸也）
　　倫（力均反。慈恩云。比也類也）匹（譬吉反。慈恩云ー配也）慶（丘敬反。尚書云喜也）
　　前（昨先反。涅槃經音義云。南ー北後也。今案。ー猶面也）所著（竹略反。王仁煦云。服衣於身也）
　　五眾（慈恩云。新云蘊。色受想行識謂之五蘊也）
　　奧（於報反。慈恩云藏也。麻杲云。深邃難測也）數（所角反。釋氏云。頻也屡也。又音速）
　　隨喜（慈恩云。隨者順從之名。喜者所悦之稱。身心順從深生忻悦也）叵（普我反。慈恩云。三者蒼不可也。反可為也）
　　我先（行[玨-王+(錎-金)]云。先字去聲呼）然舍（慈恩云。然猶必爾。亦如是也。然可許諾也。範公云。然者是也）
　　更明（上古孟反。孫愐云重也。行[玨-王+(錎-金)]云。ーー即重顯也）
　　邑（於汲反。曹憲云。民之所居也。尚書傅云。五里為ー也）
　　聚（才句反。慈恩云ー居也。人所ー居也。韋照云。小鄉為ー。吉藏云。内村伍為ー也。曇捷作堅。字林云積土也。今案。玉篇云。積土之聚為聖。非ー落之義也）
　　落（盧各反。慈恩云ー居也。謂聚ー人所居也。亦庭也吉藏云。外墟畔為ー也）
　　長者（上上聲。慈恩云。心平性直。語實行敷。齒邁財盈。名為ーー也。天台云。具十德曰ー。見文句也）
　　年（如瘨反。爾雅云歲也。周謂歲為ー也。唐虞曰載。夏曰歲。殷曰祀。周曰年）
　　衰（所追反。慈恩云。ー猶老熟也。行[玨-王+(錎-金)]云。率資反。劣也）邁（莫芥反。慈恩云。遠行也。歸往也。行[玨-王+(錎-金)]云老也）
　　財（昨哉反。麻杲云貨物也）富（郭知玄云饒財也）
　　田（徒年反。釋名云。土之已耕者曰ー也）宅（徒伯反。廣雅云舍也）
　　僮（徒東反。慈恩云ー獨也。説文男有罪為奴曰童。廣雅童僕役使也。古作童。今皆作ー也）僕（蒲木反。慈恩云。仕於家曰ー也。給事也。奴役也）
　　止住（上韻略云。止猶住也）
　　堂（徒郎反。説文云殿也）閣（古落反。字略云重屋也）
　　朽（許久反。字林云腐也。慈恩云ー爛也。説文從歹丂聲。作[歹*歹]。或作朽）故（孫愐云舊也。慈恩云ー惡也）
　　牆（士良反。説文云ー垣也。慈恩云。外禦為ー也）壁（北激反。玉篇云壘也。慈恩云。内捍為ー也）
　　隤（大迴反。慈恩云。墜下也壞也。或作頽隤。三形同也）落（郭知玄云零也）
　　柱（直主反。説文云ー楹也。曇捷雉厨反。未詳之）腐（扶雨反。慈恩云朽也。府音。又撫音。ー與父同聲。下有敗字。似言父敗。如里名勝母曾子不入也。如理云。腐父同音。聲勢有犯。豈父敗子不敗耶。為恐形迹故作府讀也。武玄之云。承先師訓。以此與父同聲。改為撫音矣）敗（薄邁反。慈恩云破也）
　　梁（呂張反。慈恩云。杲音己瘤力救反謂之ー也。三蒼云。柱所戴也）棟（都弄反。慈恩云ー屋極也。ー中也。居屋之中也）
　　傾（去營反。慈恩云ー倒也）危（魚為反。慈恩云落也）
　　周匝（子答反。釋氏云周遍也）
　　欻（許物反。慈恩云。暴起也。忽也）火（呼果反。薩峋云燬也。所以燒毀萬物也）焚（扶雲反。慈恩云燒也）燒（尸遙反。釋氏云。火自燃也）
　　嬉（虚之反。慈恩云戲笑也。切韻許其反。美也遊也説文作僖樂也。或本作喜非此意也）苦痛（通弄反。陸法言云疼也）切（千結反。慈恩云迫也）
　　已（居起反）患（胡慣反。説文云憂也）
　　衣裓（慈恩云。孤得反。相傳從衣戒聲。襟也。今時女人衣前裓是也。天衣類同。未詳字所出。説文宗廟戒樂。從示戒聲。玉篇古來反。戒也。玄應憬興同之。吉藏云。衣ー者衣衿也。[登*刂]虯玄範同之。真諦三藏云。ーー者是衣箱也。天台云。外國盛花之器。一足也□上貴人用此貯之。掌記云。ーー襁褓也。今案。古書。只有裓字。無裓字。新切韻有之。麻杲云。裓各則反。内典云。以衣裓盛天花也。清徹云。盛香具也）
　　几（居覆反。行[玨-王+(錎-金)]云。案之屬也。吉藏云。足之所履為ー。唐韻几或机字矣）案（於旦反。説文云。几屬也。吉藏云。身之所憑為ー也）
　　狹（侯夾反。字略云不廣也）幼（伊謬反。孫伷云稚也）稚（慈恩云幼弱也）當為（慈恩云。榮危反。敷也施也。又榮偽反。助也因也。南人多平敷陳害事。北人多去先雖大害。因彼助説也）戀（力卷反。孫愐云慕也）
　　害（胡蓋反。説文云傷也）憐（落賢反。清徹云愛惜也）愍（眉殞反。廣雅云愛也）誘（與久反。麻杲云進也。韻略云誨ー也）肯（苦等反。孫愐云受云也。有云正作肯。今多作ー。無所出也）了（知郭玄云畢也）西（先稽反。釋氏云。金方建酉之地也）走（子茍反。蒼吉篇云奔也）而已（今案。辭畢之助也。ーー猶耳矣）
　　免（已辨反。慈恩云。赦也脱也解也）所好（呼到反。楚辭云ー愛也。又喜也）玩（五喚反。慈恩云。弄也好也。或本作翫。習翫也。非此義也）好（去聲。慈恩云。愛也。又呼老反。玉篇善也宜也美也）物（文弗反。詩傳云。ー事也。郭知玄云。有用者通稱也）
　　奇異（上渠羈反。孫愐云異也）情（疾盈反。陸法言云志也）羊（與章反。郭知玄云羔ー也）鹿（盧谷反。釋氏云。麋麂之類也）當與（釋氏云。與賜也）
　　適（尸赤反。慈恩云。稱悦也。善也。謂事物善好稱人心也）鋭（以芮反。慈恩云利也）互（胡誤反。曹憲云更遞也）推（尺住反。慈恩云。軵也前也排也。亦讓也。玄應曇捷又土雷反。軵。而勇反。推車也）排（步皆反。慈恩云。蕩也。亦推也）
　　競（渠敬反。釋氏云淨也）馳（直離反。郭知玄云大走也）爭（側莖反。郭知玄云競也）
　　衢（其俱反。慈恩云。路四達謂之ー也）
　　露地（上釋氏云。露者彰顯也）障（之亮反。郭知玄云礙也。又諸良反。孫愐云遮也。有作鄣同也）
　　許（虚呂反釋氏云聽也。郭知玄云ー可也）賜（斯義反。郭知玄云錫也。曹憲云與也）
　　懸（郭知玄云埀下也）張（陟良反。釋氏云。舒也開也。又竹亮反。孫愐云施也）幰（虚偃反。慈恩云。布張車上以禦熱也。薩峋云。古文作幰字書。以[巾*干]為軒。ー安車居也）
　　絞（古巧反。陸法言云縛也。釋氏云。ー索繩也。或本作交。義旨疏也）絡（盧各反。郭璞云繞也。王逸云縛也）
　　華（慈恩云。ー音有二。花及華也。今案。平聲輕重也）纓（於盈反。釋氏云般革也。祝尚丘云。馬胸鞍也。慈恩云。華ー者。ー以華餝。或華飾之纓也）
　　綩（一遠反。慈恩云ー紘也。紘冠也。今應作婉。ー美文章也）綖（以旃反。慈恩云。冠上覆也。玉篇冠前後而垂者也。今應作莚。莚者廗縟也。取文蓐華氈之類也。綩以為茵蓐。不知所從。綩綖應作婉莚。或作蜿蠕。二形非也。吉藏云。綩綖者外國精絹也。名槃縮繡。富貴者重為敷之）
　　安（孫愐云止也。今案。ー猶置也）置（陟吏反。清徹云。安也。釋氏云措也）
　　丹（都寒反。孫愐云赤色也）枕（之稔反。王仁煦云。承頭木也。慈恩云。有釋ー着仙丹可以延壽。此謂不然。天竺無木枕。皆以赤皮疊布為枕。貯以都羅綿及手絮之類。枕而且倚。丹赤色也。即同諸經朱色枕耳）
　　駕（古訝反。廣雅云乘也。字略云。牛馬入轅軛中也）
　　膚（甫無反。説文云皮也。或作臚）
　　潔（古屑反。孫愐云淨也。王仁煦云。説文無此字。今案。又應作絜。薩峋云清潔也。詩云。濟濟鏘鏘絜爾牛羊離騷如脂如韋絜盈乎。注云。順滑澤也。玉篇云。庄子其大敞牛。絜百圍野王。案潔猶束約。束約知其園大小也。慈恩云。色潔者三障永盡。我德具故。愚以為障盡清也。德具絜盈也。餘師疏中偏存清潔義也）
　　姝（充朱反。慈恩云。ー好貌也。方言趙魏燕代之間謂好為ー。玉篇美色為ー。有作侏。莊也好也）
　　[艹/(肉*力)]（巨斤反。説文云。肉之力也）步（薄故反。曹憲云行ー也）
　　僕從（在用反。釋氏云。隨尊者行也）侍（時吏反。韻略去云衛也。曹憲云。承奉尊者也）衛（于歲反。清徹云侍ー也。王弼云。ー護也）
　　庫（苫故反。郭知玄云。貯財帛舍也）溢（夷質反。慈恩云。滿亦作軼）
　　極（渠力反。麻杲云盡也。蒋魴云乏也）下劣（力綴反。陸法言云。鄙反□□）偏（芳連反。韓知十云不平也）黨（多朗反。鄭玄云。ー猶親也。尚書云。無偏無黨王道蕩ー也）給（居立反。孫愐云賑也）匱（求位反。慈恩云。乏也竭也。與櫃同矣）望（武訪反。韻略云希ー也。又武方反）
　　全（疾緣反。廣雅云完也）躯（豈俱反。説文云體也）闇（烏紺反。爾雅云ー冥也）弊（毘祭反。長孫訥言云困也。麻杲云惡也）煮（章與反。玉篇云烹也）追（陟隹反。韓知十云逐也）
　　畜生（慈恩云。上丑救反。六畜也。又許救反。養也。許郁丑六二反。皆聚也。非此義也。畜者畜育之義。人所畜養之生。故名ーー。或名傍生。以傍行故也）
　　餓（五箇反。説文云ー飢也）鬼（雜心論云。以從他求。又常飢虚。恐怯多思。故名ーー也。）
　　困（苦悶反。王仁煦云。苦於事也。尚書云ー窮也）別離（上皮列反。陸法言云離也）
　　怨（於願反。説文云恚也。玉篇云恨也。又於袁反。ー讎也）憎（作勝反。孫愐云ー疾也。心有所惡也）
　　勉濟（上靡辨反。慈恩云勗勵也。有作免。非此義也）用（余頌反。王仁煦云以也。説文云。ー可施行也）
　　粗（倉胡反。字略不細也）味（無沸反。釋氏云。口所識也）觸（尺玉反。字林云牴也。釋氏云ー類也）
　　保（博抱反。慈恩云。當也信也證也）任（如林反。慈恩云。保也安也可也持也。與汝當可為保信證明。安可任持。言可保信。終不虚也）繫（古詣反。陸法言云縛也）不令（慈恩云。ーー者無令義也）
　　娛（吳俱反。杜預云ー樂也）
　　頓（都困反。慈恩云。非漸ー滅故名為ー也。吉藏一時無常故言為ー也。憬興云。ー者一時也。行[玨-王+(錎-金)]同之）弊（慈恩云。敗也壞也。天台云。無常卑鄙故名頓ー也）摧（昨回反。慈恩云。ー者折倒也）朽（慈恩云。ー者毀壞也）斜（似嗟反。陸法言不正也。麻杲云傾也。又作袤矣）基（居之反。賈逵云ー址也。説文云牆始也）陛（傍禮反。廣雅云階也）毀（許委反。慈恩云壞也）圯（文美反。慈恩云。毀也覆也）[土*（厂@并）]（丑格反。慈恩云裂也分也）塗（度都反。慈恩云。鞔覆也。今案。鞔謂ー也）
　　阤（池爾反。唐韻又施是反。慈恩云。説文山崩也。方言ー壞也。玉篇毀落也。或作締。奪衣也。或作陊。山崩也。或作柁。折薪隨其木理也。或作虢。不知所從。今應作阤從阜也聲。或作陊矣。今案。字形有五。慈恩以阤為正。或用陊字。玄應以締為正。或取阤字。湛然同之。柁虢二形諸師不用之）
　　覆（敷救反。賈逵云蓋也清徹云蔽也）苫（舒塩反。慈恩云。字林茅ー也。爾雅白蓋謂之ー也。李巡云。白蓋編之以覆屋曰ー也。蓋胡﨟反。白茅草也）椽（直緣反。説文云榱也。秦謂之ー。周謂之榱齊謂之桶也）
　　梠（力舉反。慈恩云桶端木也。今謂。雀ー亦為連綿。亦呼為[木*(内/比)]。説文云ー楣也。郭璞云屋檐也。栖復云。桶者椽之異名也。今言。桶端木乾即今連擔。合為連綿。言雀ー者。雀鼠之所栖宿寄住處曰ー。與旅同也。[木*(内/比)]字房脂也）
　　差（慈恩云。楚佳楚宜二反。玉篇云。不齊等也。薩峋云邪也）脱（吐活反。釋氏云。落也。不定也）
　　周障（之尚之楊二反。慈恩云ー隔也。蕃隔曰。ー有作墇之亮反。擁塞隔。界也。周匝有障也。如理師云籬落也）屈（區勿反。釋氏云曲也）
　　鵄（處脂反。慈恩云。狂茅。大目食鼠。一名雄ー。一名茅ー。又云怪鳥。孫愐云。一名鳶。薩峋云。一名鸋如經反。鳺。公決反。麻杲云。俗呼為老ー。弘決云。有力鳥也。釋惠雲云。此鳥常在空中闊開兩翅而飛。將眼向下者。有虫鼠及小鳥攥將而去也。或作鵄□。三形同矣）
　　梟（古堯反。説文云。食父母不孝鳥也。釋氏云。立ー一名□。又名鶹[離-隹+鳥]。祝尚丘云。白曰困不見。夜能拾蚉蝨一名鵂鶹。小美長醜。詩注云。惡鳴鳥也。栖復云。夜後作聲現怪知後不祥。惠雲云。即[忄*専*鳥]][勞*鳥]鳥是也。有此鳥之處人多不孝。若𩿍ー連聲呼之。即是人中恠鳥。名為鵂鶹鳥。人皆惡聞其聲焉）
　　鵰（都聊反。陸法言云。鶚鳥別名也。説文云。ー驚徒官反也。慈恩云。穆天子傳取犬羊食豕鹿也。惠雲云。熊鷹是也）鷲（疾僦反。釋氏云鵰也。慈恩云。ー鳥黑色多子也。師曠云。南方有鳥名曰羌ー。黄頭赤咽。五色皆備。西域多此鳥。蒼黄赤目。食死屍也）
　　烏（哀都反。説文云孝鳥也。爾雅云。純黑而反哺者也。惠雲云。亦名老鴉。隨口中出聲而呼其名也）
　　鵲（七雀反。玉篇云鳱居寒反。鵠也。説文云。知大歲所在也。郭知玄云。似烏而少白駮也。崔叔政云。一名神女。惠雲云。ー此國無之。若具曰鴉ー。亦云烏ー。從頭至胸盡黑。從腹至尾盡白。尾黑長可一尺三四寸。兩翅黑白相間。兩脚純黑。其鴉ー作巢之樹老鴉諸鳥不敢近前。若見老鴉即向而啄之。老鴉墮地而竄。又有山鴉ー與烏ー無異。喉色觜少別。從頭至胸青緑色。從腹至尾白色。其尾竝兩脚青緑色。其觜赤色。尾未有白斑點。又有鸛ー即是大鳥也。今案。推古天皇六年。新羅献ー二隻。乃俾養於難波社。因以巢枝而産雛也。鳩（居求反。詩云。惟鳩居之。傳云。鵠古默反鵴居六反也禮記云。仲春鷹化為ー。鄭玄云博黍也。郭璞云。尸ー布穀。野王案。此鳥種類甚多。ー其總名也。崔叔政云。一名牟無鶌ー。信行涅槃經音義云。ー倭名山。未詳。惠雲云。ー者是隹之別名。隹中略有二別。一[孚*鳥]。ー即此方呼為家ー。二班ー。身毛青緑。尾下有班黑色。此方呼為山ー是也。今案。日本紀以班ー或替鵤ー也）
　　鴿（古沓反。説文云。鳩屬也。王逸云。ー似鶉也。玉篇云。如[孚*鳥]鳩而大也。字略云。似鳩青色赤口脚也。孫愐云。仁禽巢於寺字也。信行云。ー倭名家。未詳。惠雲云。白ー鳥也。此方無之。本是天竺之物。波斯國人載船舶將來於新羅國。新羅使為國信物貢上國家。令諸寺收養。大安寺今猶有其種不絶。唐國唯有灰白色。無餘四色。今案。惠雲説能叶諸文。大般若經ー青色。止觀論白ー色。涅槃經灰ー色。若無眾色之類諸文矛楯。國家令諸寺牧養。是孫愐巢寺字之謂也。信行之説倭語之謬也）
　　蚖（愚袁五丸二反。孫愐云。毒蛇也。慈恩云。古文螈字。漢書云螈。韋照解玄黑也。螈晰蜴也。崔豹古今注蠑ー。一名蛇毉。大者長三尺。其色玄紺。善魅人也。蠑ー晰蜴蝘鳥[王*尒]反蜒徒典反。守宮四種別名也。ー有二種。一守宮。二黑短蛇。此言ー者是黑短蛇。非守宮也。不爾下列守宮。上亦説ー。一何重疊。故俗書解與經義別也。今案。遺教經黑ー有毒。俗書蛇毉無毒。有毒與無毒一何相違。解云慈恩意云。ー有二種。有毒與無毒也。有毒者是黑短蛇。遺教經文是也。無毒者是守宮。崔豹等之所解也。今此經文取黑短蛇為ー。與遺教經同。不取守宮等。若取守宮為ー者與下文何異矣。故知此ー不取崔豹等之所解也。湛然云。ー者黑蛇。與慈恩同也。惠雲烏蛇也。玄應云。諸經多作[瓦@虫]字。呼鬼反。今案。[瓦@虫]蝮也。下既有蝮。不容重出之）
　　蛇（食遮反。郭知玄云。極毒螫蟲也。三蒼云。如竹有文。慈恩云凡蛇也）
　　蝮（芳福反。慈恩云ー蛇也。玉篇毒蟲也。爾雅ー[瓦@虫]廣三寸。首大如擘。江淮以南[瓦@虫]為ー。有牙最毒。鼻上有針。一名反鼻蛇。色如絞文。文間有鬣大者七八尺。惠雲云。頭尾皆悉螫人。其螫著處急以刀割。却方得安存。若不割除其毒。流行遍身爛壞而死也）
　　蝎（胡葛反。玉篇云。ー蠆毒人。栖復云。時人呼為闥刺。大如母指。蛇毒在頭。ー毒在尾。曇捷行[玨-王+(錎-金)]作蠍。呼遏反。文雅云螫也。通俗文云。蠆長尾曰蠍也。惠雲云。此方無ー。唐國東西二京。河北山東。隴西隴後諸道。極至北境有此虫。餘處無之。頭上有兩角似牛。腹圓狹長可四五分。有一尾六脚。灰斑赤黑色。常在床邊壁上而行。若人觸著其尾即便螫之。經一日夜疼痛無極。過是以後漸漸而差。彼處之人至把火照之。恐來螫也）
　　蜈（五乎反）蚣（古經反。慈恩云。字林螂蛆。甚能制蛇。大者長尺餘。緑身赤足者為良。黄足者不能用。人多灸之。令赤非真也。文字集略云。身長數寸。黑色多足有毒。惠雲云。此方有之。頭脚赤色。嶺南多有。彼處俗人盛竹筒中常帶腰間。一蟲之直銀二三兩。若不帶此蟲。被蟲蛇毒不得安存。若有惡蛇欲來之時。ーー在筒中咬筒作聲。其主知有毒蛇。開筒放之。便往蛇所。蛇見其來蟠藏其頭。ーー咬尾蛇頭乃出。ーー咬頭腦破膸出。蛇遂死。世間虫蛇不論大小能相伏殺之也）
　　蚰（以周反）□（以然反。爾雅云。螾蜒入耳。郭璞云。即ーー也。釋氏云。多足似蜈蚣而小。好入人竅。麻杲云。一名[虫*刃]女六反蚭女之反慈恩云。江南謂。大者即蜈蚣也。栖復云。青身黄足即ーー。緑身赤足即蜈蚣。赤色堪作藥。黄者不堪。惠雲云。古釋謂。托他洛反梯他禮反蟲為ーー。此是蝸牛黄犢蟲之類也。太不相當。今釋。ーー似蜈蚣。唯色貌有少別。ーー頭脚黄白。身色青碧。有好光澤。頭尾邊足長於蜈蚣。人若驅之行如蛇行。舉頭高起而走。以之為異。好入人耳中。并女人水道。生子滿腹中。食盡五藏。皆悉空竭。便乃命終矣）
　　守（書九反。玉篇云護也）宮（慈恩云。山東云螺此赤反[虫*覓]音覓陜西云壁宮。以血塗女人臂。必有私情洗之不落。可以守宮。因名ーー。在舍名ーー。在草名蜥蜴。在澤為蝘蜒。通名蠑蚖。東方朝云非守宮。即蜥蜴是也。博物志云。以器養之。食以真朱。體盡赤也。滿七斤擣万杵。以點女人支體。終身不滅故號ーー。漢武帝試之有驗也。惠雲云。蝘蜒灰黑有小班駮。長可六七寸。闊可五六分。腹下紅色極。是勦楚交反。捷善跳蹲於牆壁之上。好捉蠅蟲。京中諸人號為蝎尾。又有一般。身色青黄。尾色真碧。此是蜥蜴也。又有一種。身色灰黄。無多班駮。身圓細長。尾亦長之。腹下紅。極以無力也）
　　百足（麻杲云。博物志。馬蚿一名ーー。中斷則頭尾各異行而去。郭璞注方言云。關西謂之馬[虫*(豕/(定-宀))]。廣雅馬[虫*戔]截蛆也。玉篇云馬□。北燕謂之蛆渠。其大者謂之馬蚰。赤云万足。見莊子也。祝尚丘云。馬蚿蟲。老大者能長鳴。鳴似蝉也。惠雲云。古來講者以班拱蟲。為ーー。太不相當。形雖相似不得的是。ーー此方無之。長可一寸三四分。身色赤黑。有小白班駮。無有[自/死]香。在道洛曰□。盛夏日中速疾而行。若見人來乃藏畦畔之下。班拱蟲在爛樹孔中。團聚而居。好潤濕處。其身腥臊。其氣[自/死]穢。形與百足相似。無黑白班。兩蟲之異如此而已）
　　鼬（余救反。慈恩云。似鼫常尺反啖鼠。其形小也。亦呼為鼪音性鼠。乃是黄腰之儔。或本作[鼬-由*穴]。字林作狖。古文作蜼。又余季反。郭璞似獼猴而大。其色蒼黑。尾長四五尺。尾頭有兩岐。天雨即自倒懸於樹。以尾塞鼻。江東養之捕鼠。山海經鬲山多蜼。玉篇作狖。似狸持鼠。或作[貀-出+由]也。今依切韻應作ー。ー性能傷殺。狖非惡性。故不取之。或本作[狂-王+由]。不知所從。今案。字形有七。一鼪。武玄之云。赤黄色俗謂之鼠狼。慈恩妙樂多取此字。二[鼬-由*穴]與ー字同。麻杲云ー。或作[鼬-由*穴]。三狖慈恩云。非惡性故不取之。曇捷用之。四ー。吉藏云。似豹。赤色食鼠。慈恩云。依字林取之。音訓以之為本。玄應吉藏皆用此字。五蜼。古狖字也。長孫訥言云。或作蜼。六[貀-出+由]。慈恩云。若依玉篇作[貀-出+由]。七[狂-王+由]。慈恩云。不知所從。雖有七形多取鼬狖二字為正矣。行[玨-王+(錎-金)]非狖。取[鼬-由*穴]鼬也）
　　貍（理之反。慈恩云。野猫也。説文伏獸似貙敕俱反玉篇似虎而小也。或作狸字。不知所從。一切經類音云。ー狸皆正也。玄範云。肉翅能飛。惠雲云。ー有三別。一猫ー。人家畜養能令捕鼠。此方多有二。不是人處所生。唯在樓閣隱暗處。若相逢之眼中出閃電光。以口[口*孫]人以爪攫人。人不敢近。色班黄赤。文如虎豹。形聲同虎猫。三狐狸。形如狗犬。與狐相似。故曰狐ー。在野澤墳墓之中。筑紫豊前豊後多有之。人取其毛作筆而用之）鼷（胡鷄反）鼠（舒呂反。慈恩云。ーー小鼠也。有螫毒食人及鳥獸。雖至盡不知亦不痛。今謂。甘口鼠也。左傳ーー食郊牛角是也。鼠。郭知玄云。穴居小獸也）
　　虫（許偉反。王仁煦云。鱗介總名也。又除中反）横（侯彭反。武玄之云[木*壬]也）屎（式視反。玉篇云ー糞也。説文又作[艹/（口@心)][尸@矢]也）尿（奴予反。説文云小便也。亦作[尿*毛]也）臭（赤救反。説文云。腐氣也。慈恩云惡氣也）處（昌與反。慈恩云息也。又之恕反。便惡ー所也。臭處者不可愛樂。可厭賤貌也）
　　蜣（去羊反）蜋（呂張反。祝尚丘云。ーー黑甲蟲。在糞中者也）集（秦入反。釋氏云聚也）
　　狐（戸吳反。慈恩云妖獸也。鬼所乘有三德。其色中和小前大後。死必首丘也。薩峋云。似犬黄白色長尾。祝尚丘云。五十歲化為淫女。百歲化為美女。麻杲云。一名野干。靈範云。額上有長毛覆眼。惑於前物之。惠雲云。ー此方多有。放臊氣熏人令倒。具云野干。若是雄狐媚著婦女令心狂亂。若是雌狐媚著男子令心顛狂也。今案。麻杲惠雲謂ー為野干者失之甚也。至下野干可知之）
　　狼（魯當反。孫愐云。犲ー。説文云。似犬鋭頭。而白頬也）
　　野干（曇捷云。古寒反。慈恩云。色青黄如犬。群行夜鳴。聲如狼。形如狐。狐形稍大。ーー形小。兩形相似類。大小有別。故禪經云。見一野狐。又見ーー。故知二別。子虚上林賦云。騰遠射干。司馬彪郭璞注竝立云。射干能緣木。廣志云。巢於危巖高木也。法證云ーー與狐別者。狐能妖媚。鬼之所乘。ーー不爾。靈範云。ーー形大腰長。色青而緣木。狐形小腰短。色赤而白。狐與ーー有此不同也。或本作野犴。五旦古寒二反。蒋魴云。野犴狐類。武玄之云。似狐而小。婆沙論云。緊叔迦樹花紅赤似肉。野犴蹲下望之。定當食肉。須臾彼花有墮地者。便走[口*(自/死)]之。乃知非肉。復作是念。已墮地者雖非是肉。餘未墮者必應是肉者是也。今案。狐與ーー形之大小。慈恩靈範二説不同。若依韻銓慈恩為正矣）
　　咀（慈呂錫呂二反。慈恩云噍也。[齒*乍]仕白反也。唅也味也唶仕白反也。唅之名ー。有作[齒*乍]字矣）
　　嚼（徐略反。慈恩云。ー噬也噍也茹也。噬之名ー也。曇捷作[齒*乍]仕白反。齧也）
　　踐（慈演反。廣雅云ー履也）蹹（徒合反。廣雅云ー踐也。亦作蹋踏。三形皆同也。慈恩云。以足躡履名踐ー也）
　　[齒*齊]（慈恩云。傳在詣反。齧齘筋骨名ー。嘗至齒作嚌小噬為嚌。不知ー字所從。恐錯為ー。應作[齒*來]。齧挽曰[齒*來]。沒齒為[齒*來]。玄應云ー。相承在計反。或本作[齒*來]。竹皆反。曇捷云。ー字部無此形。今或作[齒*來]。今案。字形有三。一[齒*齊]。在詣反。經本多作此形。慈恩曇捷竝云。字書未見。玄應云相承。意顯無所出也。二嚌。石詣反。嘗至齒也。依慈恩意亦可取嚌字。故下文云。疑苦集軟法如嚌至齒也。三[齒*來]。竹皆反。齧挽曰[齒*來]。慈恩云。應作[齒*來]字。[齒*齊][齒*來]相近。寫者錯也。玄應曇捷竝云。或本作[齒*來]。若依多説以[齒*來]為正。故廣雅云。[齒*來]齧也。正與經文同。然新切韻有[齒*齊]字。後人所益加也）齧（五結反。慈恩云噬咬也。大噬為ー。又傷皮肉為ー也）
　　屍（式之反。郭知玄云。死人形體也。禮記云。死在床曰ー也）骨（古忽反。説文云。肉之技也）
　　狼藉（祥易反。説文云。草不編ーー也。野王案。ーー從横眾多也）
　　狗（古厚反。曇捷云犬也）搏（補各反。慈恩云撃也。湛然云打也）撮（倉活反。慈恩云手取也。廣雅持也。湛然云搏取也）
　　飢（居夷反。韓知十云餓也）羸（力為反。就説文云。ー痿於媯反也。劣也疲也極也）
　　慞（諸良反。郭知玄云恐懼也）惶（胡光反。麻杲云悚懼也。慈恩云。悚慓名ーー也）
　　鬥（都豆反。王仁煦云戰也。孫愐云爭也競也。或作鬥矣）諍（側迸反。説文云爭引也。三蒼云ー訟也）
　　[扌*((虑-心)@旦)]（側加反。慈恩云。釋名ー叉也。謂五指俱往叉取也。玉篇五指撮也撃也。挹也。聲類亦作[((虑-心)@旦)*攴]。二形同也。或作攫柦。似梨醋也。或作[齒*(樝-木)]。齒不正也。或作[木*奢]。裂壞也。此上三形竝非此義也。今案。又作柦。與ー同。王仁煦云。又子野反）掣（尺制反。慈恩云牽也。説文引而縱之。又尺折反。曳也。謂五指捉曳也。亦作[病-丙+挈]摯。作[亻*制]四形同也「點本三形同也」(墨書)）
　　啀（五佳反。慈恩云。犬鬥也）齜（仕佳反。慈恩云。説文開口見齒也。亦作[此/齒]。切韻齒不正也。或作喍。不知所從。聚□露齒名為ーー也）嗥（胡刀反。慈恩云。熊虎聲也。咆也。咆薄交反。鳴也。玉篇作[口*睪]。或作號。哭也）吠（符廢反。説文云大鳴也。慈恩云。出聲大吼名ーー也）状（鋤亮反。三蒼云形ー也）
　　魑（丑知反。恩云。張平子西京賦。山神虎形名ー也。三蒼作螭。廣雅云。無角曰螭龍也）魅（美秘反。慈恩云。西京賦澤猪頭人形有尾名ー也。説文老物精也。亦作魃矣。通俗文山澤之怪謂之ーー也）魍（文兩反）魎（良奬反。慈恩云。通俗文木石變怪名ーー。春秋云水神也。准南子説。ーー状如三歲小兒。黑色赤爪。長耳美髮也。楚辭云。神ーー而無舍。王逸云。ーー無依據之貌也）
　　噉（土敢反。慈恩云食也。亦作啖啗矣。長敢反）毒虫（或本作蟲。ー。直弓反）禽（巨金反。郭知玄云鳥也）獸（舒救反。廣雅云。四足而毛者也）
　　孚（芳無反。慈恩云信也。廣雅ー生也。玉篇姥伏也。通俗文匹付反。卵化曰ー。方言鶏伏卵而未ー是也。栖復云。ー信也。即母伏卵時。側聽卵中唶聲。其母應時即啄。卵破。子即得出。若聞其聲不即啄破。其子即悶死。有有此之應。謂ー為信也）乳（而主而遇二反。慈恩云。蒼頡篇ー字也。謂養子也。玉篇生也。鳥養卵曰孚。獸養子曰ー也。吉藏云卵者為孚。胎者為ー也）産（所簡反。説文云ー生也。鄭玄生其種曰ー也）生（慈恩云。平聲ー産也。進也養也造也。因物造變謂之生也）
　　藏（昨郎反。賈逵云收也。孫伷云隱也）護（慈恩云。ーー者資養之義也）飽（博巧反。説文云饜也。廣雅云滿云）
　　鳩槃荼（宅加反。慈恩云。正云拘伴荼。唐云可怖畏。吉藏云。冬[茷-戈@(派-氵-)]鬼。形似冬[茷-戈@(派-氵-)]也。出要律儀翻譯胡音云。聲論者云短鬼也。智周云陰囊。又云形卵也）
　　蹲（徂尊反。慈恩云虚坐也）踞（居御反。慈恩云倚也。字林垂足實坐也。亦蹲也。准南云。ーー而讀詩書是也。舊經言箕坐也。玉篇云。却踞如箕形也）埵（慈恩云。丁果丁戈二反。説文竪土也。小土聚隅也。玉篇小塊累也。界蒼ー界也。或作堆。都迴反。聚土也。非此義矣）
　　尺（昌石反。説苑云。十寸為尺也）返（府遠反。釋氏云歸也。清徹云又府元反）縱（子用反。孫愐云恣也）捉（側角反。玉篇云握也。廣雅云ー持也）[打-丁+僕]（[艹/補]角反。慈恩云。爭倒曰ー也。或作扑。普木反。打也。或作僕。挨也。竝非此義矣）
　　失（説文云。ー縱也。鄭玄云去也。聖德太子云ー出也）聲（慈恩云。宣揚苦行及彼涅槃以示眾生。如令失聲。栖復云。因戒禁及涅槃起。如聲從狗出也。又言失聲者。外道説法非真正言教名ー。又無思而起名失也。吉藏云。乖違事彰。如狗聲揚於外。故云ーー也。天台云。一困不能聲。二被僕出聲也）
　　脚（居灼反。説文云ー脛也）頸（居郢居成二反。麻杲云頂也。説文云頭莖也）裸（慈恩云。借音胡瓦反。赤體也。露義也。曇捷云。力果反。ー袒也。亦作裸裸羸皆同也）黑（呼北反。祝尚丘云黑色也）
　　瘦（所祐反。説文云ー瘠也。亦作疫也）[口*刂]（古弔反。郭知玄云大呼也）呼（薩峋云大聲也）
　　咽（烏前反。陸法言云ー喉也。又於見反。吞也。又烏結反。哽ー也。竝非此義矣）針（職深反。説文云所以縫也。廣雅云。ー[夾*刂]也。亦作鍼也。又之任臣廉二反）首（書九反。郭知玄云頭也）蓬（薄紅反。説文云蒿也。孫愐云又[艹/補]孔反。行[玨-王+(錎-金)]云。作[鬍-胡+斗]。髮亂貌。作逢非也）殘（昨干反。祝尚丘云傷也）兇（許容反。慈恩云惡也。或作凶。ー禍也非也。説文凶惡也）險（慈恩云ー阻也）渴（苦曷反。玉篇云。ー謂須飲也）喚（呼貫反。釋氏云相呼也）
　　鳥（都了反。玉篇云。飛禽之總名也）急（居立反。説文云促遽也。孫愐云迫也）窺（去隨反。慈恩云小視也。方言凡相竊視。南楚謂之ー也。亦作闚矣）看（苦寒苦旦二反。慈恩去詳視也）窗（楚江反。廣雅云ー向也。釋名云ー聦也。於内外之聽明也。亦作[宀/悤][爿*(悤]矣）牖（與久反。説文云。穿壁以木為窗也）
　　屬于（慈恩云。上之欲反。付也由也。又時燭反。攝也貫也）忽然（上呼骨反。孫愐云倏然也。慈恩云。無端而有。名為ーー也）
　　焰（唐韻以冉反。ー之火初著也。主篇移瞻反。説文云。火行微ーー也。尚書云。火初ーー也。或作爛。唐韻瞻反。玉篇與廉反。説文云炎爛也。亦作焰。與爓同也」
　　爆（博教反。慈恩云。火深烈也。又普駮反。説文灼也。謂皮散起也。玉篇補角[艹/補]角頗角三反。灼也熱也。亦作曝字憤起也）震（慈恩云。ー者驚擗之義也。或為振字。奮也裂也。）裂（良薩反。玉篇云桁破也。廣雅云ー分也。字林云ー擘也）
　　折（食列反。孫愐云。斷而猶連在也。廣雅云斷也）崩（北膝反。詩云毀落也。王仁煦云頽也）倒（都皓反。聲類云顛仆也）揚（與章反。曹憲云舉也）
　　周慞（慈恩云。ーー者匆忙驚懼之貌也。或本作章。是周流也。周流者周遍驚懼不安之状也。今從初矣）
　　竄（七亂反。慈恩云。逃也藏蔽也。又作念反）
　　孔（康董反。郭知玄云ー穴也）穴（胡決反。字林云土室也）
　　毘舍闍（正云畢舍遮。慈恩云。傳云似冬[茷-戈+(派-氵-)]鬼也。出要律儀翻胡音云。翻為狂鬼也。婆沙論云醜鬼也）血（呼決反。字略云肉液也）並（蒲幸反。薩峋云俱也。又彭猛反。俗作竝。萍迥反。比也）烟（烏前反。郭知玄云。火燒草木黑氣也。亦作煙矣。又於隣反）
　　蓬（慈恩云。氣如ー亂起也。或作□字。依玉篇則熢火也。亦作ー音非也。行[玨-王+(錎-金)]用之)馞（[艹/補]沒反埤。蒼云。大香也。慈恩云。[自/死]烟繁鬱名蓬ー。若塵起為[土*孛]。火香作ー。今之[自/死]氣ー之如蓬繁亂。亦作勃字。廣雅盛也。蓬勃繁盛之貌。或作[火*孛]字。無所從也。憬興同之。行[玨-王+(錎-金)]作勃矣。）
　　塞（蒋魴云。閉也填也）熱（如列反。釋氏云。ー温盛也。釋名云ー爇也。如火所燒爇也）
　　周章（諸良反。慈恩云。楚辭聊翱翔號ーー。王逸ーー周流也。謂周流往來也。或本為慞。是惶怖義也）
　　悶（莫困反。説文云ー懣也）
　　先因（慈恩云。上蘇見反。詩云ー後也。傳云。前後曰先後。玉篇云。先猶前也。玄應同之）宅主（慈恩云。主親也。上也。又守也）告喻（揄句反。慈恩云。曉也諫也）火災（則才反。慈恩云。左傳人火曰火。天火曰災。籕文作災）
　　蔓（無販反。慈恩云ー長也。西京賦云。其形ー莚。季洪範音忌怨反）莚（于線反。慈恩云ー遍也。季洪範音餘戰反。蔓莚者連續之貌也。如野火連綿勢長。不斷之義也。或以然反。謂如莚席之長也。或作延字。謂連續不斷也）
　　絶（情雪反。清徹云斷也）難處（慈恩云。上奴干反。下昌與反。詩云。莫我遑處。傳云處居也。禮祀云。何以處我。鄭玄曰。處安也。謂苦難可安處。或二皆去聲。謂苦難之處所也）
　　誨（荒内反。字林云ー教也）猶故（賈逵云。故猶常也。字略云。故本訓事。反訓今也。聖德太子云。ーー者猶也）不已（羊止反。孫愐云止也）愁（士尤反。王仁煦云甚憂也）
　　[女*(沈-氵)]（丁含反。慈恩云愛樂也。古為媅字。或作耽字。翫着也。三字得矣）湎（亡善反。慈恩云。説文[女*(沈-氵)]於酒也。切韻嗜着也。亂也。古為[酉*面]字。或作媔愐不知所從。一切經類音云。湎字俗作媔矣。唐韻云愐思也。非此義也）奔（博昆反。爾雅云ー走也。）育（與逐反。説文云養子也。與毓同之）救（居祐反。清徹云濟也）張施（式枝反。郭知玄云張設也）
　　瓔（於盈反。慈恩云。ー珞[王*爾]ー也。冠纓作纓矣）繒（疾陵反。慈恩云。ー帛也。通五色綾綿之屬也）纊（苦謗反。慈恩云ー絮也。又錦也。軟綿之類也）
　　茵（於隣反。慈恩云。説文車中重席也。切韻褥也。有云。ー者草文。其初生間以花綺。坐以錢容。如文飾華氈。故名ー蓐。或作鞇字。釋名文鞇車中所以坐也。用虎皮為之。有文彩也或作裀衣身也。非此義也）蓐（而蜀反。慈恩云。三蒼薦也。切韻草ー也。或作褥字。氈褥也。褥作草花之文。或以草為褥。名為茵蓐。今將綾綿軟之類作其茵蓐。故知ー作草花之文。行[玨-王+(錎-金)]作褥。華嚴菀音義云。茵蓐二字若以草為之者字草從草從衣者是通用耳）
　　細（蘇計反。釋氏云。小也精也）[疊*毛]（徒協反。慈恩云。切韻細毛布也。今謂不然。別有ー華。織以為布。今白ー是也。毛作者褐也。曇捷作疊。重也積也。今案。蓐貴疊賤。豈以疊覆褥上乎。故知作疊字非也）
　　鮮白（上相然反。孫愐云。潔也新也美也。慈恩云。澂皎名ーー也）
　　肥（符非反。郭知玄云。膚體充盈也）壯（側亮反。字林云健也。孫愐云盛也）
　　[亻*宀/(眉-目+(八/貝))]（必刃反。慈恩云ー相也。玉篇導也。出接寶曰ー。入贊禮曰相。又ー進也陳也。前導為ー。後隨為從。亦作擯字同也）
　　世樂（慈恩云。或本云五欲非也）我有（禮記云。父母在不敢有其身。鄭玄曰。有猶專也。聖德太子云持也。未詳之）染（而琰而艷二反。玉篇云ー污也。釋氏云。色霑物也）
　　三明（一天眼明。二宿命明。三漏盡明也）
　　六神通（五通加漏盡通也。五通如上也）
　　累（力委反。慈恩云積也。又作絫）暫（藏濫反。説文云不久也。玉篇云又作蹔。在足走部。）傳（直攀反。鄭玄云ー説也。世ー相説往古事也）
　　阿鞞（陛兮反）跋致（陟利反。慈恩云。ーーーー唐云不退。或本云阿毘跋致阿惟越致。竝音訛也）凡夫（上符咸反。郭知玄云非聖也）淺（七演反。字林云不深也）尚於（上慈恩云。時亮反。庶幾也。直也。璟興同之）計（古詣反。賈逵云ー謀也）
　　毀謗（上今案毀即謗也。下補曠反。慈恩云。毀也詛也）
　　頻（符隣反。慈恩云數ー也。若蹙眉作顰。或作嚬字。笑也。非此義矣也）蹙（子六反。慈恩云迫云。亦作[跳-兆+戚]同也。行[玨-王+(錎-金)]云。正作顣。ーー眉迫不喜也）誹（方昧甫微二反。慈恩云謗也）
　　若佛在世（乃至）如斯經典（慈恩云。此一行可在或復頻蹙乃至此人罪報之上。此中應言若佛在世乃至此人罪報。經文倒也）
　　賤（才線反。文雅云ー卑也。曇捷云疵錢反）恨（胡艮反。孫愐云怨也。唯識論云。結怨為ー也）展轉（上知演反。説文云ー轉也。詩云ーー反側。戔云。轉不周曰展也）
　　□（口沒反。慈恩云。三蒼頭秃無毛也。通俗文白秃曰ー也。或讀為五鎔反。非ー字音。應作髻字。非正也。或云。ー瘦者皮肉乾枯之状也。下有枯竭。故前釋善也。今案。ー又苦本反）
　　梨（力脂反。釋氏云。果出洞庭。慈恩云。方言面似湅ー。切韻ー班駮色也。或作黧。力奚反。玉篇哩也老也。通俗文班黑曰黧。字林黑黄也。又作黎字。亦色班黑也。與黧同也）黮（徒感反。慈恩云全黑為ー。切韻黭ー也。又他感反。桑葚之色也。有於斬反。借音耳。彼可作黤。青黑色也）
　　疥（古拜反。郭知玄云。□食瘡也）癩（廬達落蓋二反。麻杲。云疥ー。亦作[病-丙+束]。孫愐云患瘡也。孫伷云。説文作癘。曇捷云。瘌力達力反。方言凡飲藥而毒。南楚之外謂之瘌。然内經以為重病之名誤也。今宜作癘。良大反。惡疾也。故廣雅云。[病-丙+束]癘也。[病-丙+束]音賚。今案。古書癩字未祥。故曇捷不取癩字。孫伷云。癘ー同也）
　　嬈（乃了反。慈恩云。擾戲弄也惱也。又而沼反。戲相擾作嬲。擾亂作[犭*(谬-讠)]。奴巧反）惡（烏故反。慈恩云。禮記吾ー用吾情。ー猶憎也）
　　賤枯（苦胡反。孫愐云朽也。曇捷云ー槁也）竭（渠列反。郭知玄云乾也。長孫訥言云枯ー也。曇捷云。應作渴字。今案。説文竭字作瀧。ー渴相近。傳寫誤矣）
　　楚（初舉反。釋氏云木也。堪為杖故云ー韃。涅槃經ー韃者是也）
　　馲（盧各反。慈恩云ー駝也。郭璞云。有肉鞍善行流沙中。日行三百里。負千斤。知水泉所出。性別水脈。以足掊地則泉出也。埤蒼作[馬*橐]。山海經音他各反。或作駱字。白馬黑髦曰駱。非此義也。曇捷作駱矣）駝（徒何反。字林云。馲ー似鹿而大。肉鞍出。饒山亦作駝矣）驢（力居反。説文云。似馬長耳也）
　　負（房九反。郭知玄云背荷也）杖（直兩反。説文云持也。以竹木為捶。又老人所柱ー名扶老也）捶（之累反。玉篇云ー撃也。武玄之云或作箠。説文云箠撃馬也。聲類云策也）
　　獲（胡麥反。曹憲云。得物為ー也）擲（直炙反。説文云投也。古作擿矣）致（孫愐云至也）
　　蟒（摸朗反。慈恩云。爾雅云蛇也。郭璞蛇大者也。圖讚云。蛇君謂大ー。小則數尋。大則百丈也）
　　聾（盧紅反。三蒼云。耳不聞也）騃（五駭反。慈恩云。蒼頡篇無知也。方言癡ー也）
　　蜿轉（慈恩云。上於院反。體屈也。或作宛。小孔也。四方高中央下曰宛。又屈草自覆也。非此義矣。曇捷云。宛轉臥也。經本作婉。ー順也。行[玨-王+(錎-金)]云。應作[歹*巴]轉。亦作踠同。體臥曲轉之貌也。今案。字形有五。一宛。曇捷云轉臥也。蒋魴云迴轉也。慈恩行[玨-王+(錎-金)]不取此形。二[歹*巴]。行[玨-王+(錎-金)]云。體臥曲轉之形也。孫伷云轉臥也。三婉。曇捷云。經本作婉。ー順也。麻杲云。婉轉避也。四蜿。慈恩云體屈也。諸書皆云蜿蟮蚯蚓也。又於元反。蜿ー龍貌也。五蜿。諸書皆云體屈也。行[玨-王+(錎-金)]云。與[歹*巴]同也。問。蜿字無體屈訓。慈恩何云體屈耶。答。有二釋。一云。准此意。玄贊寫錯。可作蜿字。從虫者誤矣。與行[玨-王+(錎-金)]同也。一云。踠蜿同也。玉篇唯有蜿字。無踠字。所以同也。後代韻應以一端再出之。蟠蜿龍貌。言蜿轉猶蟠蜿也。蚯蚓龍貌。其體同屈。故可通用。雖有五形。蜿[歹*巴]優矣。通下壽量品[歹*巴]轉于地之文故。既是人類不可體屈。説文云。[歹*巴]轉臥也。清徹云。[歹*巴]轉臥地也。行[玨-王+(錎-金)]云。[歹*巴]踠同焉之）腹（方六反。王仁煦云胸下也）
　　唼（所甲反。玄贊云。鳧鴈口食曰ー。今既入口應作[口*(一/巾)]字。[口*(一/巾)]子答反。音訓云。蟲食曰ー。通俗文切韻作[口*(一/巾)]。今案。唼[口*(一/巾)]字有二義。一云。ー[口*(一/巾)]異也。鳥啄為唼。入口曰[口*(一/巾)]。經文為蟲所食。非是鳥食。故應作[口*(一/巾)]。玄贊湛然之意也。一切經類音唼□異矣。二云。ー[口*(一/巾)]同也。鳥啄蟲雖有差別。入口相同。二形通用。字林云。ー血曰ー。故知非唯鳥啄。玄應云ー。又作[口*(一/巾)]。入口也。薩峋同之。亦蟲食曰ー。音訓曇捷依此意。然玉篇有ー無[口*(一/巾)]。唐韻有[口*(一/巾)]無ー。以二形同遞不出而已）晝（陟救反。郭知玄云日中也）
　　矬（昨禾反。慈恩云短也。通俗文侏儒曰短也。或本作痤。ー癤也。小腫也。非此中義矣）陋（盧侯反。慈恩云。醜也）癵（呂員反。慈恩云。ー手拘病也。或作攀。綴鷹拘也。今既是病。應作ー字。曇捷云。攣力拳反。通俗文手足卷曰癵。字林係也。今案。玉篇ー字作癵。身體拘曲也。一切經類音攀癵□三形同也。然玉篇為攀字。今依唐韻類音玄應從ー字也）躄（必益反。慈恩云。脚跛曰ー。或作癖。腹中癖病。非脚跛也。曇捷云。癖不能行也）
　　背（補妹反。釋氏云脊也）傴（於武反。慈恩云。背曲不伸也。通俗文曲脊謂之ー僂。或作膒。一隻反。幽脂也。非今義。或作[(病-丙)@區]。未詳所出）
　　氣（去既反。郭知玄。ー息也。鄭玄云。ー謂吐吸出入者也）所使（所里反。郭知玄云役也。又所吏反。非此義矣）痟（相焦反。麻杲云渴病也）怙（胡古反。慈恩云恃也）附（符遇反。慈恩云近也）毉（於其反。慈恩云。治病工也。ー之性得酒而使。故字從酉。亦作毉字。古者巫彭初為毉。故從巫也。）順方（杜預云。方法術也。孔氏云ー道也）治（直之直吏二反。孔安國云。理也修也）療（力照反。慈恩云治病也）設服（郭知玄云。施用為服也）良（呂張反。詩傳云ー善也）劇（奇逆反。方言云。凡病少愈而加ー。野王案。ー甚也）
　　他（託何反。郭知玄云非己也）反（府遠反。武玄之云叛也。孫愐云背違也）逆（宜戟反。麻杲云不順也。薩峋云却拒也）
　　抄（初教反。慈恩云。掠也。強取物也。可作竊鈔同也）劫（孫伷云強取也。曹憲云脇迫也）竊（千結反。慈恩云私也）盜（徒到反。曹憲云。利他人物竊之曰ー也）
　　横（戸孟反。慈恩云。非理來也。抂也）羅（薩峋云。遭被於事也）殃（於良反。説文云凶也。鄭玄云禍也）狂（巨王反。玉篇云愚騃也。又性不調也）輒（陟葉反。釋氏云率爾也）
　　痖（烏雅反。慈恩云。埤蒼ー瘖也。切韻又作啞。啞口不能言也。啞亦乙白反。笑聲。非此義矣。如理師云。ー有聲語不得也）園觀（古段反。慈恩云。樓ー也。於上ー望也。若舍作館矣。）猪（陟魚反。方言云。吳揚之間謂豚為ー。亦豬[月*者]矣）瘖（於金反。慈恩云。ー啞不能言也。或作喑。字林云喑唶也。唶子夜反。智周云。喑唶乾。案。聲類大也。説文大聲也。今案。或作喑。非此義也。如理師云。ー無聲也）
　　腫（之隴反。釋氏云。皮膚高起病也）乾（古塞反。陸法言云燥也。字樣云。本音虔。今借為乾濕字也）
　　癰（於容反。曹憲云。腫也。血脈不通而腫結為ー也）疽（七余反。慈恩云久[病-丙+(雍-〦)]也）
　　瞋（昌隣反。陸法言云怒也。唯識論云。憎恚為ー。曇捷作慎。今案。ー嗔慎四形同皆怒貌。應通用之）
　　恚（於避反。説文云恨也。聲類云忿也）婬（餘針反。説文云私逸也。弘明集云。躭着為ー也）擇（瑒伯反。孫愐云撰也）強（巨良反。薩峋云健也）澤（瑒伯反。玄之云陂ー也。釋名云。下有水曰ー也）清潔（慈恩云。潔亦清也）典籍（祥易反。玉篇云。凡書札簡皆謂ー也）
　　○信解品
　　信解（慈恩云。除疑名信。破迷名解也）慧命（慈恩云。ーー者應云具壽。世俗皆愛身恒之壽。聖者竝寶智慧之命。欲顯雙成故言具壽。單言ーー義便闕矣）
　　整（之郢反。説文齊也。郭知玄云理也）袒（徒旱反。慈恩云裼也。肉ーー脱膊也）右（云久反。王仁煦云對左也）肩（古賢反。説文云膊也）膝（息七反。玉篇云脛頭也）躬（居戎反。曹憲云身也。亦作躬矣）
　　居（九魚反。韓知十云處也）堪任（汝今反。釋氏云。能也堪也）往昔（玉篇云。往猶昔也）疲（符羈反。郭知玄云體倦也。薩峋云勞也）憙樂（上計忌反。孫愐云好也）好（去聲。慈恩云憙也）樂（去聲。慈恩云欲也）幸（胡耿反。慈恩云。非頒是得謂之ー。ー遇也。亦冀望也。皆非其所當而得之耳）
　　譬若（釋氏云。若如似也）逃（徒刀反。慈恩云。ー避也。欲作逃也。）逝（慈恩云。往也行也去也）騁（丑郢反。慈恩ー云走也）
　　虎（呼古反。玉篇云。猛摯之獸。説文云。山獸之君也）魄（匹白反。陸法言云。魂ー也。慈恩云。漢書罽寶國有ーー。博物志。松脂入地千年化為茯苓。茯苓千年化為ーー。一名江珠。廣志云。ーー生地中。其上及傍不生草木。深者八九尺。大如斛法證云。古人三斗為斛削去皮中成ーー。有汁初如桃膠。凝堅乃成也。兼名菀云。龍血為ーー者勝松脂也。魄亦一珀字矣）
　　倉（七崗反。釋名云ー藏也。藏穀物也）盈（以成反。釋氏云滿也）佐（則箇反。清徹云輔ー也）吏（力置反。玉篇云。君之所使也）民（彌隣反。慈恩云。眾萠也。玉篇云眠也。氓莫耕反）象（徐兩反。郭璞云。獸之最大者也。長鼻大牙。三歲一乳也）出入（上去聲。如具下釋）息利（慈恩云。息者長生之義也）
　　[商/貝]（式羊反。慈恩云。説文行賣也。玉篇通四方之珍異謂之ー旅。或作商。ー量也。非此義也。玄應信行同之。若依吉藏應作此商字。彼疏云。商者商量物價。謂行貨也。曇捷同之。今案。此師以為。[商/貝]商同也。古書通用。新書中二字全異也）估（公戸反。慈恩云。字書無此字。唯爾雅郭璞音義釋言注中作[商/貝]估字。切韻估市税也。吉藏作賈。彼疏云。賈者坐販也。應西下從具。是貨物人。經文ー字是ー税之ー耳。今案。至下賈客字當知之）賈（慈恩云。柯雅反。坐賣也。鄭玄ー固也。固物以待民來求其利也。又ー亦通語耳。故史記陽翟ー人往來販賤賣貴是也。玉篇公扈反。居賣也。柯雅反。人姓也。新切韻中兩音通。吉藏作價。彼疏云。價者假音。即買物人。長安地呼買為賈。不必依書典也。湛然云。ー音古。謂居賣也。若作價字非文正意也。崇俊用之）客（苦格反。韓知十云寶徒也。今案。[商/貝]估賈客四字。慈恩吉藏兩意不同。慈恩意云。[商/貝]行賣也。估巿賣也。賈坐賣也。又通行坐也。客者通名也。吉藏意云。此有二對。一謂動靜一對。商者行賣也。估者居賣也。改估為賣字。蓋此意也。二謂能所一對。商賈貨物人。謂能賣人也。價客買物人。謂能賣人也。價客買物人。謂所賣人也。二師之意隨法各異耳）
　　經歴（郎繁反。尚書云。弗克ーー。孔安國云。經久歴遠也）恨（胡艮反。孫愐云怨也。唯識論云。結怨為ー也）子息（魏志云息兒也。玉篇云。息者氣在人身中禀以生者也）旦（得按反。蒼頡篇云。朝也。爾雅云早也）委（於詭反。杜預云屬也。蒼頡篇云ー任也）付（方遇反。韓知十云。以物與人也）坦（他但反。慈恩云。安也平也。安和之義也）慮（良據反。釋氏云思也）
　　傭（與恭反。慈恩云。貨也。孟氏云ー役也。謂役力受直曰ー也）賃（乃禁反。慈恩云。傭刀借也。蔡邕勸學注傭賃賣力也）遙（餘照反。薩峋云遠也）牀（士莊反。郭知玄云。臥机也。又作床矣）
　　刹利（慈恩云。具云刹帝利。唐云分田主。吉藏云。ーー者王種也）
　　居士（慈恩云。守道自恬。寡欲蘊德名曰ーー。吉藏云。大富曰ーー也）
　　瓔珞（盧各反。武玄之云。以珠飾身也。或作纓絡。今案。纓冠纓絡。ー繞非此意也）執（之入反。郭知玄云捉也）白拂（敷勿反。韓知十云除也。玄範云。ーー蠲除之用也。行賀云。拂囂塵者也）帳（知亮反。陸法言云ーー帷也）灑（所買反。慈恩云。以水檢塵也。玉篇汛也。又所綺反。掃也落也。汛所見反。散也）羅（郭璞云。行列物也）列（良薩反。郭知玄云羅ー也）
　　出内（慈恩云。上昌遂反。ー亦出也。詩云。ー言有章是也。下。鄭玄曰。内入也。論語堯曰篇云。ーー經典釋文云出。尺遂反。又如字。内如字。又音納。今案。ーー猶出納也。沙門清徹云。内字閏類反。出内也。）里（良士反。慈恩云。居也。五隣為ー也）肆力（上相利反。慈恩云。伸也陳也。謂伸陳役力也）易（以豉反。捷公云。不難之稱也）強（巨良反。慈恩云。抑也堅也健也。又其兩其亮二反。非此中義也）遣（去演反。鄭玄云送也）將（平聲。釋氏云獎引也）還（戸關反。孫愐云歸也）愕（五各反。慈恩云驚也）犯（防鍐反。釋氏云侵也）
　　俞（羊朱反。慈恩云。益也。又作愈。羊主反。爾雅愈急也。韓知十云又益也。曇捷行[玨-王+(錎-金)]作逾字云過急也）
　　牽（苦堅苦見二反。釋氏云引挽也）囚（似由反。孫愐云拘縶也）躃（房益反。慈恩云。ー倒也。或作擗撫心也。或作僻。耶也。竝非此義矣）
　　語使（行[玨-王+(錎-金)]云。二俱去聲）泠（郎丁反。陸法言云。清ー水也。曇捷作冷。力[曷*斤]反寒也）
　　醒（桑經蘇挺二反。慈恩云醉除也。行[玨-王+(錎-金)]作惺。息井反。悟也）
　　豪（慈恩云ー健也。淮南子智出万人謂之ー。亦作[敖/力]字。薩峋云有權勢也。）貴（居胃反。釋氏云。尊也高也）所難（奴旦反。慈恩云。患也痾也）審（戌任反。郭知玄云諦也）云（郭知玄云言也）密（美蓽反。郭知玄云祕ー也。説文從必。麻杲云。宓私密也）
　　憔（昨焦反）悴（秦醉反。慈恩云。ーー愁也患也憂也病也。三蒼作顦顇。曇捷云。字略ーー皆懷憂慘貌也）
　　徐（似魚反。薩峋云微也。長孫訥言云遲也。謂舒緩之貌也）雇（古暮反。韓知十云。以財借人力也。杜延業云。本音戸。即鳸鳥也。相承借為ー賃字也）糞（方問反。薩峋云。穢物肥地也。玉篇作糞。棄除廗前穢惡草土也。又作[土/異]□矣）
　　陳（蘇魴云布也）尋與（慈恩云。與者為也）怪（古壞反。慈恩云。ー異也驚ー也。凡奇異非常皆曰ー也）
　　塵（直珍反。説文云土埃也。麻杲云。又宙刃反。坌ー也）坌（[艹/補]頓反。慈恩云。通俗文[土*孛]土曰ー。説文ー塵也切韻塵穢也）汙（烏故紆莖二反。慈恩云ー塗也。釋名ー洿也。切韻染也）
　　著（竹略反。王仁煦云。服衣於身也）膩（女利反。祝尚丘云膏澁也）
　　咄（當沒反。慈恩云相謂也。字書云叱也。今取相謂呼也。曇捷亦都活反）所須（孫愐云。意有所求曰須也）瓫（[艹/補]奔反。麻杲云瓦器也。爾雅云。ー謂之正。説文云盎ー也。又作盆也。捷公又方員反。今案。未詳）器（去冀反釋氏云ー皿也）
　　米（莫禮反。孫愐云穀心也）麺（莫甸反。説文云麥粖也。亦作[(麺-面)@山]矣）鹽（余廉反。郭知玄云。煎鹹水所作也。薩峋云。神農時人。宿沙氏初煮海水為ー也。俗作[(塲-昜)@品]也）酢（倉故反。蒼頡篇云ー酸也。韓詩説文竝作醋字。慈恩云。塩酢猶塩梅。所以調和諸味也）都（當孤反。薩峋云大凡也）兒（如支反。玉篇云。子即ー也）客作（則落反。孫愐云。役也使也）體信（上。釋氏云。ー者親信於事也。周禮云。體猶分別也）
　　敕（恥力反。説文云誡也。郭知玄云。君之教令也。）悕（香衣反。慈恩云。ー者須也願也。亦作希同也。曇捷作晞。玄應大品經音義云。説文晞望也。廣雅晞視也）飡（七安反。説文云食吞也。又作餐矣）鄙(方美反。慈恩云。羞恥也。輕嫌也）
　　臨（力尋反。郭知玄云莅也）而命（詩注云。命猶教令也。爾雅云ー告也）君（舉云反。玉篇云。呼所尊敬者為ー也）於某（莫厚反。慈恩云。尚書無孫ー孔安國ー名也。臣諱君故曰ー名也。凡不知名不言名。皆言ー也。玄應莫有反。曇捷云其也。）彾（郎丁反）俜（匹丁反。慈恩云。三蒼ーー猶聯翩。亦孤獨貌。有作竛竮。切韻行不正也。有作跉[跳-兆+丁]。即令檉音。亦行不正也。經文意云。捨父母走。常有不案。失侶孤危。行不能正。悕懼辛苦也。或作跉跰。跉力生反。跰補諍反。散也。與迸同。竝非此義。玄應作伶俜。吉藏曇捷作跉跰也）辛（息隣反。祝尚丘云苦也）
　　某甲（玉篇云。史記某子甲何為不來。野王案。今人云ーー。猶言某也。曇捷云。月令孟春之月。其曰甲乙。既以甲春日亦名於人物也）
　　覓（莫歴反。釋氏云尋求也。）似（詳里反。薩峋云像類也）三苦（一苦苦。二壞苦。三行苦也）蠲（古玄反。慈恩云除也）戲論（下郎寸反。釋氏云。議也。談競理也）弘（胡肱反。清徹云。廣也多也）縱捨（上。薩峋云亂放也）吝（良刃反。慈恩云。鄙ー也。若惜作希。今從鄙ー也）
　　呰（將此反。慈恩云。ー呵也。口毀曰ー。有作訾字。毀也）
　　周流（慈恩云。ーー者經歴義也）頓止（慈恩云。頓停也。ーー猶停住也。湛然云。頓謂頓乏。又頓止也。既不行也。信行云。頓謂軍旅舍住也）
　　巨（其呂反。釋氏云大也）宗（作冬反。曹憲云尊也）夙夜（上思六反。慈恩云。ー晨早也。昧爽也。堪然云。夙謂晨起。夜謂黄昏也。）索（所戟蘇各二反。慈恩云。乞也求也）瘡（楚良反。武玄之云疽疥也。又作刃創。同也）癬（息淺也。國語云疥ー也）
　　遂（徐醉反。廣雅云竟也）算（蘇貫反。蒼頡篇云計也）財産（文雅云産貨也）註（丁住反。慈恩云。疏也解也。通俗文記物也。又之喻反。有作注。丁住反。玉篇云。注猶記也。又之戍反。水注也。今案。註注二形同也。之戍反。不協此旨也）記（禮云ー猶録也）券（去願反。説文云ー契也）[(路-各)*(流-氵)]（所據反。曹憲云議也。案。議券ー記識之也行[玨-王+(錎-金)]云。券ー即契約也）
　　覆自（上芳福反。釋氏云重密也。薩峋云反ー也）驅（豈俱反。玉篇云遣逐也。孫愐云使也。又作驅矣）借問（上將昔反。郭知玄云假ー也。今案。ーー猶問也）
　　當見（胡硯反。玉篇云。以己示人。為人所見也）殺（所八反。説文云。戮也。鄭玄云ー死也。又作[刍*攵]也）眇目（上亡了反。慈恩云。一目小也。釋名廷陷急曰ー也。方言ー少也。切韻視不正也。）房（符方反。釋氏云小室也）鄙事（上史記云鄙陋也）
　　塗足油（以周反。玉篇云。麻子迮取汁用以燃燈者也。又迮在荏子汁以塗帛。用以禦雨者也。慈恩云。ーーー者。西方人庶例多塗跣。時既温熱。坌塵頻沾。至必洗足。以油塗之。吉藏云。外國作使之人足多龜圻。故以油塗足也）
　　薦（作甸反。慈恩云席也。玉篇菱蒲以自藉取温也。釋名云。粖ー所以自ー藉也。曇捷云草名。今以為席身具也）席（祥石反。祝尚云ー藉也。草蔞為之。蘇公造也）
　　厚（胡口反。釋氏云非薄也）暖（乃管反。玉篇云温也。又作[日*(而/大)]字。曇捷作燸。唐韻云火氣也。一切經類音云。燸俗煖正也）苦言（釋氏云。苦者勤也）若如（慈恩云。若者如也。吉藏云。呼汝為若也）
　　執作（清徹云。作去聲。執作也）宿（息逐反。清徹云止舍也）庵（烏含反。慈恩云小草舍也。玉篇云廬也。曇捷作菴。猗廉反。蕳蒿也。又烏含反。舍也。今案。唐韻雖有烏含反。是菴蕳草也。又菴羅果不説是舍。故知[歹*牛]錯見玄讚也）
　　凡（祝尚丘云皆也。釋氏云非一也）恣（資四反。説文云ー縱也）勸（去願反。陸法言云獎也。釋氏云勉也）伏（房六反。武玄之云屈也。鄭玄云ー猶覆也）戴（都代反。玉篇云。在首曰ー也）得果（郭知玄云。事遂曰ー。國語云道ー也）切聞（音問）
　　何負（慈恩云。上胡歌。説文ー儋也。諸書玉篇又何可反。揭也負也。今皆作荷。切韻負荷也。何又曷多反。辭也。荷又賀多反。蓮葉也。今從初二矣。玄應同之）
　　牛頭旃檀（慈恩云。赤旃檀也。湛然云。華嚴經云。出離垢山。若用塗身火不能燒也。兼名菀云。一名四等。出大秦國。氣似麝香也）成熟（殊六反。釋氏云成也）
　　○藥草喻品
　　誠（[一/巾]盈反。慈恩云。信也敬也）三千大千世界（對法論云。千日千月千蘇迷盧山。乃至千梵世天。名小千世界。千小千界總名第二中千世界。千中千界總名第三大千世界）
　　川（昌緣反。慈恩云。説文貫穿流水也）谿（苦奚反。慈恩云。水注川曰ー也。湛然云。ー者窮瀆也。源出於山。故云窮也。亦作溪矣）
　　卉（許貴反。行[玨-王+(錎-金)]亦上聲。慈恩云ー草也。玉篇百草之總名也。又眾也。方言東越揚洲之間名草曰ー也）
　　藂（徂紅反。説文云。草聚生也。古作叢矣）名色（慈恩云。色者形貌也。赤類也。釋氏云。彩也形也。正與此同也）
　　雲（王分反。説文云。山川之氣也。涅槃經ー名龍氣也）彌布（上。劉獻云。彌廣也。吉藏云。ーー者廣益也）
　　澍（之戍殊遇二反。慈恩云。三蒼時雨也。百卉霑洽也。説文時雨所以ー生万物也。行[玨-王+(錎-金)]亦作霪同也）其澤（詩傳云ー潤也）洽（侯夾反。慈恩云。説文霑也。切韻和潤也。蒼頡篇遍徹也。遍徹者調和遍灑之貌也）莖（戸耕反。陸法言云。草木幹也。慈恩云ー本也。謂枝本耳）稱其（上昌盈反。孫愐云愜意也）敷（慈恩云。開也陳也）潤（而舜反。陸法言云濕也）
　　唱（尺亮反。曹憲云。以聲引導也）默（慈恩云。緘ー也。緘古咸反。緘封也）
　　務（亡遇反。慈恩云。説文趣疾也。廣雅ー遽也。吉藏云。悤ー也。又事ー也）惠（胡計反。陸法言云仁也。慈恩嘉祥作ー。若依天台應作惠字矣）含（胡男反。説文云銜也）
　　電（堂練反。説文云。陰陽激曜也。穀染傳云ー霆也。曇捷去雷之光也）晃（胡廣反。慈恩云光也）曜（弋笑反。慈恩云照也。捷公作耀。ー光也。一切經類音ー耀同也）
　　雷（魯回反。字林云。陰陽相薄動也。詩傳云。ー出地震驚百里也）震（預云。雷之激也）
　　悦豫（國語云。預豫樂也。慈恩云。預者喜逸也）掩（衣儉反。釋氏云覆藏也。吉藏云隱也。亦作揜矣。行[玨-王+(錎-金)]又烏敢反）涼（呂張反。玉篇云薄寒也）
　　靉（烏代反）靆（徒耐反。慈恩云。廣雅ーー翳薈也。翳蒼雲興盛貌。通俗文雲覆日為ーー也。吉藏云。靉者晦。靆者重色也）承攬（盧敢反。廣雅云ー取也。慈恩云。ー持也。手取亦作擥。説文作[扌*監]。撮持也。ーー乃是可得之貌也。吉藏云。ーー遙觀彼雲。可言傍欖反。以下承也）
　　率土（上所律反。武玄之云領也。祝尚丘云統也。詩云。ーー之濱莫非王臣也。信行云。率謂相率使也）幽（於虯反。釋氏云深遠貌也）邃（雖遂反。慈恩云深遠也）
　　百穀（古祿反。慈恩云。説文穀續也。易云。ーー麗于地。揚泉物理論。梁者黍稷之總名。稻者粳糯之總名。菽者眾豆之總名。三穀各二十。合為六十。蔬果之實助穀各二十。凡為ーー。故詩云。播厥ーー也）
　　苗（武儦反。慈恩云。蒼頡篇禾之未秀者也。説文ー草生於田也）稼（古訝反。慈恩云。説文禾之秀實也。一云。在野曰ー也）
　　甘（古三反。釋氏云美也）蔗（之夜反。王逸云。ー藷也。藷之餘反。藷蔗也。署豫一云藷也。麻杲云。藷蔗甘蔗。風土記云。一名都蔗草。搗取汁煎練作石蜜也。慈恩云ーー。或云芋蔗。或云藷柘。或作甘柘皆一物也。湛然云。ーー其實一也。栖復云。最小獨立也）
　　蒲（薄胡反）萄（徒刀反。慈恩云。博物志。張騫使西域還。得安石榴桃胡桃。廣志云。ーー有白黑黄三種也。萄桃陶皆得矣。孫愐云。藤果名可食。如櫻桃。其色紫也。湛然云。ーー其形多也）
　　竝（[艹/補]幸反。薩峋云。俱也。彭猛反。俗作竝。萍迥反。比也）滋（子之反。聲類云。蕃也長也）槁（苦浩反。慈恩云枯也。曇捷云。經或虎各反）
　　覲（渠遴反。慈恩云見也）限（胡簡反。王仁煦云礙也）曾無（上。薩峋云。辭之舒也）專（職緣反。曹憲云。一也。謂執心不移也。孫愐云。心有所主曰ー也）禀（筆錦反。孔安國云受也）
　　一滴（丁歴反。陸法言云水ー也。慈恩云。通俗文靈ー謂之凝。切韻作適。有作渧。丁計反。水下也。非此義也。玄應同之。行[玨-王+(錎-金)]渧作的音矣。凝魯帝反。滴也）
　　○授記品
　　礫（力的反。慈恩云。小石也。沙也）荊（舉鄉反。説文云楚木也。麻杲云棘也。又作[艹/(廾*彡)]矣）棘（紀力反。陸法言云小棗也。孫愐剌也。捷公云。ー外有刺也。又作棘矣）
　　便（俾仙反。王逸云ー利也。玉篇云大小便也）利（釋氏云下病也。釋名云。病泄ー者。言其漏泄而ー也）坎（苦感反。慈恩云説文陷也。玉篇小壘也）堆（都回反。慈恩云聚土。通俗文云。小丘曰ー。亦作堆矣）阜（房九反。慈恩云陵也。爾雅云。大陸曰ー。廣雅云。丘無石曰ー也）丘（慈恩云。玉篇地高曰ー。大塚曰ー。説文土之高也。非人所為。一云。四方高中央下亦曰ー也）
　　數知（慈恩云。上山縷反。計也。閲其數曰ー也）悚（息拱反。慈恩云。怖也懼也。三蒼云肅敬也）
　　慄（力質反。慈恩云。戰也。玉篇云。謹敬也。懼也。戚也）
　　蹔捨（書冶反。王仁煦云止也）哀（烏開反。韓知十云憫也）敢（古覽反。王仁煦云果決也）懼（其遇反。釋氏云怖也）須教（上玉篇云ー待也）
　　臺（徒哀反。玉篇云閣也。慈恩云。四方而高曰ー也）樓（麻杲云重屋也）稱數（上平聲。陸法言云知輕重也）
　　塗香（慈恩金剛般若會釋云。ーー者。磨紫白檀沈香等以水和之塗塔上也）粖香（上莫割亡結二反。慈恩云粥麋也。若手摋摩作抹。壤土作[（圷-下）*未]。塗飾作瀎。今既別有塗香。故應作粖。碎香如麋故作ー。碎香如細壤土應作[（圷-下）*未]。金剛般若會釋云。ーー者碎擣沈檀以散塔也。今案。粖或本作末。不知所從也）燒香（上失召反。釋氏云人燃也）
　　閻（余廉反）浮（縛謀反）那提金（慈恩云。閻浮那提是贍部樹名。在此洲無熱池岸側。有經此洲北岸近樹水下有紫金。光映蔽日月。故以為名也。吉藏云。閻浮者此云歲。那提者洲也。ーーーー洲有水。水下有金。光出水上。借此為名也。釋迦氏略譜云。閻浮譯云上勝金。提譯云洲也。華嚴經慧菀音義云。閻浮是西域河名。近其河閻浮樹。其果汁點物成金。因流入河。染石成此閻浮檀金。其色赤黄。兼帶紫焰氣矣）
　　多摩羅跋（慈恩云。具云多阿摩羅跋。唐云性無垢賢也。吉藏云。草葉香也。此云蔡香也。劉公云。ーーーー者草香也。旃檀者木香也。靈範云。ーーーー此云赤銅香也。大方大集經應音義云。譯云藿葉香也）
　　意樂（崇俊云。樂盧各反。脱苦受樂故。清素云。五教反。國土嚴麗令意愛樂。立ーー名也）
　　長表（陂矯反。玉篇云。所以標幟物也）
　　金刹（玄應云。西域死者收骨燒之埋於地下。其墳蒙之上立表累敷石等。似卒覩波。但形卑小。今既佛塔故云長表。言刹者訛略也。具云[制/木]多羅。西域無別幡竿。即於塔覆鉢。柱頭懸幡也。慈恩云。今此長即是金刹也。非彼表也。以金為之。長而有所表也）
　　化城喻品
　　乃往（玉篇云。乃猶往。又云。往猶昔也。慧菀云。重言訓。義猶清淨也）地種（慈恩云。之隴反。釋氏云類也）
　　磨（慈恩云。莫箇反。碎也。若莫波反。作摩。摩斫也。玉篇云。以石相摩。所以破穀麥也。捷公亡波反。今案。平聲。ー礪非碎也）墨（莫北反。玉篇云。以松煙造之。如理云。磨以為ー者。磨地為塵。猶如磨墨也。）點（多忝反。陸法言云ー書也。如理云。ー者着也）大如（上王仁煦云大粗也）數不（甫鳩反。薩峋云。詞之[（這-言）*婁]也）盡抹（莫割反。慈恩云。以手摋摩曰ー也。本作末。今案。不知所從也）
　　那由他（慈恩云。正云那庾多。數名也。以十積之五十二數中第十二數也。下文云垓矣）
　　軍（舉云反。麻杲云眾也）垂得（上時志反。釋氏云將欲也。東觀漢記安帝詔云。秋稼茂好垂收獲。玉篇云。垂猶幾也）
　　忉利天（慈恩云。唐云三十三天。欲界第二天。帝釋為主。四面各有八天。故名三十三天也）
　　師子座（智度論云。佛為人中師子。其所坐處若林若地皆名師子。非實師子也）
　　吹去（壚與反。薩峋云遣也。釋氏云除却也）萎（於為反。韓知十云。草木死壞也。捷公云。不鮮之稱也）涕（他禮反。慈恩云。目出淚曰ー也）泣（去急反。慈恩云。無聲出淚曰ー也）送（蘇弄反。蒋魴云遣也）祖（則古反。王仁煦云。父之父也）吉（麻杲云良善也。）損（蘇本反。郭知玄云減也。）憺（慈恩云。徒濫反。安也。靜也。謂ー然安樂也。字書作倓。或作恬。徒兼反。靖也。有作惔。徒甘反。憂也。竝非此義。今案。唐韻惔字。徒濫徒甘二反。去聲與ー同字。平聲非此義也。今有此濫。故不用耳。）怕（普伯反。慈恩云。無為也。靜也。惔怕則是安靜之義。有作淡泊無味也。非此中義也。）稱慶（上去聲。釋氏云適好也）
　　稽首（上康禮反。陸法言云。首至地也。亦作[首*首]也。慈恩中邊論疏云。以掌至首也。若依此意ーー猶合掌也）
　　歸命（良賁師云。梵云曩謨。唐云ーー也。與稽首頂禮同也）
　　須彌山（慈恩云。正云蘇迷盧山。唐云妙高山也）
　　奉（扶隴反。王仁煦云進上也。）上（時掌反。今案。ー猶奉也。）獻（許建反。鄭玄云。ー猶進也。）納（奴答反。郭知玄云受也。）豦（上聲。慈恩云。ーー者納而安處也。或本云。納受□安處之義也。唯偈云納受略詞也）
　　迦陵頻伽（慈恩云。唐云妙音鳥。其聲柔耎。清亮哀雅。又云。好聲鳥。外國外傳云。其形似鵲。此鳥群集多栖竹林。法藏云。迦陵云美音。頻伽云語言。謂雪山中一切鳥聲皆悉不及。又在卵中即能出聲也）減少（上下斬反。陸法言云税。又古斬反。薩峋云輕少也。説文損他）挽出（無遠反。慈恩云引也。有作勉。靡辨反。勗勵也。謂勸教之也。章敬云。以勉字為正也。今案。慈恩以為作ー勝矣）
　　群萠（莫耕反。慈恩云。芽也始也。奴民無知也。又冥昧貌。言眾無知也。古文作氓。漢書氓。氓群黎是也。惠菀云群眾也。萠草木初生也。言童蒙凡夫猶彼少草也）想（息兩反。郭知玄云思ー也）
　　儀則（詩傳云則法也。ーー謂威儀禮則也）超（敕霄反。釋氏云越上也）
　　沙彌（慈恩云。唐云勤策也。吉藏云。唐云息惡。行慈也。出要律儀翻譯胡音云。ーー為息惡。又云淨養。亦云。擬淨名也。聲論者云。以淨養為正。常供養大比丘故也）
　　聽許（上他丁反。郭知玄云許也）諷（方鳳反。慈恩云詠讀也）昇（識丞反。孫愐云登也。或作升。孫伷云上也）
　　阿閦（初六反。慈恩云。ー字未知所出也。曇捷同之。孫愐云ー眾也。出字統。又内典有ーー如來。廣益玉篇亦作閦字。栖復云。ー字古切切韻無。唐切韻有也。ーー唐云無動也）
　　阿彌陀（慈恩云。阿弭多那庾沙。唐云無量壽也）
　　曠絶（慈恩云。曠空也。疏也久也遠也。絶迥也。吉藏云。ーー謂玄遠也）聰（倉紅反。祝尚丘云。祭也。謂明了也）通塞（應劭云。通徹也。説文云塞隔也）路（洛故反。曹憲云塗也）前至（上。郭知玄云前進也）
　　去來（上。毛詩云。遊逝將去兮。廣雅云去行也。玉篇云。呼之使來也。又云來至也）向者（上文。字集略云古時也。玉篇云。曩向之向為曏字。鄭玄云曏曩也。今作向又作嚮字。今案。三形同用之）止（祝尚丘云安也）息（禮記注云安也。薩峋云勞也）
　　怯（去劫反。慈恩云。畏也劣也）弱（而灼反。郭知玄云不強也。信行云奴的反。捷公云。經或作愵。寧撃反。憂也思也。今案。竝非也）辯（符蹇反。孫愐云。別也理也）覺悟（信行云。上又古效反。今案。去聲。眠悟也。非覺悟矣。故用入聲）
　　四維（以追反。廣倉云ー隅也。淮南子云。天有ーー。東北為報德之維。西南為信陽之ー。東南為陽之ー。西北號道之ー也）垓（古哀反。慈恩云數名也。風俗通云。十億曰兆。十兆曰經。十經曰ーー。猶大數也。即前長行那由他ーーー垓也）
　　營從（上於盈反。慈恩云。ー衛也。亦部也。謨公。ーー輔翼也）慎（時刃反。曹憲云謹也）迥（戸炯反。蒋魴云遠也）頓（郭知玄云困ー也）乏（房法反。尚書傳云。行而無資謂之乏也）郭（古愽反。蒼頡篇云。ー城ー也。或作墎字。慈恩云。從土非也。曇捷玄應同之）渠（強魚反。釋氏云溝也）權（巨員反。賈逵云ー變也。陸法言云。反常合道也）
　　法華經釋文卷中
　　一交了
　　妙法蓮華經釋文卷下

　　釋中算撰
　　○五百弟子受記品
　　受記（慈恩云。受音植酉反。容納也。領也得也。湛然同之。吉藏作授焉）
　　却住（上去約反。退也）自捨（詩傳云除也）
　　言論（力屯反。麻杲云。言有理也。又盧魂反。説也。言論猶言説。説法第一之義也）
　　七佛（毘鉢尸佛。尸棄佛。毘濕縛佛。迦路迦村陀佛。迦路迦牟尼佛。迦葉波佛。釋迦牟尼佛。謂之ーー矣）賢劫（上胡田反。鄭玄云。ー有善行者也。内典云。和直曰ー。有一千賢者出現於此劫。故名ーー也。迦路村陀佛乃至鶻盧支佛也）如掌（吉藏有二釋。一云。佛手掌平焉。地平如佛之掌。二云。海底有石名之為掌。方四千里。平如鏡面。地平如掌石也）
　　陵（力膺反。慈恩云大阜也。又丘ー塚也）澗（古晏反。玉篇云。山夾水曰ー也）溝（古侯反。孫愐云ー渠也）壑（呼各反。慈恩云。谷也坑也）
　　人天交接（柴葉反。陸法言云交也。韓知十云合也）兩得相見（以上八字□古經之質文。叡法師所潤飾也。什公美之。載在經文也）
　　女（尼呂反。説文云婦人也。又尼慮反。孔安國云ー妻也。今從初矣）飛（甫微反。曹憲云。物飄楊皆曰ー也）迦留陀夷（慈恩云。唐云黑光色。吉藏云。唐云時起。真諦云黑上。釋達太子在宮之時師也）優陀夷（慈恩云。唐云出現。日初出現時生故）周陀（慈恩云。唐云□奴。吉藏云不樂。又云小路也）
　　莎（先才反）伽陀（慈恩云。正云娑婆揭多。唐云善來。吉藏云。古本亦名惡來也）
　　盡（慈引反。借音云悉也）須臾（羊朱反。玉篇云。ーー俄頃之間也。麻杲云不久也。捷公云。捷公云。ーー斯須也。又少時也。涉公云。ーー者十二時之中一時也。古訓云。須猶時也。臾猶變也。待時一變為一ーー也）悔過（栖復云。梵云懺摩。唐云ーー。有云懺悔。梵漢合呼也）友（云久反。慈恩云。同志曰ー。廣雅ー親也。鄭玄云。僚ー同官。執ー同志也）
　　醉（將遂反。郭知玄云。飲酒失度也）酒（子酉反。王仁煦云。釀米津也。郭知玄云。百藥之長也）官（古凡反。廣雅云君也。玉篇云職位也）裏（良士反。麻杲云衣内也）
　　艱（古閑反。郭知玄云。ー難也。慈恩云。釋名ー根。如物根難耳之）難（去聲。蒼頡篇云ー艱也。慈恩云。ー憚人所忌憚也）會遇（上黄帶反。郭知玄云ー合也。禮祀云時見曰ー也）活（戸恬反。釋氏云。養也）
　　貿（莫侯反。説文作[夗/貝]。玉篇云。ー猶交易也慈恩云。換易也。交易物為ー也。字貝從卯。ー音酉也。今案。玄讚文卯音酉者寫錯也。應言丣古酉。然卯與卯相似。音與古相似。寫者遂誤以卯作卯。以古作音也。攝釋以為酉為卯音者不然。豈以同字顯同字音哉）
　　乏短（都管反。蒼頡篇云ー促也）資生（上即夷反。孫愐云助也。韓康伯云。財所以資生者也。今案。ーー者財也）切責（上千結反。郭知玄云逼ー也）受決（慈恩謂記為決焉）
　　○授學無學人記品
　　設得（賈逵云設許也。武玄之云設會也。説文從言多聲）面於（鄭玄云。面者私覿也。向也）蹈（徒到反慈恩云。踐也。履行也。釋名云。ー道也。以足踐之如道也）太子（上他盖反。玉篇云ー大也。又宅佐反。長也。慈恩云。佛有三子。此太云長也）灌（古玩反。釋氏云注也）
　　○法師品
　　書（傷魚反。釋名云ー着也。着之簡紙永不滅也）因藥（天台云。因者馮寄也）句（九遇反。釋氏云。一辭之終曰ー也）寫（思野反。玉篇云。放效圖書也）卷（居倦反。麻杲云書卷也）男（那含反。説文云丈夫也）瞻奉（慈恩云。瞻覩奉敬也）
　　則為（慈恩云。為有二義。一被。二作。今案。作義平聲。被義去聲也）荷擔（都甘反。陸法言云ー負也。釋名云。任也。任力所勝也。或作儋矣。天台云。在背為荷。在肩為擔也）
　　上饌（士卷反。孫愐云具食也）冀（几利反。郭知玄云希望也）厡（愚袁反。郭知玄云。廣平之地也）穿（昌椽反。字林云通也。釋氏云掘也）鑿（在各反。慈恩云。穿也鏨也）濕（失入反。韓知十云。水浸潤也）室（式質反。慈恩云。堂内為ー也）
　　句逗（徒鬥反。慈恩云。ー留也。ー止也。ー住也。或作竇。繹也。句能尋繹諸義故。或作[言*豆]。竹侯反。順言也。非經旨矣。又作[言*竇]。不知所從憬興同之。如理云。竇即為透字也。今案。經本有四。或作句逗。或作句竇。或作句[言*豆]。或作句[言*竇]之中。[言*豆][言*竇]非經之旨。今存逗竇二字。句逗猶句。湛然云。句謂句逗也。言一句止號。一義顯焉。唯識論云。句詮差別。或作句竇。意如上也）
　　燥（先老反。慈恩云。乾也焦也）刀杖（上都牢反。郭知玄云。似釼。一刃曰ー也。下有本作仗。非此義也）寂漠（慕各反。玉篇云。ーー猶寂靜也。慈恩云。ーー者無人空無之貌。或本作寞。字林云。寂莫靜也）罣（古賣反。慈恩云ー障也）章句（上。玉篇云。章者ーー也。陸法言云章篇也）
　　○見寶塔品
　　見寶（慈恩云。見戸練反。顯現也。所現即寶塔。名現寶塔。又古電反。見覩也。所見即寶塔。名見寶塔也）涌出（余隴反慈恩云騰也。至下涌出品當知之）龕（口含反。慈恩云塔也。郭知玄云。塔下室也。如理云。ー有兩音。初重後輕也）
　　牟尼（上莫浮反。ーー唐云寂也。淨意菩薩十二因緣論云。ーー名無分別也。太賢師云。此云寂默。成就無上寂默法者也）大樂（去聲）
　　寶慢（慈恩云。在上曰慢。若覆作鞔。武安也）
　　寶網（慈恩云。慢上安網以寶飾之。如慢之嚴名寶幔網也）
　　羅上（上。郭知玄云布物也。麻杲云絡也）
　　村（此尊反。玉篇云。聚落人所聚居也）營（馬融云ー部也。説文云匝居也）江（古雙反。蒋魴云小海也）河（胡歌反。方言云。凡水大小謂之ーー也）
　　藪（蘇後反。慈恩云。澤無水曰ー也）[死/田]（力求反。孫愐云ー住也）移（弋支反。孫愐云遷也）容（餘封反。郭知玄云ー受也。釋氏云含ー也）
　　目真隣（力珍反）陀山（華嚴經惠菀音義云。此云解脱處山。解脱是龍名也。謂有龍於此山中聞法解脱苦。有解脱龍之處故云解脱處山。六波羅蜜經超悟師疏云無敵對故不翻。今案。此山在摩揭陀國之東北也。西域記云。鉢羅笈菩提山唐云前正覺山者是也。見掌記抄矣）
　　鐵圍山（俱舍論云。鐵輪圍山。周匝如輪。圍一世界也）
　　寶交露幔（慈恩云。ーーーー者。幔以承露。以寶交雜節於露幔。又以寶交飾。或顯露。或以幔覆之。又以寶交雜覆露於幔。皆名露慢也）
　　訊（息晋反。慈恩云。問也。辭也言也。亦作訙矣）賚（祖稽反。慈恩云持也。又迸也。亦作齎矣）掬（居六反。慈恩云取也。物在手應作匊。孫伷云。盛滿兩手也）戸（侯古反。玉篇云門也。出入之所由也）
　　如却（孫愐云除也）
　　關（古還反。説文云。以横木持門曰ー也。聲類云。扃也。或作關俗或作閞皮變反。門[扌*（礡-石）]櫨也。非此義矣）[门@龠]（以灼反。玉篇云門鍵也。慈恩云。説文關下柱也。方言關東謂之鍵關西謂之ー。古文作鑰或本作籥。樂器也。何承天纂文關西以書篇為書籥。非此義矣）
　　可就（爾雅云。就即也）付屬（輕音。釋氏云記付也。至下具知）
　　無央（於良反。慈恩云央盡也。梵云阿僧企耶。唐云ーー數。或作殃凶也。或作鞅。於兩反。□靼也。竝非此義矣）
　　在在所往（慈恩云。在ー者所住在處。所徃者所往至處。或本在ー所住非也。在在已住。後言所住。文義煩重。故應從初也）
　　炬（其呂反。慈恩云。束薪灼之也）薰（舉云反。説文云香氣也。捷公作熏。火氣也。非經旨矣）
　　自勝（平聲。音譜云堪任也）
　　師子吼（呼后反。玉篇云獸聲也。又作叫呴矣。勝鬘經寶崛云。獸王震吼有二。一不畏於百獸。二令百獸生畏。大士説法亦爾。ーーー猶是決定説也）
　　接（韓知十云持也。孫愐云捧也）擲（直炙反。慈恩云投弃也。古作擿矣）把（慈恩云。[艹/補]巴反。或作爬。搔也掊也。今取掊。薄交反。説文掊把也。切韻手掊也。行[玨-王+(錎-金)]云。巴馬反。手ー執捉也。慈恩疏主改ー為掊。不可一向相承。講學莫生疑滯。今案。行[玨-王+(錎-金)]不得慈恩意猥致此説慈恩云。把字有二訓。搔之與掊也。搔抓也。掊握也。經意不是搔抓虚空。握掊虚空也。故不取搔義。正取掊義也。非謂改把字而為掊字矣。妄以有失之見輙斥無罪之疏。失之甚也。不足謂焉）
　　頭陀（慈恩云。正云杜多。唐云洮汰。謂大洒也。又云除弃。或云紛彈。言去其塵穢。出要律儀翻譯胡音云。持律者言斗藪。聲論云應言偸多。翻為除塵。斗藪是僻翻。除塵是正翻也）
　　淳善（上常倫反。祝尚丘云。朴也厚也。慈恩云。決定信厚名淳善。或本作純。唯是善也。今案。又應作惇字。之倫都魂二反。禮記玉篇切韻皆云。惇厚也。信也。正與玄讚意同也）八萬四千法藏（慈恩唯識論述記引賢劫經云。最初修習法波羅蜜多。乃至最後分布佛體婆羅蜜多。三百五十。一一皆具六到彼岸。如是總有二千一百。對治貪瞋癡及等分有情心行八千四百除四大種及六無義所生過失。十轉合數八萬四千也。又俱舍論光法師記引真諦三藏解而説。具如彼之）
　　十二部經（九部如上。加記別自説方廣為十二部矣）
　　○提婆達多品
　　提婆達多（慈恩云。唐云天授。佛之堂弟。斛飯王之子。父從天乞天授與之。故名天授。吉藏云。翻為天熱。以其生時諸天心熱故名天熱也）
　　髓（息委反。聲類云。骨中脂也）腦（字詁云。頭中髓也。亦作瑙矣）為於（孫愐云於為也。今案。ーー猶為也）捐（與專反。説文云ー弃也。爾雅云廢捨也）委政（慈恩云。國語政役非任也。賈逵政猶職也。杜預在君為政。孔安國政謂法教也。今案。君政非己任也）宣令（去聲。麻杲云。令上命也。又告也）有大乘（鄭玄云。有猶保也）採（倉釆反。王仁煦云取也）汲（居立反。玉篇云取水也）拾（是執反。説文云。取也掇也）經於（經字或作逕。武玄之云。經巡之字或作逕矣）
　　椎（直追反。慈恩云ー撃也。或作槌。直淚反。槌得陟革反。也。或作槌都回反。摘也。竝非字義也。今案。玉篇等古書椎槌異也。新切韻槌同也）鐘（職戎反。説文云。樂器。[梟-木+儿]氏所造也。蒋魴云。磬之大者也。或作鍾字。説文云洒器也。今案。鍾ー二形古書通用。新書為異也）
　　阿私（息夷反。慈恩云。具云ーー多。唐云無比。亦云端政也）果蓏（郎果反。麻杲云。果ー若蔞。齊人謂之天爪。七月熟也。慈恩云。作爪音讀。玉篇果謂桃李之屬。ー謂[茷-戈+(派-氵-)]瓞徒結反之類。張晏云。有核曰果。無核曰ー。應劭云。木實曰果。草實曰ー也。説文云。木上曰果。地上曰ー也）情存（俎孫反。陸法言。在也）
　　紫（將此反。説文云。青赤色也）磨（莫婆反。長孫訥言云研也）金（孫愐云。黄金謂之[汤/土]堂朗反。其美者謂之鏐力求反。鏐即紫磨金也）四攝（一布施。二愛語。三利行。四同事）廿（人執反。説文云二十也。今案。讀者宜作二十之音矣）啓（康禮反。麻杲云通開也。祝尚丘云。下通於上也。或本作白字矣）且（七也反。釋氏云暫爾也）待（今案。且待猶待也。如且于猶于也）論説（上郎寸反。釋氏云。議也。談競理也）
　　靈（郎丁反。陸法言云神也。説文玉部從玉霝聲）鷲山（慈恩云。正云鷲峰山也）
　　幾何（上居狶反。陸法言云ー何也。郭知玄云。同數多少也）
　　健（渠建反。薩峋云剛強也）闡（昌善反。慈恩云。開也明也）頗（慈恩云。借音普我反。諸書語辭也。去聲疑詞也）王女（鄭玄云。女猶女子也）
　　刹那（麻杲云。内典有ーー俄頃也。慈恩云。時之極少也。俱舍論云。百二十ーー為怛。怛六十為﨟縛。﨟縛三十為須臾。須臾三十為一晝夜。或本作千ーー。檢梵本無千字。傳寫誤也。玄應同之）
　　赤子（上昌石反。玉篇云赤朱也。尚書云。若保赤子。惟氏康也。孔安國云。ーー孩兒也）
　　芥（古邁反。字林云辛菜也。方言云。魏趙之郊謂蕪菁為大芥。其小者謂之辛芥也）子（武玄之云實也）讓（人樣反。國語云。推賢曰ー也）雅（五下反。詩序云。ー者正也）許（釋氏云擬也。孫愐云然也）非是（信行云。有經云無非是者無字剩也）訖（居迄反。孔安國云畢也。鄭玄云止也）宗奉（玄應云。宗尊也。奉承也）
　　○持品（或本云勸持品。法相三論天台諸疏單云持品。傍有勸持義。本論云勸持品。道策上宮王只云持品。全無勸字矣）
　　八千人（智周有三釋。一唯涅槃文有八十人。千字應誤。二即法師品在得授記之人有八千也。三八字疑錯。應為二字。即是前學無學二千人也）弊惡（慈恩云。上毘祭反。困也。又作嫳字。扶列反。嫳妜於悦反。輕薄易怒之貌也）姨（以脂反。玉篇云。母之姊妹也）
　　憍曇彌（慈恩云。正云喬答摩。彌女聲呼之。是佛母故。男聲呼之。云喬答摩。是釋迦姓之本也。唐云日炙種。亦云甘蔗種。若毀之曰埿土種。舊云瞿曇。訛略也。廣説所因如西域記矣）
　　捴（作孔反。祝尚丘云。皆也普也）憙見（或本作喜非也）周旋（詳緣反。釋氏云行返也。孫愐云。匝也迴也。杜預左傳注云。ーー相逐也）罵詈（力智反。慈恩云罵也。惡言及之曰罵。誹毀咒詛曰詈也）
　　阿練（郎甸反）若（上聲。慈恩云。ーー唐云閑寂處也。云村一俱盧舍二里餘。六百餘步也）納衣（上宮王云。ーー猶綴衣也）俗（似足反。釋氏云。相習風化。非典據也）論議（上去聲。孫愐云。ー議也。以事相難也）鎧（苦亥反。説文云。ー甲也。慈恩云。ー謂兵甲亦兜牟也）
　　寺（祥吏反。郭知玄云。伽藍佛廟名也。慈恩云。梵云毘訶羅。唐云遊行處。謂眾僧遊行處也。今以寺代之。孫愐云。後漢西域人摩騰來初止於鴻臚ー。遂取ー名剏置白馬ー。佛ー之號自茲而起也）
　　擯（必刃反。慈恩云。ー斥逐也）
　　○安樂行品
　　樂行（慈恩云。胡孟反。景迹也。又平聲。）行處（行[玨-王+(錎-金)]云。行字平呼）
　　卒（粗沒反。祝尚丘云怱速也。慈恩云。ー謂ー爾。切韻倉猝作猝。古書倉猝亦作ー。切韻又則沒子出二反。俱非此用也）[異/氺]（薄報反。曹憲云。疾速也。慈恩云。ー謂縱横也）
　　尼犍子（慈恩云。具云胝弗多羅。唐云離繫親子。無懺外道也）
　　文筆（説文云。蒼頡初作書。蓋依類象故謂之文也。慈恩云。詩歌之類為文。碑誌之屬為筆也）詠（為命反。郭知玄云吟諷也）外書（慈恩云。周禮六藝。五日六書。一象形。二會意。三轉注。四處事。五假借。六諧聲也。書者着也着於竹帛謂之書。書如也。所以着明萬物紀往知來也。又ー於禮牘縑紙謂之ー也）
　　路伽耶陀（慈恩云。正云路迦也底迦唐云順世外道。舊云惡答對人也。吉藏云。是惡解義。注經云。如此間禮儀名教儒墨之流也。又翻為世間行。正法華云。讚序歌音也）
　　逆路伽那陀（慈恩云。正云縛摩路迦也。底迦唐云左順世外道。舊云惡徴問人也。吉藏云。舊云是惡論義。注經云。如老莊玄書施仁弃聖之例。又翻為逆世間行。正法華云。結偶習俗也）
　　兇戲（慈恩云兇惡也。有作凶厄咎也。惡不遇也）
　　相扠（叉佳反。慈恩云。以拳加人也。亦作搋。同也。捷公云。經本作扠。初家反。今案。ー有四音。二丑皆反。訓同上也。三楚佳反。打也。四叉音。孫伷云。ー[打-丁+牙]參差也。曇捷取此音。義不相當。故一切經類音云。舊作叉。大誤矣）
　　相[打-丁+僕]（蒲角反。玉篇云。相ー手搏也。祝尚丘云。ーー較力也。亦作撲矣）
　　那羅（慈恩云。文畫其身之輩也。吉藏云。此翻為力。注經文身等是也。文身者。以彩晝身使班也）
　　變現（慈恩云。作世幻術也）
　　旃陀羅（慈恩云。唐云屠者不律儀也。正云旃荼羅。唐云嚴幟。惡業自嚴。行持標幟。搖鈴持竹為自標故。或云主殺人。謂屠殺者種類之總名也。吉藏云。ーーー此云可畏也）
　　及畜（許救反。慈恩云養也。祝尚丘云許竹反）雞（古奚反。説文云。知時畜也）畋（徒年反。慈恩云。取禽獸。或作田字。公羊傳云。獵之總名也）
　　獵（良涉反。白虎通云。四時之田總名為ー。為田除害故曰田ー也）[魚*（改-己）]（語居反。慈恩云捕魚也。正應作[((虑-心)@魚)*（改-己）]。説文ー獵也。或作漁。玉篇云。言去言居二反。篆文作。説文云捕魚也。或作魚非也。行[玨-王+(錎-金)]用漁字矣）捕（薄故反。麻杲云獲捉也）律儀（上呂卹反。釋氏云法則也。毘曇章云。律謂法律。儀謂儀式也）
　　小女（吉藏云。五歲已還名ーー也）處女（吉藏云。許嫁為ーー。以未出門故名ーー。又立志不嫁為ーー也）寡女（上古瓦反。三蒼云。老無夫也）
　　五種不男（慈恩云。一生便生則不具男根也。二除去。生後失男根也。三嫉妒。見他行婬自男勢動也。四半月。半月半月男勢方動也。五灌灑。被他於己行非梵行。得他精血自男勢起也。五種梵云半擇迦。唐云樂欲。亦云染污也。吉藏有二義也。見彼疏之）
　　親厚（釋氏云。厚慇重也）不露（麻杲云。ー現也）齒（昌里反。王仁煦云牝牙也）胸（許容反。説文云膺也）臆（於力反。陸法言云胸ー也）顛（都年反。廣雅云倒也）常樂（去聲）三藏（經律論是謂ーー也）
　　屠（同都反。慈恩云ー刳也。分割栍肉也）魁（苦廻反。慈恩云。師也首也。劉虬云。奸盜之長曰ー也）膾（古外反。慈恩云。細切肉也。有作儈。聲類合巿人。非此義也。玄應同之。今案。ー謂ー人。周禮疱人之類也。如理師云。魁膾者屠兒之首也。曇捷行[玨-王+(錎-金)]作儈。劉虬云。巿易之雄云儈也）
　　販（方願反。麻杲云轉賣也。釋氏云。買賤賣貴也。）衒（黄練反。慈恩云。行且賣也。切韻自媒也。亦作[彳*言*亍]眩皆同也）賣（莫懈反。説文云ー衒也。薩峋云。出物以交易也）屏（必郢反。慈恩云ー隱也。許傳ー蔽也。若隱僻作偋。卑政反。今借屏為蒲定反亦得也）怨（於願反。郭知玄云恨深也。慈恩云無平音。今案新切韻雖有平音怨雔非ー恨故非此義矣）嫌（戸兼反。慈恩云心不平也）
　　澡（子[月*告]反。慈恩云。ー洒手也）新淨（慈恩云。浣故名淨。正法華云。淨潔被服。此下又云。同外俱淨。或作新染非也）嬾（落旱反。孫愐云惰也。亦作懶矣）惰（徒臥反。麻杲云嬾也）蔑（莫結反。慈恩云。相輕侮也。切韻無也。亦作篾若輕作懱皆同也）
　　降（下江反。陸法言云ー伏也）而往（行[玨-王+(錎-金)]云規徃。上居隨反。規欲也。今案。海内流布之經。未見規徃之本。以之得知唐朝之經可有規徃討伐之本矣。更檢餘本之）
　　討（他浩反。慈恩云。ー除也。誅也）伐（方越反。慈恩云ー征也。白虎通ー敗也。欲ー去之。或作罰。説文罪之小者。廣雅罰折伏也。非此義矣。玄應同之。曇捷作罰矣）
　　戰（之膳反。説文云ー鬥也。左氏傳云。凡師皆陳曰ー也）賞（書兩反。字林云。以貨錫有功者也。又惠也）髻（古詣反。麻杲云。結髮為ー也）
　　王於（上。薩峋云。往況反。盛德之君。南面之尊。故請王。王天下也）諸將（即亮反。説文云ー率也。音譜云武臣也）勳（許云反。周禮云。王功曰ー也）多怨（於袁反。武玄之云ー雔也）卑（府移反。説文云賤也。郭知玄云下也）慕（莫故反。麻杲云思ー也）給使（上。杜預云給事也）惡罵（上去聲。烏故反）閉（方結反。清徹云塞也。又博計反。掩也。亦作閉矣）夢（莫鳳莫中二反。麻杲云。寢中見物也。亦作[(寐-未)@梦]。説文云。寐而有覺也。二形通用之）
　　○從地涌出品
　　涌出（慈恩云。涌謂上昇。出謂顯現。從地上昇而顯現也。玉篇涌騰也。涌如水上騰。故應作涌。有作踊非也。踊跣也。非騰義矣。湛然作踊也）
　　若聽（他丁反。郭知玄云許也）單己（上都寒反。孫愐云。單獨也。下舉擬反。麻杲云身也。今案。ーー猶獨身也）半（博漫反。孫伷云中分也）疲勞（下盧刀反。清徹云疲也。孫愐云倦也）
　　誰經（上王仁煦云誰何也）
　　阿逸多（慈恩云。正云阿氏多。唐云無能勝。謂彌勒也）
　　奮（方問反慈恩云。揚也振也）迅（私[門@壬]反。慈恩云疾也。曇捷云振也。吉藏云。師子本伏。今起名為奮ー。ーー有三義。一欲袪塵。二欲舒申。三顯無畏也）
　　慣（古對反。慈恩云。心亂也切韻煩也）[朿-木+大]（奴教反。慈恩云不靜也韻集猥眾也。亦作閙矣）
　　伽邪（似嗟反）城（慈恩云。在麻揭陀國之内境。西域記云。戒賢伽藍西南行四五十里。度尼連禪河至ーーー。甚險固。少居人。唯婆羅門有千家之）
　　菩提樹（西域記云。ーーー者畢鉢羅樹也。在摩揭陀國先正覺山西南。佛坐其下成等正覺。因而謂之ーーー焉。莖幹黄白。枝葉青翠。冬夏不凋。光鮮無變。如來涅槃之日葉皆凋落。頃之復故。佛在世高數百尺。屡經殘伐。今四五丈也。華嚴經探玄記云。畢鉢羅樹此云。楁樹。在嶺南也。兼名菀云。毘波梨樹在婆羅奈國。一名思惟。佛坐樹下。思惟經七日故一名元吉。佛於此樹下成道故。晋世有外國道人持子其種於中國。一年三花。花白色也。今案。在婆羅奈者遠□之誤也）
　　釋宮（劫毘羅卒覩國淨飯王宮也）指百（上。薩峋云。指示人也）皺（側救反。孫愐云。皮不展也）舉世（上枯預云ー皆也）
　　○如來量品
　　壽量（慈恩云。呂張力讓二反。謂貶量挍量也）
　　釋氏（承紙反。麻杲云。姓之別號也。慈恩云。諸經或云姓。是瞿曇氏云。然氏與姓別。姓者所以繫統百世使不別也。感靈而生。氏者所以別子孫之所出也。或因地或因官爵。故世本云。姓即在上。氏即在下也）
　　一塵一劫（吉藏云。羅什經本無此四字。梁世有僧造法華經。感於神夢令安此説也。）紀（君擬反。孔安國云。ー謂時日也。慈恩云。十二年為ー。ー記也）謬（靡幼反。廣雅云欺也。又誤也詐也差也）明練（華嚴經慧苑音義云。鎔金使精曰鍊。煮絲令熟曰練。今謂。善知精熟故云ーー也。李注文選曰練簡也。謂簡練分明也）跪（云委反。慈恩云ー拜也。又渠委反。左傳云。ー而戴也。孫伷云。膝至地也）誤（五故反。麻杲云。錯謬也。亦作誤矣）服（薩峋云用也。案。藥為病所ー也）
　　檮（都皓反。廣雅云舂也。亦作搗。玉篇作舂壽矣）簁（所宜反。慈恩云作器也。切韻下物也。或作籭[竹/斯]篩。三形同之。玉篇所佳所飢二反。説文所以除粗取細也）
　　愈（以主反。慈恩云差也。又作癒。説文病瘳也）所中（陟仲反。禮注云應也。又當也。華嚴經慧苑音義云猶着也）不差（楚懈反。釋氏云病愈也）
　　背（孫愐云弃ー也）喪（蘇浪息郎二反。釋氏云亡也。孫伷云死也。亦作[(口*口)/大/亡]矣）孤露（上古胡反。禮祀云。少而無父謂之孤也。下。麻杲云。露無覆蓋也。華嚴慧菀音義云。孤[(榮-木)/几]裸露故云ーー也）恃（時止反。孫愐云。倚也憑託也。曇捷云賴也）億載（則代反。慈恩云。算經皇帝為數法有十等。謂億兆乃至載也。又云。數極於載。謂地不能載也。玄應同之。曇捷云載歲也。周曰年。唐虞曰載也）遊樂（慈恩云。盧各反。縱賞也。又五教反。遊資勝處可生欣樂也。）狂子（上。常騰僧都云。廣雅ー癡也）
　　○分別功德品
　　分別（慈恩云。上府父反。下方列反。此辯釋義。或作[竺-二+別]。陸法言云分[竺-二+別]。薩峋云明也亦解也。或作[言*別]。別也。或上扶問反。下馮列反。分段殊別也）
　　千億（或本云千倍。今檢玄讚億字勝矣）旋陀羅尼（慈恩云旋還也。還旋巡空及有□行覆蔭故也）
　　香爐（落胡反。釋氏云盛火具也。漢官典職云。尚書郎給女史二人著潔衣服執ーー燒薰也。曇捷作鑪。今案通用也）
　　繽（疋寶反。慈恩云。眾也飛也）紛（撫文反。慈恩云。亂也眾也。字林ーー盛貌。切韻ーー往來貌。謂眾多亂下也。玄應同之）
　　檀（慈恩云。具云拖那。唐云布施也）尸羅（慈恩云。唐云清涼。古云淨戒也）羼（初鴈反）提（慈恩云。唐云安忍也）毘梨（或本作離）耶（慈恩云。唐云精進也）
　　禪（慈恩云。具云禪那。唐云靜慮也）
　　般若（慈恩云。唐云智慧也）比前（上俾以反。麻杲云ー校也）
　　精舍（藝文類聚云。ーー者。非以舍之精妙名為ーー。由其精練行者之所居故謂之ーー也）
　　禁戒（上居蔭反。孫愐云守也。釋氏云制也。又平聲止也）
　　來加（論語云。ーー。注云加淩也）蘇（思吾反。蒋魴云。牛羊馬乳煎成ー也。孫愐唐韻作酥矣蘇荏草也。行[玨-王+(錎-金)]二形通用之）四事（一飲食。二衣服。三臥具。四醫藥）
　　僧坊（府良反。慈恩云ー別屋也）卅（蘇合反。説文云三十也。今案。宜讀三十音矣。或本作三十矣）有二（上。清素云。云有餘也）
　　八多羅樹（慈恩云。ーー形如椶櫚。極高長七八十尺。花如黄米。子大如針。人多食之。此方無之故不翻古相傳云。樹高七仞。一仞七尺也。吉藏依之。今案。若依古傳八多羅樹高三百九十二尺。若依慈恩或五百六十尺。或六百四十尺也。小雅云。四尺曰仞。若依此説一多羅樹二十八尺。八多羅樹二百二十四尺也）
　　窟（若骨反。杜預云地室也）兼（古添反。陸法言云並也）
　　須曼（慈恩云。正云蘇末那花。唐云善稱意花。玄應勝天王經音義云。或云蘇麻那。其色黄白赤香。不作大樹。纔高三四尺。四垂似蓋者也。智度論云。陸生華中須曼那花為第一是也）
　　瞻蔔（蒲北反。慈恩云。具云瞻博迦。唐云黄花樹。花小而香。西域多此林耳。出要律儀翻譯胡音云。亦云金色花樹。花色黄赤。似此躑躅。香甚氛馥也。玄應勝天王經音義云。正云占博迦樹。形高大。花赤甚香。其氣逐風彌遠也）
　　阿提目多伽（慈恩云。此方無之故不翻也。湛然云。有人云。此云龍[虫*戊]王伐反花。其形如大麻。赤花青葉。子堪為油。亦堪為香也）
　　薰油（上許云反。慈恩云香草也。以諸香花香草和淹苣勝令爛。方以押油名薰油。苣勝大胡麻也）謙（古兼反。長孫訥言云。輕己敬人曰ー。孫愐云。卑而不踰曰ー也）
　　○隨喜功德品
　　隨喜（慈恩云。隨者順從之名。喜者忻悦之稱也）幾所（今案。ーー猶幾也）巷（胡絳反。郭知玄云街ー也）陌（莫白反。慈恩云。東西為ー。ー道也）卵（盧管反。説文云。無乳生殼者曰ー也。古力果反）與滿（今案。與謂施與。滿謂滿足也。以閻浮提金等七寶施與眾生令滿足也。慈恩意如此之）
　　閻浮提金（慈恩云。此洲北岸有瞻部樹。ー下有紫金。故以為名。憬興同之。諸師疏記以為。閻浮提為能盛器。金銀等為所成物。若依此義閻滔提非金。然不離難。玄讚優矣）
　　訓（許運反。郭知玄云誨也。曩捷云又導也）
　　須陀洹（胡官雨元二反。慈恩云。ーーーー唐云云預流也）斯陀含（慈恩云唐云一來也）阿那含（慈恩云唐云不還也）及乘（平聲。孫愐云登也）
　　舌（食列反。説文云。在口所以言者也）踈（所[艹/(彳*且)]反。郭知玄云稀也。曇捷云。ー字書所無。只有疏字。今案。古書云。疏粗也。不親也。新切韻別有ー字矣）不差（楚宜反。孫愐云。不齊等也）
　　脣（食倫反。説文云口端也。）褰（去[卓*(乳-孚)]反。説文云。摳苦溝反。也。慈恩云舉也。説文作攐。曇捷云或本作騫。馬腹縶。不協此義也）縮（所六反。慈恩云短也或作[竺-二+酉]字矣）粗（倉胡反。祝尚丘云。物不精細也）
　　澀（色立反。麻杲云不骨也。亦ー吃也。慈恩云。不粗ー者細潤也。又作澁同。或作歰。曇捷依之矣）胗（慈恩云。居忍反。脣上瘡也。三蒼風腫也。又之忍反。今從初矣。亦作胗。籕文作疹。皆同也。有作緊。ー縵非瘡胗矣也）咼（口蛙反。慈恩云口戾也。通俗文邪戾曰ー。亦作喎。周禮作莢ー斜也。麻杲又枯瓜反）可惡（今案。ーー猶惡也）
　　鼻（玉篇云。面中之岳也）匾（方典反）[匚@虒]（土稽反。慈恩云。纂文ーー薄也。今俗呼廣薄為ーー。或作[月*扁][月*弟]。近字耳）戾（郎計反。慈恩云。曲也乖也）
　　窊（烏瓜於瓜二也。慈恩云凹也。邪下也。亦作窪矣）曲（慈恩云。抂也。細小也）牙（五加反。説文云杜齒也）
　　鼻脩（息流反。釋氏云長也）高直（玉篇云。直不曲也）圓（王權反。長孫訥言云團也）
　　額（五陌反。方言云顙也。亦作頟矣。顙蘇郎反）汝且（七也反。薩峋云將也。釋氏云暫爾也）
　　牢（魯刀反。釋氏云堅固也。闌也）沫（莫割反。玉篇云。水上浮ー也。又武蓋反）
　　泡（疋交反。陸法言云。水上浮漚也。漚烏侯反）焰（或本作炎。于廉反。燒也。熱也。非此義也）
　　且直（上七也反。韓知十云。且猶復也。今案。且直猶直也。如且于且待之類也。）
　　優鉢華（具云優鉢羅華。今案。ーーーー雖有青白赤。今取青色。然雖義當青而實非優鉢花。優鉢花非極香故。正可取泥盧鉢羅花。其香極馨故。是正青蓮華也。優鉢羅中青色似泥盧鉢羅。故譯家翻為優鉢羅也。如下藥王品口中常出青蓮華香也）
　　○法師功德品
　　耳（郭知玄云。察聲孔也）彌樓山（智周云。傳云。此名光明山。吉藏云。此云高山也。如理云。此地不翻也）
　　啼（杜奚反。王仁煦云。悲聲也。服虔云ー呼也）哭（空谷反。孫伷云哀聲也。孫愐云哀號也）
　　風聲地獄聲（或本風聲之下地獄。聲上加地聲。今案不爾。玄讚謂。火水風為三災聲。謂地獄畜鬼為三惡趣聲。時人見火水風以為四大聲。誤加地聲。然正法華云。地中聲者是地獄聲。在地中故也）壞（胡怪反。説文云敗也。麻杲云自破也）
　　瑟（所櫛反。字林云樂器也。世本云。庖義氏作ー。長八尺二寸也。三蒼云。似箏而大。二十八絃也。爾雅注云。二十七絃也。釋氏云。三十六絃也。信行云簫瑟。今案。簫瑟是秋涼風氣。不是樂器矣）
　　命命鳥（慈恩云。共命鳥也。翼讚云。或云生生。或云比翼。以其異形同命故云命命鳥也。）光音（色界第二禪第三天也。一名極光淨天也）遍淨（第三禪第三天也）
　　撰（士免反。慈恩云。述也定也）聞於（上。首楞嚴經云。鼻嗅聞也。今案。聞猶嗅也）
　　闍提華（慈恩云。唐云金錢華也。吉藏云。此云生。亦云實也）
　　末利華（慈恩云。唐云鬘花。堪作鬘矣）
　　波羅羅（吉藏云。此云重平聲矣）多伽羅（正法華云。青木蜜香。智度論云。木香樹也。大方等大集經音義云。此云根香也）若丸（胡官反。説文云ー圜也）
　　波利質多羅拘鞞多羅（慈恩云。波利質多羅唐云圓生。吉藏云。波利質多羅此云護種種。拘鞞多羅此云天遊戲地破也。華嚴探玄記云。婆梨質多樹正云波唎耶呾羅拘毘陀羅。此云香遍樹。謂此樹枝葉花實一切皆香故又此樹香氣於忉利天處一切普薰。故名香遍。今案。吉藏以為兩樹之名。若爾波利質多羅之下可加樹香二字。既無二字。則知一樹之名也。依探玄記焉之。）桂（古惠反。郭璞云。ー葉似批杷。長尺餘。味辛白花。叢生山峰。夏冬常青。間無雜木。説文云。百藥之長也）隘（烏懈反。曹憲云陋也。案。陋扃狹也。愐云窄也。行[玨-王+(錎-金)]於介反。亦作阨也）
　　野牛（有人云。似牛而身小。不中駕車。見人欲觝也。聖德太子云。有角。吳山有之。唐國無之）
　　水牛（有人云。便水有力者也。聖德太子云。色黑有角。大者如牛也）
　　懷（曹憲謂。妊為ー娠也。祝尚丘云包藏也）妊（汝鴆如林二反。説文云孕也。或本作任字。祝尚丘云懷任也。一切經類音妊任同也）
　　伏（祝尚丘云匿藏也）藏（平聲。王煦仁云匿也。清徹云埋也）苦澁（上。孫愐云。苦者味不甘也）鏡（居慶反。郭知玄云。所以鑒容也）治（直之直吏二反。孔安國云理也）
　　○常不輕菩薩品
　　不專（慈恩云。不專讀誦亦不專禮拜。二事兼故也。吉藏異之）避（毘義反。孫伷云去也）
　　○如來神力品
　　舊（求救反。遠也。故久也。説文留也）謦（去挺反。慈恩云。ー亦欬也。蒼頡篇ー聲也。有作磬。磬定反。樂器非也）欬（苦盖反。慈恩云逆氣也。又ー[(病-丙)@(嗽-口)]也。有作咳。胡來反。嬰咳非此義矣。[(病-丙)@(嗽-口)]蘇奏反）彈（徒干反。清徹云手拊也。玉篇云。心鼓動物亦曰ー也。曇捷云。使指出聲也。又達旦反。行丸也。非此義也）
　　○囑累品（正法華。添品法華。ーー論。法華儀軌。竝慧淨。靈範。慈恩。玄範。道策。憬興。利貞。慧沼。皆以此品安普賢品後。吉藏天台安神力品後焉）
　　囑（慈恩云。之欲反。ー謂付託也。託應作囑。付應作屬。今案。噣囑同也。吉藏云。ー謂付ー也）
　　累（慈恩云。力委力偽二反。ー謂委託也。謂以事相屬累也。又ー謂重疊也。再三付託令護持故。有作[口*累]。俗字耳。吉藏云。ー謂憑託也。文句云。ー是煩爾湛然云。累汝後代如帶累也。又ー者連及也）
　　手摩（撙臥反。長孫訥言云按ー也）深法（或本云深妙法。吉藏依之。天台慈恩無妙字矣）
　　○藥王菩薩本事品
　　本事（慈恩云。本因由也。事體業也）宿王（上入聲。慈恩云。宿者宿世也）
　　瓶（蒲經反。玉篇云。小雅甫友反。所以汲水器也。亦作缾矣）一箭（子賤反。孫伷云。ー竹主為矢因謂矢為ー）道（右藏云。ーーー者二里也。行賀云。百二十步也）
　　堅黑（行賀云。堅者實也。香色黑故。即堅實黑色之旃檀香也。兼名菀云。一名黑沈也）
　　海此岸旃檀（行賀云。此界海岸所出之香名ーーーー香也）
　　銖（巿朱反。許叔重云。十二粟為一分。十二分為一ー也）
　　薰陸（力竹反。西域記云。阿吒釐國出ーー香樹。樹葉如棠梨也。孫愐云。ーー香出大秦國也。曇捷云。樹乳汁凝成之。樹形似胡桃。亦似木串樹也）
　　兜（當侯反）樓婆（羅什云。出龍神國。此土所無故不翻。行賀云有云草香也）
　　畢力迦（吉藏云。出龍神國。有人翻為觸。金光明經第七卷翻為苜蓿香。苜或作萺。莫六反。蓿息逐反。清徹云。罽寶國多苜蓿。張驀使西域得之也）
　　膠香（清素云。白ーー也。兼名菀云。一名白乳薰陸香也）纏（直連反。孫愐云繞也）
　　甄（居延反）迦羅（慈恩云。俱舍論説。數有六十之中第十六名矜羯羅是也。此當千萬億也。今案。華嚴經百二十四數中也）
　　頻婆羅（慈恩云。第十八數名頻跋羅是也。玄應云。以百甄迦羅為ーーー。此當十兆也）
　　阿閦婆（慈恩云。第二十數名阿蒭婆。是也。玄應云。百頻婆羅當ーーー。此當千兆也。已上三數吉藏亦有別義。恐繁不載之）
　　容（王仁煦云形儀也）適曾（上尸亦反。爾雅云ー徃也）懊（烏皓反。麻杲云。ー惱恨也。又烏到反。悔也。非此義也）[卄/積]（子智反。孫愐云草積也。玉篇作積。ー字亦子惜反。委積也。韓知十云聚禾穀。一切經類音云。從草者俗也）收（式州反。麻杲云斂也）
　　臂（卑義反。郭知玄云肱也。釋氏云手腕也）還復（房六反。孫愐云。返也重也）
　　十寶山（華嚴經云。一雪山。二香醉山。三毘略陀伽山。四仙聖山。五由乾陀羅山。六馬耳山。七尼民陀羅山。八斫伽婆羅山。九眾相山。十須彌山也）
　　星（桑經反。釋氏云。天文列宿也）渡（徒故反。武玄之云涉水也）船（食川反。方言云。關西謂舟為ー也）
　　婆利師迦（憬興云。此云白色華也。玄應大菩薩藏經音義云此云夏生護花也。華嚴經慧菀音義云此云雨時花。西域呼夏為雨時。其花時生故名也）
　　那婆摩利（此無所當故不翻之。慈恩意如此之）
　　漂（撫昭疋妙二反。慈恩云。浮也流也。又作漂矣）賊（昨則反。國語云姦勇也）□生（上古壞反。武玄之云。人毀曰ー也。有云。加刀。損滅也。字作壞誤也。今案。若依此説壞ー異。自破曰壞人毀曰ー。法師功德品不壞耳根與普門品段段壞應從土。此文與勸發品能破ー應從支。若依籕文ー壞同也）
　　敵（徒歴反。爾雅云。ー匹也。怨之匹也。亦作敵矣）消（相腰反。陸法言云滅也）
　　○妙音菩薩品
　　百八萬（玄應云。可云八百万。文作百八萬非也。行賀云。百八万為正也）宿王（上息救反。慈恩云宿謂星像也）
　　動搖（餘昭反慈恩云。説文樹動也。玄應同之。今案。經本作搖。餘招弋照二反。説文玉篇切韻皆云動也。通用無失矣也）
　　為鬚（行[玨-王+(錎-金)]云。花心ー蘂也。今案。華嚴經妙香為鬚蘂是也）㼼叔（式竹反。亦作□）迦（慈恩云。唐云赤色寶也。西域記云。印度多有ーーー樹其花赤色。形大如手。此寶色似彼花。因以為名。智周云。又傳云壁珪也。吉藏云。此云鸚鵡。此寶似鸚鵡鳥嘴赤色也）
　　不鼓（公戸反。陸法言云動也。韓知十云撃也。玉篇亦之録反。有作鼓。鍾鼓也。非撃。或本鼓。不知所從也。説文撃也。從支壴讀。若屬陸法言鼓。石欲反。撃也）
　　那羅延（慈恩云。天名也。真諦云。翻為人生本。梵王是眾生之祖父。故云人生本也。等集眾德三昧經玄應音義云。譯云鉤鎖力士也）
　　五情（眼耳鼻舌身謂之ーー也）
　　鉢（麻杲云。ー器。胡人乞盂也。慧淨云。梵云ー。唐云器也。法跣梵網經疏云。具云鉢呾羅。此云應器矣）
　　天大將軍（智周云。有云是天力士。如鉢健提之類。亦如那羅延之流也。吉藏同之。又有云。是鬼神如散脂大將。又有云。毘紐天也）
　　宰官（一作亥反。慈恩云。聲類宰治也。謂治邑吏也。廣雅宰制也。謂制事者也。處位莅人名曰ーー也。）婦（房父反。禮記云。士之妻曰ー也。廣雅云。女子謂之ー也）
　　○觀世音菩薩普門品
　　普門（慈恩云。普者平等遍滿之義。門者入出之由處也）
　　為求（曇捷云。為猶欲也）
　　黑風（慈恩云。風之重者名為ーー。吉藏有三釋。一云。風起時前有黑雲。故云ーー。二云此風欲起時海上有黑氣。仍以為名。三云。吹海岸黑沙故名ーー。曇捷云。養律云。治身之道春避青風。夏赤秋白。冬避黑風。是也）舫（甫妄補曠二反。慈恩云舟也。通俗文連舟曰ー。謂併兩船也。吉藏云。關東謂之ー也）
　　漂墮（上。曇捷作飃。解云。迴風為飃。謂風吹飃搖而去也。信行同之。慈恩如文之）
　　羅刹（慈恩云。具云羅刹婆。唐云暴惡也。吉藏云。此云可畏。正法華云淫鬼也）
　　段（徒玩反。郭知玄云分ー也。孫愐云斷也）
　　[木*刃]（敕久反。孫愐云。所以拘罪人也。慈恩云。在手曰ー。廣雅云ー謂之梏。胡沃反。手械也）械（胡介反。郭知玄云。穿木加足也慈恩云。在脚曰ー。廣雅云。ー謂之桎之日反。脚械也）
　　枷（古牙反。韻略云。穿木加頸也。慈恩云木在項也）鎖（蘇果反。郭知玄云。連鐵環以枸頸也。慈恩云。鐵在頂腰名ー亦作鎖矣）
　　檢（居奄反。慈恩云。廣雅甲也括也。謂括束也。釋名ー禁也。謂禁閉誨物使不得開露也。又察也。謂察録繫縛也。又ー者攝録校也。字從木張。玄應同之。今案。經本從手。孫愐云撿挍也。釋氏云。速也攝也。通用無失。慧淨云。拘束為ー王肅云。木在手足為ー。此即拘禁也）繫（慈恩云。牢閉也。拘也縛也）
　　經過（上。曇捷作逕。即云居脛反。又音經。廣雅云經也之）
　　威神（道策云。威謂摧邪。神謂神通也）巍巍（語韋反。慈恩云。ーー大貌。薩峋云。功德高大亦謂ーー也）唐（徒郎反。慈恩云徒空也）捐（慈恩云。ー棄也）
　　毘（房脂反）沙門（吉藏云。此云多門。北方天王也）
　　執金剛神（慈恩云。手執金剛。觀音異像也。吉藏云。鬼神住四天處。是摟至佛之化也。憬興云。瑜伽論護天帝城之神是也）
　　千兩（説文云。二十四銖為兩也）魚（語居反。説文云水蟲也）波（玉篇云ー瀾也）浪（盧宕反。蒋魴云。水文波ー也）刑（戸經反。王仁煦云戮也。説文作[井*刂]罰罪也）禁（居蔭反。孫愐云守也。釋氏云制也。又平聲止也）釋然（詩注云。釋然解散也）
　　祝（之授反。慈恩云。釋名ー屬也。以善惡辭相屬著也。説文作詶。ー詛也。今作咒矣）詛（側據反。慈恩云。釋名ー阻也。使人行事阻限於言也。有作咀。咀嚼。非此義矣。孫愐云。咒詛以言相厭也。麻杲云。ー亦作咀也。今案。咀有兩音。一側據反。與詛同。麻杲意也。二才與反。嚼也。為有此濫。慈恩不取而已）
　　還著於本人（著直略反。釋氏云附也。元興寺明詮僧都云。陟慮反。明也。今案不爾。義乖玄讚矣。或本云。彼即迴轉去。時人見添品法華經之文改入而已）
　　尋聲（上。郭知玄云逐也。韓知十云續也。聖德太子云。一云尋依也。依聲迴去也。一云。尋即也聲聞也。即聞迴去也。今案。可依後訓。論語鄭玄注云。鳴鼓聲其罪以責也。師説讀聲為聞也。疏云。鳴鼓而且言之。則聞眾也）雲雷鼓（慈恩云。西域呼雷鼓為雲聲也之）
　　掣（昌制昌列二反。慈恩云ー引也）電（慈恩云ー殄也。謂乍現則殄滅也。掣ー。此方解云。陰陽激耀也。關中名覢電。吳人謂[石*(韱-(人*人)+十)]磹也。覢失冉反。暫見也。[石*(韱-(人*人)+十)]先念反。磹徒念反）雹（蒲角反。慈恩云。陽為雨。陰起脇之凝而為ー也）厄（於隔反。蒼頡篇云ー困也）
　　常願（慈恩云可本作當願非也。現常願之非當始願也。行[玨-王+(錎-金)]作當願云。當今現始發心。爾後相續不間。故云當願。今案。當字諸書皆云擬也來也無當今義。願若在現。常字為正矣）
　　戒雷（上古拜反。慈恩云。方言戒備也。古作誡同也。詩曰。豈不曰誡。ー警敕也。大悲制戒如似雷震。言警敕也。）慈意（慈恩云。勘梵本云梅怛利末那。梅怛利唐云慈。末那唐云意。或本作音。寫錯也。行[玨-王+(錎-金)]同之）
　　訟（詳容似用二反。説文云ー爭也。鄭玄云。爭財曰ー。孫愐云訴也）陣（直刃反。玉篇云ー師旅也。或作敶矣）潮（直遙反。麻杲云。海水每日再落也）
　　○陀羅尼品
　　咒（至獸反。武玄之云誓也。吉藏云。ー即是祕密法也。譬如世間禁ー等法也。湛然云。新譯名真言及明也）藥王菩薩陀羅尼（陀羅尼有五翻。羅什。闍那崛多。玄奘智嚴。不空也。或本省羅什所翻陀羅尼。入玄奘所翻陀羅尼。法證師翼讚依此本矣。智嚴之翻未有尋閲。開元釋教録云。時有以本寫新咒入幸勿怪之。闍那崛多所翻陀羅尼雖有其本。恐繁不載。最要之句撰而入也）
　　安爾（行[玨-王+(錎-金)]云。安去聲。下耳音。一。闍那崛多所翻加上云跢十可反下同娙他也反下同他。安泥奴帝反下同玄奘所翻加上云納慕曷剌怛那怛羅夜耶多娙他遏爾。而制反。不空所翻加上云怛儞也他。去引安上泥。儞曳反）曼爾（二。玄奘云末爾。同上不空云曼上泥。准上）摩禰（奴禮反。三。玄奘云末泥。奴諦反。不空云摩寧。引）摩摩禰（行[玨-王+(錎-金)]云奴底反。四。玄奘云末末泥。同上去聲。不空云麼麼寧引）旨（職雉反）[(止/矢)*籴]（行[玨-王+(錎-金)]云犁帝反。五。玄奘云質諦。不空云即帝。引）遮（上奢反）梨第（六。玄奘云折暗列反。履諦。不空云左里帝。引）賒（行[玨-王+(錎-金)]云舍音。本始車反）[口*芋]（綿婢反。本注云羊鳴音。行[玨-王+(錎-金)]云施夜反。七。玄奘云閃或染反。謎。莫閉反。不空云捨銘。引）賒履（本注罔雉反。曇捷云。粟死反。今案。准闍那崛多玄奘不空譯羅雉反正也）多瑋（行[玨-王+(錎-金)]云為鬼反。八。闍那崛多云鑠上弭多鼻。菩弭反。玄奘云閃弭。密爾反。多鼻。不空云捨弭跢引微。上）羶（本注云輸千反。行[玨-王+(錎-金)]云詩安反。）帝（九。玄奘云扇重聲長呼。諦。不空云扇引帝。引）目帝（十。玄奘云目諦。不空云穆訖帝）目多履（十一。行[玨-王+(錎-金)]云。此下履字里尾二音俱得。今案。履字准闍那崛多玄奬不空如上羅雉反。下亦准之。闍那崛多云慕上迦上跢跢迷。玄奘云目哆塔謎。不空云穆訖怛多銘。引）沙履（十二。玄奘云三謎。不空云娑銘。引）阿瑋沙履（十三。玄奘云阿毘三謎。不空云婀尾灑銘。引）桑（行[玨-王+(錎-金)]云息郎反）履（十四。玄奘三磨。莫可反。不空云娑上麼）沙履（十五。玄奘加云三謎素。清聲不空加云□銘引惹自攞反。曳。平引）
　　叉裔（行[玨-王+(錎-金)]云曳音。十六。玄奘云刹重聲曳。不空云乞灑曳。平引）阿叉裔（十七。玄奘云惡刹曳。不空云惡乞灑曳。同上）阿耆膩（十八。玄奘云惡刹[扌*(尸@羊)]奴戒反。不空云惡乞史引泥。尼整反）羶帝（十九。玄奘云扇諦。不空云扇帝扇帝）賒履（二十。玄奘云閃謎。不空云捨弭）陀羅尼（二十一。玄奘云馱剌力割反泥。不空云馱引囉抳。同前）
　　阿盧（落胡反。）伽婆娑（本註蘇奈反）簸（行[玨-王+(錎-金)]云。波破反）蔗毘叉膩（二十二。玄奘云阿路迦婆。去聲娑婆羅弗。補沒反。帝鉢剌著。知也反。吠刹[扌*(尸@羊)]。不空云阿去引路引迦婆去引細鉢羅底也吠。微閉反。引乞叉抳。同上。羅什不空本波羅沒帝之句歃矣）禰毘（行[玨-王+(錎-金)]云去聲）剃（他計反。二十三。闍那崛多云鼻皤白可反。囉。玄奘云涅奴紇反栗地瑟[齒*束]竹皆反。不空云呬聲異反。下同。呬魯）阿便哆（本注都餓反）邏（行[玨-王+(錎-金)]云郎个反）
　　禰履剃（二十四。玄奘云阿蹁蒲眠反。怛邏涅栗地瑟[齒*束]。不空云婀上便云多上羅[寧*頁]尾瑟置。去）阿亶（行[玨-王+(錎-金)]云多但反。曇捷作邅。張連反）哆波[(止/矢)*籴]輸地（本注途賣反。二十五。玄奘云阿蹁怛邏波利秫尸聿反。弟。不空云阿上典多播引哩秋詩律反。弟。引）漚（行[玨-王+(錎-金)]云烏侯反）
　　究[(止/矢)*籴]（二十六。玄奘云。殟烏沒反矩[(止/矢)*籴]。不空云沃矩初爾。）牟究[(止/矢)*籴]（二十七。玄奘云沒矩[(止/矢)*籴]。不空云穆矩黎）阿羅[(止/矢)*籴]（二十八。玄奘云阿剌[齒*束]。不空云婀羅嬭。平）波羅[(止/矢)*籴]（二十九。玄奘云鉢剌[齒*束]。不空云跛羅嬭。平）首迦差（本注初几反。三十。玄奘云輸式庚反。迦差初理反。不空云輸上迦引乞史。引）
　　阿三磨三履（三十一。玄奘云阿三磨三謎。不空云婀上娑上麼□銘）佛馱毘吉利袠（直質反）帝（三十二。今案。吉利字倒。可云毘利吉袠帝。闍那崛多云菩上馱上鼻盧枳羝。玄奘云勃陀縛盧枳帝。不空云母馱尾路引可帝）達磨波利差（本注猜離反）帝（三十三。玄奘云達磨波利差低。不空云達麽鉢哩乞史帝）僧伽涅瞿（其俱反）沙禰（三十四。玄奘加云僧伽去怛尼。僧伽涅具瑟尼。不空云僧去賀去涅寧逸反。引具重呼引。灑抳。引）
　　婆舍婆舍輸地（三十五。玄奘云。跋耶重聲。跋曳短聲。毘輸達尼。不空云婆去夜引婆去野尾戎引馱寧引）曼哆邏（三十六。玄奘云曼[口*室]丁怒反利。不空云滿怛[口*(肄-聿+余)]。引）
　　曼哆邏叉夜多（三十七。玄奘云曼多羅刹也低。不空云滿怛羅乞灑野帝）郵（行[玨-王+(錎-金)]云尤音）樓哆（三十八。玄奘云胡魯低不空云魯帝。引）郵樓哆憍舍略（本注盧遮反。三十九。玄奘云摩訶胡魯多憍舉放反。設[(止/矢)*籴]。不空云嚕多矩去重呼。設重曳。不空羅什本摩訶闕矣）惡叉邏（四十。玄奘云。惡刹曳。不空云惡乞灑曳）惡叉冶（羊者反）
　　多冶（四十一。玄奘云惡刹伐拏多耶。不空云惡乞灑野縛無可反。曩跢引野）阿婆盧（四十二。玄奘云阿跋[(止/矢)*籴]。不空云嚩路）阿摩若（本注荏蔗反）那多夜（四十二。玄奘云阿末若而夜反。那多耶。蘇波訶。不空云婀上磨孃儞郎反。曩跢也。娑縛引賀。羅什本娑賀闕矣）
　　侵（七林反。劉兆云ー害也。蒼頡篇云ー犯也）擁（於隴反。麻杲云ー持也）
　　富單那（吉藏云。此云熱病鬼。掌記云短臭鬼。行賀云。世間不詳之鬼困病見之必死。正法化翻為溷鬼也）吉遮（慈恩云。具云訖里者。唐云所作。吉藏云。此云起尸鬼。正法華云突鬼也）伺（息茲相吏二反。慈恩云。侯也視也。劉兆云奄也。鄭玄云察也。埤蒼作覗矣）
　　勇施菩薩陀羅尼（慈恩云。玄奘本有兩首。舊為一首矣）
　　座（本注誓螺反）[(止/矢)*籴]（一。玄奘加上云怛姪他十伐唎。轉舌呼不空加上怛儞也他去引入縛初爾）摩訶座[(止/矢)*籴]（二。玄奘云摩訶十伐唎。不空云麼賀引入縛黎）郁（行[玨-王+(錎-金)]云於六反）枳（行[玨-王+(錎-金)]云。吉以反。本紙音。三。玄奘云鄔計。不空云沷計。引）目枳（四。玄奘云目計。不空云穆計。引）
　　阿[(止/矢)*籴]（五。玄奘云阿[齒*束]。去聲不空云阿上□）阿羅婆第（六。玄奘云阿吒重聲伐諦。不空云阿上拏引縛底。丁以反）涅[(止/矢)*籴]第（七。玄奬云涅栗[齒*齊]。不空云[寧*頁][口*栗]智曳。引）
　　涅[(止/矢)*籴]多婆第（八。玄奘云涅栗吒伐諦。不空云涅[口*栗]智夜縛底。玄奬三藏一首訖）伊（於脂反）緻（本注猪履反）抳（行[玨-王+(錎-金)]云尼里反。又去聲。九。玄奘同之。不空云壹置[寧*頁]。）韋緻抳（十。玄奘云毘緻抳。不空云尾置[寧*頁]）旨緻抳（十一。玄奘同之。不空云質置[寧*頁]）涅[(止/矢)*籴]墀（行[玨-王+(錎-金)]云直尼反）抳（十二。玄奘云涅栗緻抳。不空云[寧*頁]栗置[寧*頁]）涅犁（梨黎二音）墀婆底（行[玨-王+(錎-金)]云丁以反。十三。玄奘云涅栗着。稚邪反。伐底短聲。不空云[寧*頁][口*栗]吒引嚩底娑嚩引賀）
　　毘沙門天陀羅尼阿犁（行[玨-王+(錎-金)]云作梨字。犁亦通不取。下二竝同。一。玄奘云遏媄除皆反。不空加云咀儞也他去引遏智曳）那犁（二。玄奘云捺媄。不空云捺智曳）
　　[少/兔]（湯故反）那犁（三。玄奘云努捺媄。不空云弩鼻捺智曳）阿那盧（四。玄奘云阿捺厨。雉俱反。清聲。不空云婀曩嬭）那履（五。玄奘云捺遲。不空云曩膩）拘那履（六。玄奬云俱捺遲。不空云矩曩膩娑嚩引賀）
　　持國天王陀羅尼阿伽禰（一。玄奘云阿揭[扌*(尸@羊)]。不空加云怛儞也他婀上誐抳引）伽禰（二。玄奘云揭[扌*(尸@羊)]。不空云誐抳）瞿利（三。玄奘云具唎。不空云橋魚矯反。哩）[卓*(乳-孚)]陀利（四。玄奘云揵馱長唎。不空云彦引馱引哩）旃陀利（五。玄奘云旃荼唎。不空云戰拏上里）摩蹬（行[玨-王+(錎-金)]云。徒亘反。又登亘反）耆（六。玄奘云摩蹬祇。不空云麼蹬倪。霓夷反）
　　常求利（七。玄奘加上云卜重羯西。僧矩[(止/矢)*籴]。常窶其俱反。履不空云卜羯斯僧矩黎）浮（縛謀反）樓莎（蘇禾反）抳（八。玄奘云。勃盧薩抳。不空云母嚕引灑里娑縛引賀引）頞（行[玨-王+(錎-金)]云安葛反）底（九。玄奘云阿揭悉底。不空本闕矣）藍（魯甘反）婆（吉藏云。此云結縛也）
　　毘藍婆（此云離縛）曲齒（亦云施積）華齒（亦云施華）黑齒（亦云施黑）
　　多髮（亦云被髮）無厭足（亦云無着）持瓔珞（亦云持花）皋（右勞反。行[玨-王+(錎-金)]云。有作睪非也）帝（亦云何所）奪（徒活反。説文云強取也）
　　一切眾生精氣（周易云。精氣為物。劉瓛云。精者靈也。吉藏云。眾生身中有七滴甜水。取一二滴令人頭痛。三滴令人心悶。四五滴已下則死之。故名ーーーーーー也）
　　羅刹女陀羅尼伊提履（一。玄奘云。伊底謎。五遍。不空加上云怛儞也他壹底銘。六遍）伊提泯（行[玨-王+(錎-金)]云彌忍反。二。）伊提履（三）阿提履（四）伊提履（五）泥履（六。五遍。玄奘云儞謎五遍。不空云[寧*頁]銘。五遍）樓醯（呼雞反。十一。四遍。玄奘云胡魯醯。去聲。五遍。不空云魯係。五遍）多醯（十五。三遍。玄奘云薩蘇紇反。[多*頁]都可反。醯五遍不空云娑跢係。五遍）兜醯（十八）[少/兔]醯（行[玨-王+(錎-金)]云上奴侯反。十九。不空本有娑縛賀之句）
　　毘陀羅（吉藏云。此云青色鬼。文句云。赤色鬼。未詳也。慧淨云。黑色鬼也）揵陀（吉藏云。此云赤色鬼。文句云。黄色鬼。未祥也）
　　烏摩勒伽（吉藏云。此云食人精氣鬼。亦云大殺。文句云烏色鬼。未詳也）
　　阿跋摩羅（吉藏云。此云影形鬼。亦云無鎧。注經云轉筋鬼。文句云青色鬼也）
　　阿梨樹枝（正法華翻為華剖。法證云。此華七葉名摩利闍迦。未開剖前合為一頭。既開剖已。破為七分。吉藏云。此樹技墮地即破為七分。文句同之。孔雀經云。頭破作七分。猶如蘭香蕱。注云。遏爾迦曼折哩是蘭香蕱頭也。舊云ーーーー者訛也。西方元無ーーー也）
　　如煞（式吏反。孫愐云大逆也。易云。臣ー其君。子ー其父也。玉篇煞殺二形所黠反。斷命也。弑[(匕/示)*式]二形施志反。大逆也。孫愐唐韻[(匕/示)*式]殺[(匕/示)*(滅-氵)]三形皆有兩音。字形雖同隨義音別。今既大逆故用式吏反矣。陸法言云。作殺煞刪八反。戮也削也。韻詮弑殺也。王仁云。弑逆殺也。若殺弑同者何云弑也。或説文殺從夂杀聲。弑即在殺部。從式殺省聲。又一切經玄應音義處處之中為各別字也。亦大般若理趣分云。假使殺害三界所攝一切有情云ー。既云三界。有上有下可用何音。故知殺字不擇上下。若蕳別者下殺上人用弑字也）
　　壓油（上烏甲反慈恩云。ー壞也鎮也降也。又作[宀/角]。ー拶子遏反。逼也。也。或作押。胡甲反檻也。或作押。烏甲反。押署也。亦古狎反。輔也束也逼也。柙押二形並非此義也。法證云。外國壓油以贍蔔諸華和而蒸之。蒸以覆之。經日要令虫出。然後壓之取油。故為殃矣）
　　斗（當口反。漢書云。十升為ー也）秤（昌孕反。廣雅云。ー謂之銓。亦作稱同之。又昌陵反）
　　調達（今案。提婆達多略云ーー。即天授也）
　　波師迦華（今案。波利師迦華略云ーーーー也）
　　○妙莊嚴王本事品
　　夫人（禮記云。諸侯之妃曰ーー也）
　　三十七助道法（四念住。四正斷。四神足。五根。五力。七等覺支。八聖道支。謂之三十七助道法也）
　　履水（上力几反。郭知玄云踐也。）一眼龜（居追反。孫愐云。水蟲鼈屬也。大戴禮云。甲蟲之長也。行[玨-王+(錎-金)]云。亦作盲眼ー。經文作一眼。與諸經論相違。栖復云眼[月*壹]ー。今案。雜阿含經云。内海之中有一眼龜。其身重大不能久浮。有一浮木木有一孔。於内海中隨波浪轉。龜出遇木乃得一者。是事極難也。既有誠文不可容易改之。諸疏之中皆存一眼義。具如清素師破之也）浮木（説文云。浮泛也。今案。ーー猶查也）釆女（上倉宰食代二反。薩峋云官也。行[玨-王+(錎-金)]云。釆擇有德之女也。亦應作婇。釋氏云婇女也。或作綵。ー綾也。不叶此義也）
　　娑羅樹（法藏師云。此云堅固。亦云勝也。華嚴慧菀音義云。ーー此云高遠。以其林木森竦出餘林之上也。舊翻云固者誤。娑囉之與娑羅聲勢相近也。西域記云。其樹類檞。胡谷反。皮青白。葉甚光潤也。）付弟（賈逵云弟次也）紺（古暗反。慈恩云。帛染青而揚赤色也。釋名云。ー含也。青而含赤色也）珂（苦何反。廣雅云。石似玉也。埤蒼云馬腦也。慈恩云。螺屬。出海中。潔白如雪者也。有作軻。口佐反。接軸也。亦轗軻不遇也。非此中義。轗口紺反）齊（徂奚反。郭知玄云𠢦也。薩峋云等也）密（玉篇云ー厚也孔安國云邇近也）
　　頻婆果（慈恩云。色丹且潤之果。此方無之。故不翻矣）
　　○普賢菩薩勸發品
　　普賢（慈恩云。德利周滿名普。仁慈慧悟曰賢。更有餘義。恐繁不載之）勸發（慈恩云。誘奬名勸。導生為發。文句云。ーー者戀法之辭也）
　　正定聚（慈恩云。ーーー者正見決定也）
　　韋陀羅（今案。與上毘陀羅同也。古人毘違通音也。山陰沙門智廣悉曇字紀云。言事道斷。嚩字舊又音和是也）通利（王仁煦云不鈍也）
　　普賢菩薩陀羅尼阿檀地（本注途賣反。一。玄奘云怛姪他遏彈去聲媄徒皆反輕。不空云。怛儞也他婀上難上嬭）檀陀婆地（二。玄奘云。彈茶重長。鉢底。丁履反。不空云。難拏跛底）檀陀婆帝（三。玄奘加上云伐栗諦。彈茶伐栗諦。不空加上云韈轉舌呼。帝。難拏韈準上帝）檀陀鳩賒[(止/矢)*籴]（四。玄奘加上云彈茶伐栗怛尼。彈茶拘舍[(止/矢)*籴]。不空加上云難上拏引韈多[寧*頁]。難拏矩捨黎）檀陀修陀[(止/矢)*籴]（五。玄奘云。彈茶蘇達唎。不空云難拏素馱里）修陀[(止/矢)*籴]（六。玄奘云蘇馱。長聲不空本闕矣）修陀羅婆底（行[玨-王+(錎-金)]云丁以反。七玄奘云。蘇馱羅鉢底丁履反不空云。素馱羅鉢底）佛馱波羶禰（八。玄奘云。勃陀重鉢設諦。不空云。母馱鉢始也[寧*頁]）
　　薩婆陀羅尼阿婆多尼（九。玄奘云。薩嚩默剌尼阿伐栗怛泥。去聲。不空云。薩嚩馱引囉抳阿去引韈舌多上[寧*頁]）薩婆婆沙阿婆多尼（十。玄奘云。薩嚩婆去莎所也反。伐樣怛泥。不空云。薩嚩婆去引灑韈多[寧*頁]）修阿婆多尼（十一。玄奘云。蘇阿伐栗怛尼輕。不空云。素阿韈多[寧*頁]）僧伽婆履叉尼（行[玨-王+(錎-金)]云下去聲。十二。玄奘云。僧伽婆唎刹尼。依字不空云。僧去伽跛里引乞史帝）僧伽涅伽陀尼（十三。玄奘云。僧伽涅伽怛尼不空云。僧伽涅具灑寧）阿僧祇（十上。玄奘加上云薩達摩蘇波唎差初履反諦。阿僧墾。不空加云薩達舌磨鼻素跛哩引乞吏帝。婀僧上契）僧伽波伽地（十五。玄奘云。僧伽波揭低。不空云。僧去伽去引跛誐帝）帝[(止/矢)*籴]阿惰（曇捷作陏。辭規反。字書所無。相傳作郁。音讀慈恩云。阿[(怡-台)*有]字應作阿惰。ー字音徒臥反。梵云怛唎唐云三。梵云阿特嚩。唐云世。梵云僧伽唐云眾。梵云出略唐云同一種。合言三世眾同一種。有作[怡-台)*有]字。相傳於六反。音既不然。亦無此字。梵云阿特縛訛云阿惰。傳寫錯誤。變惰為惰也。玄應行[玨-王+(錎-金)]同之。今案。曇捷不撿梵本誤作郁音矣）僧伽兜略（本注盧遮反）波羅帝（十六。玄奘云。怛唎阿特縛僧伽咄略上聲。鉢羅弗補沒反。諦。不空云。底里遏跢吠僧伽上咄里野鉢羅沒舌帝。或本波羅帝上加阿羅帝之句。今准玄奘不空以無為正矣）薩婆僧伽三摩地伽蘭（落落）地（十七。玄奘云。薩嚩僧伽三末底羯爛清長。諦。不空云。薩嚩僧去伽去三去麼鼻底訖[口*賴]引帝）薩婆達磨修婆利刹帝（十八。玄奘云。薩嚩達摩蘇鉢理差初理反。諦。不空云。薩縛達磨素跛哩乞史帝）薩婆薩埵樓馱憍舍略阿[少/兔]伽地（十九。玄奘云。薩嚩薩埵胡魯多憍設略力迦反。婀奴揭諦。不空云。薩縛薩怛縛嚕舌多矯引設里野努鼻誐帝）辛阿（今案。阿字應作訶。撿梵本因不可得訶字也。闍那崛多用伽字。玄奘用訶字。不空用賀字。蓋此意也。正法華翻為師子。西域記慈恩傳玄應師等皆云師子。梵云僧訶故知阿訶相近。寫者誤錯。變辛阿焉）毘吉利地帝（二十。闍那崛多云。嘶斯蠅伽上鼻枳離馳上羝。玄奘云。僧所繒反。□毘重聲訖唎雉諦。蘇波訶。不空加下云僧星包反。賀尾訖里膩帝。婀弩鼻襪帝韈底[寧*頁]韈跢去里娑嚩引賀）
　　迎（語京魚敬二反。武玄之云侯也。王仁煦云迓也。薩峋云請也）冠（古凡反。陸法言云首飾也。説文云。弁□之總名也。亦作冠又古玩反）
　　兜率天（具云覩史多天。唐云知足天）
　　手筆（慈恩云技藝也）輕笑（曹憲云笑侮也。蒋魴云嗤笑也）
　　繚（盧鳥反。慈恩云。ー繞也纏也。謂相纏繞也。曇捷云。ー縛也。義不叶矣。騫師云。宜為了字。謂子無兩臂不任統於事務。家業畢了。無所付委也。今案。武玄之云。了象人無兩臂也。薩峋云了□也。案。行脛相交也。了字亦得矣。[元@夕]力弔反。玉篇云。行脛相交也）角（古岳反。麻杲云斜也）睞（洛代反慈恩云。説文曰。童子不正也。廣雅傍視也。蒼頡篇内視曰ー也。行[玨-王+(錎-金)]云。角ー目内斜視也）膿（乃公反。説文云腫血也。字林云。爛瘡汁曰ー。聲類奴冬反。亦作盥矣）
　　法華經釋文卷下（終）
　　（先師中公製作斯文。未及清書付愚早逝。遺言留耳。訓恩在心。故今尋書。獻上納言矣。弟子真興
　　(表紙裏云)）
　　平上去入（依下字）濁平聲字輕重
　　輕重清濁（依上字）濁上入聲字重輕
　　從本清字但隨出來上聲字重短輕長
　　去聲字重長輕短

　　（對馬）（都司馬）音平聲（ノ）字（ハ）（都司馬音渡上□音）上去聲（對馬音渡平聲）西域記第一卷云訛則義失語謬則理乖
