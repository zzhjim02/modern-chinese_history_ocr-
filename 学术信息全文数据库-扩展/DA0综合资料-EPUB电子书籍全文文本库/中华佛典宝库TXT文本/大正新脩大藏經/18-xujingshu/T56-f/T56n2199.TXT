　　《大正藏》第56卷No.2199

No. 2199 [cf. No. 665]
最勝王經開題

　　夫獨尊大空超機根。而本具之藏絕絕。雙如一心寂建立。以性海之德離離。至若三自之龍吐風水乎頭尾。二種之如韻德損於所在。恒沙性德覆雲翳而不見。刹塵三身被煙垢而不顯獨力攝權其力彌強。四生勢屈其災尤熾。不曾知三身在己。誰覺四德我有。還源之思已忘。返本之情都失。日日營生死之苦因。夜夜增無明之業果。狂醉厚深覺悟無日。於是。覺王發悲投藥。慈父垂慈與樂。狂醉淺深教藥多門。機根大小車乘不一。雖藥隨病無數乘逐器無量。而攝末要本自歸不二。不二之理甚深難解。一如之趣祕奧叵入。所謂不二一如豈只遮二詮一之名乎。密號名字不可不知。自非妙幢起予之力。空藏扣寂之功。誰能顯室中之四佛現心宮之三身。四佛非他三身即自。能覺此理名曰覺者。能迷此趣即曰無明。今所謂金光明最勝王經。能示此理趣覺悟諸衆生。即是諸佛之祕寶衆經之密藏。所以四佛加力。所以能寂常說。豈徒然耶。若有善男子善女人。至心受持洗心讀誦。如法修行如理思惟。無禍不消無福不滿。世間勝願出世妙業皆悉圓滿。吉祥辨才能與其福智。四王諸神能拔其災難。金勝如意之名由茲而立。滿願了知之稱於是顯矣。經之大意蓋如此耶。

金光明最勝王經序品第一

　　今就此題目釋彼名義略有二意。一先經名。二新經稱。先經但名金光明經。後本具加最勝王。先經以欝多麼明最勝梵語。後譯就頗婆娑開光明漢語。先後廣略唐梵出沒。蓋以如是。具如疏說。又有二種。一唐言題名。二印度經目。今所謂金光明等者唐語。若據梵本
　　●（蘇）●（婆）●（那金）●（縛）●（婆）●（娑光明）●（欝）●（多）●（麽最勝）●（羅）●（若王）●（蘇）●（達覽契經）●（汝）●（駄）●（那序）●（婆）●（梨）●（末）●（多品）●（婆）●（羅第）●（多）●（麽一）
　　亦有二意。一此題目則三身之密號初金者法身。次光者應身。後明者化身。是則表三寶等如常說。二者表五佛之祕稱。顯五部之寶號。初金者金剛部也。金剛自性堅固不壞。猶如金體無變壞。光明者寶部。寶光能照除暗遍明。亦如寶光如來能放智光照朗生死無明黑夜。最者蓮華部。最清淨自性心具十種最。不染不汚猶如蓮華本性清淨無垢離塵。勝者羯磨部。北名勝方於諸處殊妙第一故。如來事業智具十種勝力成就衆生無比無等故。王者佛部。大日如來威德自在於諸部中特尊無畏。猶如帝釋諸天中自在自由。所謂五部者即五佛也。經中所說東阿閦佛南寶相佛西無量壽北天鼓音及釋迦牟尼佛是也。一一如來具刹塵眷屬故名部也。是五佛亦名五智。此五部諸佛菩薩三摩地之法各各不同。華嚴者普賢之三摩地。般若者文殊之三摩地。法華則蓮華三昧。佛頂則羯磨三昧。如是等觸類長之其數無量。今此經者寶部三摩地。是故妙幢空藏發疑相問。寶光爲菩薩師子吼。金勝爲諸佛之母。據金剛頂經。妙幢虛空並是寶部之尊。此部則寶生爲主。虛空藏者金剛寶之異名。妙幢者地藏之異名。如是五智爲主具刹塵眷屬。修此三昧者。但觀一字攝得一切佛法。所謂●字。是此字合三字成此一字。一●蘇字。二●欝字。三●麽字。●蘇字法身●欝字報身●麽字化身。擧此三身攝一切佛法。此經所說三身三點四德十地等法皆從此一字流出。以略攝廣擧本收末。無所不攝無所不盡。總持之義因此樹名。祕密之稱於焉顯義。

最勝王經開題（畢）

金勝王經祕密伽陀

　　圓律師眇年脫俗器則瑚璉。江海經論懸河其辨。國家屈之令講最妙典。云託予覓伽他。余時觀無暇代匠當仁。含凍筆於寒燈釣深致。遠散凝思于乙夜沙汰金石。總得十七偈。勒成一軸名金勝王經祕密伽他。夫如來說法必具顯密二意。顯則常途所談是也。密則祕藏所論即是也。顯家之趣曆代口實。密藏之旨此土未解。今見此經傍說顯義正以眞言立宗。所以擧自宗義以樹頌詞。冀博達之士莫致疑怪。于時弘仁四年季冬之月也」

歸命伽陀（七言）

　　歸命釋迦四智佛  甚深難解金光明
    三身本在我心裏  因果俱時妙境界
    金龍國主心王法  雜類諸天心數衆
    定惠表示男女像  無心感應自他躬
    衆生盲瞑迷心佛  不識自有無盡珍
    我託祕藏本有義  略頌此經祕法輪
    願令知聞有緣者  忽見心中最勝仁
    處處廣行二利行  不證而證無垢塵

第一卷序品（今用勸請）

　　能寂常居鷲頂室  遮那鎭住法界宮
    彌陀不動理何異  天鼓寶生智則同
    比金比光最勝法  如象如龍和合衆
    海滴刹塵救世者  四量六通濟愚童
    似谷似鏡不請友  無色無像非宰功
    是故我等淨三業  爲君爲國竭誠忠
    不來而來降金像  無念而念護玉躬
    四海康哉忘帝力  百工良才樂無窮
    畝無破塊雨葉有  不鳴風四生潤
    澍霑三寶更興隆

懺悔伽陀

　　知過必改君子行  迷途速返不爲痛
    隋珠荊玉誰無瑕  釋子禿兒皆有凶
    刹偸婬穢身三戟  妄麁綺間口四鋒
    貪瞋癡邪心常涌  我我執等意永封
    愛色耽味廣作咎  迷境眩事不悛蹤
    違教違理無慚愧  自害害他踰毒蜂
    覆則長劫沈僞獄  發陳即見佛眞容
    如佛菩薩悉懺露  五眼通者咸宥縱

壽量舍利涅槃等趣（合用發願）

　　三身常不動  四相豈能移
    妙幢情怪惑  [怀-不+爲]子意貪禔
    龜衣寧禦凍  兔梯本難施
    馱覩何處有  圓成與十奇
    虛空誰有際  法體即無爲
    欲得無邊福  應當如是知

第二卷（三身品）

　　三身本異  四德圓融
    應化無別  法身有同
    法如如智  如寶如空
    三昧願力  四八無窮
    大定悲惠  乘時垂風
    事同意一  體鎔相通
    日光月影  金身玉躬
    益他幻現

夢見懺悔品

　　夢中六趣本多僞  覺裏三點實饒眞
    寓語羅門一淨業  假談妙幢二美因
    不壞法智稱金鼓  心淨瑠璃見佛身
    異生不解此理趣  長夜耽眠蕩𨗦神
    大覺悲憐說此品  令諸蠶蟄出沈淪
    願共衆生毎持誦  無盡刹中轉法輪

第三卷（滅業障品）

　　害馬屬三業  觀牛會一眞
    如來入禪定  觀察此緣因
    釋提爲四請  伽梵指彼岸
    懺隨迴勸發  能證佛三身

第四卷（最淨地陀羅尼品）

　　佛智衆生即我心  圓通稱入最幽深
    陀羅十地三摩等  不異貪庭清淨金
    十種波羅無盡藏  本來具足非但今
    開之授與無人得  不減不增絕響音

第五卷（蓮花喩讚品）

　　禪名樹女  理號蓮華
    金龍是惠  生在佛家
    銀光即止  證道不遐
    假說法性  奇哉釋迦

金勝顯空滿願四王四品（七言）

　　金勝眞言諸佛母  諦觀思惟解身空
    六根五蘊不相識  一一細念非我躬
    修行是理得寶耀  非男非女座蓮宮
    四大梵王歸接足  妙哉法力令人崇

第六卷（四天王護國品）

　　法帝人帝不異道  治身治國前賢方
    能持能護由心主  地久天長屬意王
    内外刹土何以樂  修觀深法德無彊
    敬人敬法四天護  遺法遺人身國亡

第七卷（無染著陀羅尼  如意寶珠眞言
        觀音真言祕主  乃至辨才天等  七言）

　　我心清淨是無染  能滿諸願號寶珠
    秘主觀音梵帝釋  多聞諸龍悉我軀
    四無礙辨才天女  解此深義曰丈夫
    若有衆生得是趣  優遊覺苑則須臾

第八卷（吉祥天 堅牢僧愼 夜叉）

　　大吉天女諸佛母  堅牢地神不動心
    神通捷疾夜叉將  覺眼知見祕正了
    鬼兮女兮非實體  實相元來不來去
    莫取寓言名色像  忘言得意證圓寂

王法政論品（七言）

　　國主心王其法同  修心修國道則通
    惡人煩惱縱不撿  象踘蓮池身遂終
    尊重法寶諸天護  不順正教不能證
    欲飾内外兩刹土  必須歸依十號雄

第九卷（善生王  諸天夜叉  授記  除病  流水等品五品  七言）

　　斷惡修善是善生  諸天夜叉護持兵
    意無分別得授記  心病除兮五眼明
    大慈大悲譬流水  無我無執遊玉京
    二利圓兮能事畢  六通備兮梵天迎

第十卷（捨身品  四言）

　　奇哉勇猛  忘命成仁
    五蘊假借  一如實眞
    利他殉道  道不是遺
    大士濟物  何爲戀身
    捨之德廣  永劫名陳
    之子之行  即果即因

讚歎品（四言）

　　功成道隆  德立詠功
    法界其體  其心如空
    非相爲相  無躬即躬
    歎之不及  不讚圓宗

付屬品

　　大寶不空授  由人道則傳
    文殊膺顧囑  綴集爲全篇
    金仙雖滅影  玉偈廣流宣
    虛空成質礙  此法豈能遷

至心懺悔

　　我由無明妄三業  夢裏造作衆多惡
    乘覺思惟無作者  我心如空罪何住
    三業畢竟無所有  十惡即是十善等
    善惡二法無自性  無染無淨平等如
    如如亦空空亦空  空空大空即大覺
    我等奉對空王前  不懺而懺哀攝受

至心發願

　　願我演說妙經王  一一聲字皆實相
    實相周遍三世間  平等平等無偏黨
    所生功德無限量  願共國王五大類
    窮盡十方衆生海  平等證入亦如是

經中毎品頌等。若用歸命者皆先稱道弟子（厶甲等）歸命盡十方最勝業遍智（云云）末後云（歸命頂禮大覺牟尼尊）若用發願者先誦云弟子（厶甲等）至心發願。末後云發願已歸命頂禮大覺牟尼尊（若用懺悔勸請迴向等者。隨宜便通用。皆悉如是作物後增加詞耳）
（得仁上綱開版序

　　序
　　斯經王者。佛世尊從寶部三麽波提而起。授與除災聚福要法於妙幢。豐國安民之賜莫大焉。我大師結頌經意。幽祕盡矣。近稼穡不登黎元凋殘。因梓之欲以流行宗徒。伏希由經王威神之力。四序玉燭百穀豐穰。一切人民皆得安樂。

　　天保丙申十二月  日  金剛峰寺得仁
　　得仁上綱開版本後批

　　今所刻依仁和寺御本。原本雖圈點訓解有之。今省之。云一本者野山所傳之本也。字形等唯依御本。至不得止者補之或改之。
　　眞圓律師傳。
　　釋眞圓。云檉律師。不詳氏族。少而出家。學習經論辨鋒鋭利。時稱智象亦爲瑚璉。初天台宗。或云法相宗。後歸眞言乘爲弘法大師之徒。弘仁四年癸已十二月。應公請而講金光明經。就大師覓伽陀。事見于伽陀之序。天長四年丁未九月。帝爲中務卿親王講供妙經於橘寺。律師與道雄實敏隆長壽遠等。爲聽法上首。其後不知所終。
　　據伽陀序性靈集。及古註聞書。緘石鈔。大師御廣博。而録之。）
   （高野山無量壽院藏板）

