　　No.2238

　　理趣經種子釋
　　vaM字義。或云毘盧遮那一字心水輪眞言。或云一切諸法言語不可得義。或云大悲水義。varuNa此云水。故以va字爲水輪種子歟。vAca此云語。入阿字門故。云言語不可得歟。大經云。爲悟衆生雨大法雨。（文）va paM云雨也。佛以大悲水除一切衆生三毒熱故以水輪字爲種子歟。又如水於高下地其性平等。佛慈悲於九界衆生平等故以水輪字爲種子歟。雨法雨故以雨字爲種子歟。說法故以言語字爲種子歟。堅固不可壞故以va jra之字爲種子歟。即名va jra dha tU。此云金剛界義也。又va ra此云勝。於一切衆生最勝故以勝字爲種子歟。又va ra此云願。願力成就住世間故以願字爲種子歟。諸文各擧一邊故其義不同歟。胎藏以此va字爲金剛薩埵種子者。依va jra之義歟。甲冑眞言以vaM字爲種子。va ra勝願也。va jra金剛也。如金剛勝願爲不壞甲冑義歟。又是慈悲爲申冑故以大悲義爲種子歟。五佛繫鬘vaM字爲種子者。依最勝義爲灌頂之頂歟。總持門大旨如此。見者勿謗之矣。
　　AMH字義。此字義多含非率可顯。兩部大旨恒談此也。胎藏宗云方便義也。a字菩提心義。傍角點修行義。傍二點般涅槃義也。雖入大涅槃而修萬行故是方便也。如淨名經云雖成佛道轉法輪而行菩薩道也。金剛頂宗云四字合成一字。a字菩提心義也。A字菩提行也。aM字成菩提義也。aH字般涅槃義也。四字合成一字。即表大日具四智也（云云）私云。二宗所釋委如本文。可往檢之。但總持一文理含衆德。種種釋之故顯佛德。今私案云。AMH字是平等普通義歟。大樂經以AMH字名一切法自性平等心。即是大日心呪也。蘇悉地經a vi za此云遍入大讃。阿三曼多此云周遍。華嚴慧苑音義。阿揭陀藥此云普去藥。義釋中a pra ra pa此云普遍聞。當知A音是普遍義也。因毘盧遮那遍一切處法身體遍諸衆生義。故以普遍字爲種子歟。設云四字合成一字。亦是普遍義也。設云方便一切處還是普通義也。所以此字亦爲遍一切處普賢金剛薩埵種子歟。vaM字爲大日種子。vi rA ya na之vi是遍義。vi vaM體同故俱用歟。又大日義釋。a字爲障二點爲淨除。以除障爲aH歟。A vi ra Na此云障。故A字云障也。淨除此障云。aH故除蓋障種子用之歟。障者三障。即煩惱障業障報障也。淨除此三障即得佛三身。除障者無礙義也。與遍一切處義同。故胎藏金剛界俱以此字爲大日種子歟。實相空中雖大日光朗。無明雲相障。法身不顯現。以此云凡夫也。今以三密加持淨除三障故。遍一切處慧光顯現。所以因除障普遍義用此字爲種子歟。一字含千理迴私意無失。AMH字義。理趣釋云。AMH惡（引）字心。眞言者具合四字爲一體。a阿字菩提心義。如此字一切字之爲先。於大乘法中趣向無上菩提心爲先。A（引）字者行義。則四智印。瑜伽教中修行速疾方便由集福德智慧資糧證成無上菩提正因。第三aM阿字極長高聲。aM阿字者等覺義。由證無邊智解脫三摩地陀羅尼門。摧伏四種魔羅受十方一切如來三界法王灌頂轉正法輪。第四aH惡字者涅槃義。由斷二種障。謂煩惱所知之障。證得四種圓寂。所謂一者自性清淨涅槃。二者有餘依涅槃。三者無餘依涅槃。四者無住涅槃。前三通異生聲聞緣覺。第四唯佛獨證。不同諸異乘。則此四字是毘盧遮那佛自覺聖智四種智解脫。外現四大轉輪王菩薩。所謂第一金剛薩埵。其二金剛寶菩薩。其三金剛法菩薩。第四金剛羯磨菩薩是也。
　　hrIH字義。理趣釋云。hrIH紇利（二合）字具四字成一眞言。ha賀字門者一切法因不可得義。ra囉字門者一切法離塵義也。塵者所謂五塵。亦名能取所取二種執著。i伊字門者自在不可得。二點aH惡字義。惡字名爲涅槃。由覺悟諸法本不生故。二種執著皆遠離證得法界清淨。hrIH紇利（二合）字亦云慚義。若具慚愧不爲一切不善即具一切無漏善法。是故蓮華部亦名法部。由此字加持於極樂世界水鳥樹林皆演法音。如廣經中所說。若人持此一字眞言能除一切災禍疾病。命終已後當生安樂國土得上品上生。（文）
　　trAM字義。理趣釋云。trAM怛囕（二合）字者具四字表四種理趣行門。ta多字眞如不可得義。ra囉字離塵義。A阿（引）字一切法本來寂靜猶如虛空。ma莽字一切法無我義。常與此心眞言相應故身心無礙由如虛空。按怛馱那法尤於此部中最速成就。所求一切伏藏皆得現前。眞陀摩尼寶能滿一切衆生希求願故。（文）」
　　aH字義。理趣釋云。aH惡字是涅槃義。四種涅槃攝一字中。四種者如前所釋。（文）
　　aM字義。理趣釋云。aM菴字者覺悟義。覺悟有四種。所謂聲聞覺悟。緣覺覺悟。菩薩覺悟。如來覺悟。覺悟名句雖同。淺深有異。自利利他資糧小大不同。以四種覺悟總攝一切世間出世間上上。（文）
　　haH字義。理趣釋云。haH郝字具四義。一切法本不生義。因義。二種我義。由迷一切法本不生理爲一切煩惱因。煩惱因起二種我。所謂人我法我。是故一切外道諸天執我執法。令彼調伏入金剛藥叉三摩地。
　　即思此菩薩一字心眞言入一切法本不生門則離一切煩惱因。煩惱既離即證二種無我人空法空。則顯眞如恒沙功德。即超越三界九地妄心所起諸惑雜染。是故名爲摧一切魔大菩薩。（文）
　　hUM字義。理趣釋云。hUM哞字者因義。因義者謂菩提心爲因。即一切如來菩提心。亦是一切如來不共眞如妙體。恒沙功德皆從此字生。此一字具四字義。且賀字以爲本體。賀字從阿字生。由阿字一切法本不生故一切法因不可得。其字中有汙聲。汙聲者一切法損減不可得。其字頭上有圓點半月。即謂麽字。麽字者一切法我義不可得。我有二種。所謂人我法我。此二種皆是妄情所執。名爲增益邊。若離損減增益即契中道。（文）
　　haM字義。理趣釋云。haM唅字眞言者一切法因不可得。其眞言中帶ma莽字詮一切法我不可得即成。實相般若波羅蜜。（文）


