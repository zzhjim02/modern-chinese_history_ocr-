No.2226
三十卷教王經文次第上

    

金剛界品

    金剛界大曼荼羅
    金剛祕密曼荼羅
    金剛智法曼荼羅
    金剛事業曼荼羅
    四印曼荼羅
    
三十卷教王經（施護三藏譯）文次第上

    金剛頂瑜伽經有十萬偈十八會。初會名一切如來真實攝大乘現證三昧大教王。其梵本有四千頌。譯之以為三十卷。於中有四大品。表如來四智印。

第一金剛界品（十八會指歸諸部要目明六曼荼羅此經說五曼荼羅）
經第一（自經初至金剛王菩薩段）
    
    金剛界大曼拏羅廣大儀軌分第一之一當分大有二段。初序分。於中有二。一通序（如是我聞下）二別序（復有殑伽下）後正宗。於中有四。大三法羯是也。一大漫荼羅（成身會也）自五相成身（經第一爾時具德大菩提心下）至陳三昧耶（經第五此三摩耶薩怛鍐等三頌是也）二三昧耶漫荼羅。三法漫荼羅。此有二。初總說（經第五復次我說羯磨法等十七頌也。此頌說三十七尊相應功能。法三雖異同行者所作事業故云羯磨法）後別說。先三昧耶漫荼羅（三昧耶會也。經第六復次今說一切如來金剛三昧印智法門下）次法漫荼羅（羯磨會也。同卷復次今說諸羯磨印成結儀則下）四羯磨漫荼羅（同卷復次今說一切印相都結儀則下）也。
    已上總科一分大意訖。自下就正宗文示其次第。序分雖有多文且略之。
    說五相成身文。（爾時具德大菩提心普賢大菩薩下）
    說加持現證文。（向一切如來遍頂禮已下四智如來入金剛界如來身作加持現證矣）
    說四佛還出文。（時諸如來下）
    說往詣須彌文。（咸詣須彌山頂下）
    說互相加持文。（是時金剛界如來下。初大日加持四佛。後四佛加持大日。如文思之）
    說不久現證文。（爾時世尊大毘盧遮那如來下）
    說普賢大菩薩出現相文。（即入一切如來普賢大菩薩下）
    自此以下說自受用佛從心流出之相。三十七尊中五佛屬能現。三十二尊為所現。所謂四波羅蜜并外四供者四佛所現。自餘者皆大日所現也。凡當段經文依義訣意。大分為四段。一諸佛普賢心（即入一切如來心下）二祕密神變相（纔出一切如來心下）三親承普教示（示現一切如來下）四授五菩提智（即以一切如來成就金剛杵下）第一句有四。一舉報。二顯體。三明行。四護念。第二句有十二。一依因。二顯本。三應實。四顯相。五顯力。六還源。七顯智。八示相。九明德。十顯實。十一普現。十二感應。第三句有六。一攝相。二還源。三現請。四念應。五現法。六顯益。第四句授五菩提智者。以五鈷杵授普賢雙手。是灌頂之儀也。王菩薩以下皆以此四句可科釋之。但於後後文者。舉報顯體依因顯本等相具不說之。多略而合明之。於四波羅蜜以下者。第四句全闕之。皆得意可加釋之。
    說不空王大菩薩文。
    
經第二（自金剛愛菩薩至金剛法菩薩）
金剛界大曼拏羅廣大儀軌分第一之二

    說摩羅大菩薩文。（摩羅此翻殺者）
    說歡喜王大菩薩文。
    說虛空藏大菩薩文。
    說大威光大菩薩文。
    說寶幢大菩薩文。
    說常歡喜根大菩薩文。
    說觀自在大菩薩文。
    
經第三（自金剛利菩薩至法波羅蜜）
金剛界大曼拏羅廣大儀軌分第一之三

    說妙吉祥大菩薩文。
    說起平等心轉法輪大菩薩文。（亦名纔發心轉法輪大菩薩）
    說無言大菩薩文。（無戲論言故名無言說祕密語故名語菩薩）
    不空所譯三卷教王經第一終于當段矣說一切如來巧業大菩薩文。
    說極難敵精進大菩薩文。
    說摧諸魔大菩薩文。（亦名摧一切魔大菩薩）
    說一切如來拳大菩薩文。
    已上十六大菩薩。
    說金剛波羅蜜文。（阿□所入）
    說寶波羅蜜文。（寶生所入）
    說法波羅蜜文。（觀自在王所入）

經第四（自羯磨波羅蜜至百八名讚）
金剛界大曼拏羅廣大儀軌分第一之四

    說羯磨波羅蜜文。（不空成就所入）
    已上四波羅蜜。
    說一切如來悅樂供養三昧文。
    說一切如來寶鬘灌頂三昧文。
    說一切如來妙歌三昧文。
    說一切如來舞供養三昧文。
    已上內四供大日如來為供養四佛入此三昧。
    說一切如來大笑三昧文。（阿□所入。聖位經云。由金剛焚香菩薩加持故得如來悅意舞礙智香文）
    說一切如來寶莊嚴供養三昧文。（寶生所入）
    說一切如來燈供養三昧文。（觀自在所入）
    說一切如來塗香供養三昧文。（不空成就所入）
    已上外四供四佛為供養大日入此三昧。
    說鉤大士三昧文。
    說引入大士三昧文。
    說鎖大士三昧文。
    說遍入大士三昧文。
    已上四攝。
    如上三十二尊各說真言。是羯磨會明也。但彼會真言終加一字心種子。當段不說之。
    說彈指相文。（復次世尊大毘盧遮那如來下）
    說普禮相文。（至世尊大毘盧遮那如來下）
    說所來集會佛菩薩混入大日如來身文。（作是說已下）
    說各各出現相文。（復次一切如來心下一切佛菩薩自世尊身出說清淨一佛性偈）
    說所來集會利益文。（爾時十方一切世界下）
    說百八名讚文。（時諸如來咸共勸請下）
    諸如來以百八名稱讚大持金剛。勸請說金剛界大漫荼羅及引入弟子儀軌。四十帖第二十一云。大日如來現二種金剛薩埵。一大持金剛（白色也）如金剛頂經說曼荼羅。時所現身也。一薩菩薩（青色）即東方阿□前正為他現身處月輪也。他受用也。（云云文）
    
經第五（白金剛界大曼荼羅至羯磨法）
金剛界大曼拏羅廣大儀軌分第一之五

    說金剛界大漫荼羅文。（爾時具德持金剛者下）
    三卷教王經第二終于當段。此中有二十五偈。同說金剛界大曼荼羅相。自此已下說所有弟子入壇法等廣大儀軌而已。
    說弟子種類文。（今先說彼弟子入曼荼羅儀下）
    說四方禮文。（復次宣說禮敬儀軌下）
    說覆面投華文。（然後金剛阿闍梨令金剛弟子下）
    說香水灌頂文。（然後金剛阿闍梨以金剛加持寶瓶下）
    說金剛名號文。（次當授與弟子金剛灌頂名下）
    如上說入一切曼荼羅廣大儀軌。
    說悉地印智文。（復次問弟子言下）
    此中說四種悉地印智。一義利成辨悉地印智。二神通成辨悉地印智。三持明成辨悉地印智。四一切如來最上成辨悉地印智。如文思知之。
    說祕密總持堪忍法門文。（復次宣說祕密總持下）
    說祕密成就文。（復次宣說祕密成就下）
    說一切如來現證菩提印文。（復次宣說一切如來下）
    說金剛薩埵成就大印文。（次說結金剛薩埵成就大印下）
    說大印成就文。（復說大印成就下此中現智身見智身四明陳三昧耶如次說也）
    結文云。由彼薩埵大印故觀想己身耶彼身（說金剛薩埵成就大印功能）以金剛語妙成就即一切印皆成（說現智身見智身功能）若誦惹吽鍐呼明即能遍入一切佛（說四明功能）起如善意妙相應即得廣大勝成就（說陳三昧耶功能）
    已上成身會。（與金剛界儀軌并聖位略出等所說大同也）
    說羯磨法文。（復次我說羯磨法下此中說三十七尊相應功能也）

經第六（自三昧印智至金剛祕密曼拏羅廣大儀軌分第二說內四供養真言）
金剛界大曼拏羅廣大儀軌分第一之六

    說金剛三昧印智法門文。（復次今說一切如來金剛三昧印智法門下此中說三昧耶會印及功能）
    說一切法印文。（復次宣說一切法印下此中說三昧耶會真言并功能）
    已上三昧耶會。（與金剛界儀軌并略出經所說即明同也）
    說羯磨印文。（復次今說諸羯磨印成結儀則下。此中說羯磨會印并功能而不說明。成身會所說明可通用之故別不說歟）
    已上羯磨會。（與金剛界儀軌并略出經所說即同也）
    說一切印相都結儀則文。（復次宣說一切印相都結儀則下。此中說開心入智普賢三昧耶印明）
    說都成就儀文。（復次宣說都成就儀下。此中結自印誦三摩踰（引）□（一句）是觀自身薩埵自印者陳三昧耶印歟）
    說諸成就儀文。（復次宣說諸成就儀下）
    此中有四成就。一義利成就。二神通成就。三持明成就。四最上成就也。如文思知矣。
    說一切印眾通用法儀文。（復次宣說一切印眾通用法儀下。此中說金剛部百字明）
    說一切印都解儀則文。（復次宣說彼一切印都解儀則下。此中說□日羅（二合）穆（一句）明。金剛界儀軌以之為解羯磨明也）
    說寶印文。（然後從自心起下）
    說拍掌文。（然後解此甲冑下）
    說四種祕密勝供養事文。（復次宣說四種祕密下。四智讚等也）
    說授金剛禁戒文。（引弟子入即授弟子下）
    說奉送印明文。（作用事已下。此中薩埵金剛印者二羽金剛縛忍願如蓮葉指端安時花誦此真言奉送聖眾）
    三卷教王經第三終于當段矣。
    已上羯磨漫荼羅也。雖未見先德判釋。凡金剛頂經以四曼為大宗。以成身三昧耶羯磨三會已為大三法三曼荼羅。次所說一切印相都結都解成就供養等事業尤當羯磨曼荼羅歟。仍以金剛界大漫荼羅一分所配釋四種漫荼羅也。
    十八會指歸云。金剛界大曼荼羅并說毘盧遮那佛受用身以五相現成等正覺。（五相者所謂通達本心。修菩提心。成金剛心。證金剛身。佛身圓滿。此則五智通達）成佛後以金剛三摩地現發生三十七智。廣說曼荼羅儀則為弟子受速證菩薩地法。
    私云。以五相現成等正覺者指經第一（三卷教王經同在第一）一切義成就菩薩五相成身不久現證文。發生三十七智者指經第一乃至第四（三卷經第一第二）所說三十七尊發生文。曼荼羅儀則者指經第五（三卷經第二終第三初）所說金剛界大曼荼羅并引入弟子儀。為弟子受速證菩薩地法者指經第五第六（三卷經第三）悉地印等文矣。
    已上第一曼拏羅畢。
    同卷。

金剛祕密曼拏羅廣大儀軌分第二（十八會指歸名陀羅尼曼荼羅諸部要目名三昧耶曼荼羅）

    說金剛手出現相文。（爾時世尊大毘盧遮那下）
    此中有三段。初爾時世尊下示世尊入定相。次於是三摩地下示祕密神變相。後乃現一切下說示作明妃相。總意云。大日如來入金剛總持三昧。成具德金剛手。於一切世界現神變已。現一切如來智印形像。安立金剛界大曼荼法用。住淨月輪中。智印形像者明妃相也。次頌云由斯示作明妃相故也。明妃相者入定相也。十八會指歸說此曼荼羅。此中聖眾皆住波羅蜜形。金剛般若開題云。波羅蜜形者所謂入定相可思之。金剛界大曼荼羅法用者非第一曼荼羅指第二曼荼羅歟。金剛界者金剛界品稱。通六曼荼羅。故第二曼荼羅又名金剛界。大曼荼羅者經第七云。爾時具德金剛手菩薩摩訶薩復說祕密大曼荼羅。是正指第二曼荼羅也。金剛手欲說此曼荼羅故示明妃相。心安立此曼荼羅所用法。故云安立一切如來金剛界大曼荼羅法用也。
    說大日真言文。（是時世尊大毘盧遮那下大日所說）
    說阿□真言文。（爾時世尊阿□下阿□所說）
    說寶生真言文。（爾時世尊寶生下寶生所說）
    說無量壽真言文。（爾時世尊無量壽無量壽所說）
    說不空成就真言文。（爾時世尊不空成就下不空成就所說）
    說金剛總持四明文。（爾時金剛手下已下諸明皆金剛手所說也）
    四明者。普賢（薩）如來鉤（王）欲樂（愛）善哉（喜）四真言也。
    說寶總持四明文。（復次四明曰下）
    四明者。寶上（寶）寶光明（光）勝幡瓔珞（幢）大笑（笑）也。
    說法總持四明文。（復次四明曰下）
    四明者。金剛雲生（法）阿陀羅尼（利）一切輪（因）轉大千（語）也。轉大千明者旋轉念珠明也。正念誦時用此語菩薩明。尤有其謂矣。
    說眾總持四明文。（復次四明曰下）
    四明者。勝成就。（業）一切護（護）伏威光（牙）總持印（拳）也。
    已上十六大菩薩名一切如來大總持三昧印。
    說四波羅蜜文。（爾時金剛手下）
    此四波羅蜜名一切如來金剛祕密三昧印說內四供文。（復次金剛手下）
    此四供名一切如來祕密供養三昧印。
    已上五佛十六大菩薩四波羅蜜內四供二十九尊明說之。外四供并四攝明不說之。若脫落歟。可考他本矣。

經第七（自）
金剛祕密曼拏羅廣大儀軌分第二之二

    說祕密曼荼羅文。（爾時具德金剛手下）
    此中有十一偈。所說曼荼羅者三十七尊三昧耶形也。現圖九會曼荼羅中三昧耶會三十七尊三摩耶形自此中圖出歟對勘可知。三昧耶者翻等持。義訣云。三昧耶者正翻為等持。謂遍一切處等持自智即入一切如來智也。陀羅尼翻總持。總與等名異意同。是故指歸名陀羅尼曼荼羅。要目號三昧耶曼荼羅也。又此經名祕密曼荼羅。祕密者密攝密合等義。是陀羅尼異名也。
    頌文中方安處加趺相者中方也。六卷略出經第四窣堵波。金剛加趺金剛相才東方也。略出云。蓮花座上畫橫金剛杵形。橫杵上有半月。月中有豎跋折羅。彼金剛寶加趺相者南方寶珠也。金剛蓮花加趺相者西方也。略出云。輪中畫橫跋折羅。上畫蓮花。羯磨金剛加趺相者北方羯磨也（已上文加扶者何義乎可尋之）座中應畫金剛杵者金剛薩埵五鈷也。及金剛鉤而起立者。略出經云。畫二跋折囉豎而相並上下一股互相鉤交畫二金剛相相合者愛菩薩也。略出云。畫二跋折囉其形如箭。王愛二尊三摩耶形當經說與現圖符合。與略出經相違也。大師御筆三十七尊三摩耶形金剛王圖像符合當經說。彼圖愛菩薩三形符合略出文。依之安然和尚對受記意以彼略出經文相配金剛愛菩薩也。雖然略出經文更說愛三形云其形如箭。何可重出乎。二手作拳善哉相者。略出云。次畫善哉作拳如彈指像。復畫寶聚有熾焰者寶菩薩寶珠也。日光輪印亦復然者。略出云。金剛日輪像。勝幢熾盛光圍遶者寶幢也。諸齒行列金剛笑者。略出云。橫畫跋折囉中有口現齒像。金剛中畫蓮花相者法菩薩也。略出云。次畫跋折羅腰有蓮花。利劍熾焰亦復然者金剛劍也。復畫金剛大火輪者輪像也。輻端三角故云火輪歟。及畫舌相具光焰者舌像也。諸處遍畫金剛杵者業菩薩也。略出云。以有羯磨金剛像。三股金剛杵遍四方故云諸處遍畫也。應畫金剛甲冑相者。略出云。次甲冑像領袖有半杵形。依法次畫金剛牙者。略出云。次畫橫杵上置二牙像。二手拳印如應畫者。略出云。次畫橫杵上有二金剛拳。薩埵金剛等隨畫等者四波羅也。金剛戲等壇中畫者內四供也。於外壇中如儀軌等者外四供并四攝也。慈氏菩薩等亦然者賢劫十六尊也。略出云。線道之中置十六大菩薩。所謂彌勒。次不空見。次能捨一切惡趣。次樂摧一切黑闇憂惱。次香象。次勇猛。次虛空藏。次智幢。次無量光。次月光。次賢護。次光網。次金剛藏。次無盡意。次辨積。次大光明。
    說入曼荼羅儀文。（復次宣說入金剛祕密曼荼羅儀下）
    當段文。乃令金剛弟子依金剛界大曼拏羅法用如次而入者。推之指第一曼荼羅云金剛界大曼拏羅法用。彼中廣說投花得佛金剛灌頂等入曼荼羅儀則。第二曼荼羅又依此法則可作之故云爾歟。然後依法解拳者指下所明解印等歟。
    說金剛祕密身印智文。（復次此中如應教授下）
    此中有四頌。第一頌敬愛。第二頌鉤召。第三頌降伏。第四頌息災也。
    說金剛祕密觀視印智文。（復次教授金剛祕密下）
    此中有四頌。如次說四眼。第一歡喜眼（要目云敬愛云云）第二熾盛眼（鉤召云云）第三忿怒眼（降伏心殺害煩惱云云）第四慈眼（除毒息怨敵云云）也。
    說金剛祕密語印智文。（復次教授金剛祕密語印智下）
    此中有四頌。如次敬愛鉤召降伏息災也。
    說金剛祕密心印智文。（復次教授金剛祕密心印智下）
    此中有四頌。第一金剛手（敬愛）第二金剛藏（寶菩薩鉤召）第三金剛眼（法菩薩降伏）第四巧金剛（業菩薩息災）也。
    說金剛祕密印智文。（復次教授金剛祕密印智下）
    此中有四頌。第一金剛波羅蜜（敬愛）第二寶波羅蜜（鉤召）第三法波羅蜜（降伏）第四羯磨波羅蜜（息災）經第六四波羅蜜名金剛祕密三昧印智。當段云金剛祕密印。尤當四波羅蜜。
    復次教授金剛祕密印智。

    薩埵金剛遍持故  於自心中觀自身
    作金剛視普遍觀  一切世間遍警悟
    大寶金剛遍持故  於自心中觀自身
    作光明視普遍觀  鉤召一切令順愛
    妙法金剛遍持故  於自心中觀自身
    作忿怒視普遍觀  殺諸世間魔惡者
    羯磨金剛遍持故  於自心中觀自身
    作慈愛眼普遍觀  一切世間善作護

    三摩野阿□日羅王呬野三摩野呼吽□。
    說大印成結儀則文。（復次教授金剛祕密大印成結儀則下）
    此中有八頌。初六頌半說五佛十六大菩薩印。後一頌半說四波羅蜜。金剛祕密者金剛波羅蜜。法祕密者法波羅蜜。羯磨祕密者羯磨波羅蜜也。寶祕密文闕而不見。可尋之。
    從金剛常所生印。此說名為大祕密。○二手大指相鉤結。復屈以指頭相執。豎二中指而向上。此金剛界主宰印。
    說法印文。（今說法印次第下）
    此中說十六字。為十六大菩薩種子。
    說結祕密印文。（二羽應結祕密印下）
    此一頌說相髣□。旨趣難辨。推此次上所明大印并十六種字為大曼拏羅攝歟。大印稱顯此意歟。當段羯磨印者羯磨會法曼荼羅也。三昧耶勝印者三昧耶會三昧耶曼荼羅也。二會印明讓第一金剛界大曼拏羅別不說之歟。次下所說次當宣說成就儀等者羯磨曼荼羅也。
    說成就儀文。（次當宣說下。稱三昧耶薩怛鍐云云當陳三昧耶歟）
    說一切印成結文。（復次宣說下）
    說解印儀文。（次說解印儀則下□日羅穆云云）
    說寶金剛文。（次說堅固護身所作法儀下）
    說三昧縛儀文。（次說三昧縛儀下）
    說總結文。（爾時密句以下一頌也）
    十八會指歸云。第二說陀羅尼曼荼羅。具三十七。此中聖眾皆住波羅蜜形。廣說入曼荼羅儀軌。為弟子受四種眼。說敬愛鉤召降伏息災等儀軌。
    此中聖眾皆住波羅蜜形者。指經第六說三十七尊明之段。入曼荼羅儀軌者。指經第七說祕密曼荼羅并引入弟子儀之文。四種眼者。指同卷說金剛祕密觀視印智之文。說敬愛等者。自餘段段皆約此四種法說其軌則故云爾也。
    已上第二曼拏羅畢。
    同卷。

金剛智法曼拏羅廣大儀軌分第三（指歸名微細金剛曼荼羅。要目號法曼荼羅）

    說金剛手說自心明文。（爾時具德金剛手下）
    說阿□說自心明文。（爾時世尊阿□下）
    說寶生說自心明文。（爾時世尊寶生下）
    說無量壽說自心明文。（爾時世尊無量壽下）
    說不空成就說自心明文。（爾時世尊不空成就下）
    說大日入三昧說智心明文。（爾時世尊大毘盧遮那下）
    說金剛等持四明文。（是時一切如來下）
    四明者。金剛薩埵（薩）集會加持（王）隨愛欲智（愛）大歡喜（喜）四真言也。
    說寶等持四明文。（爾時具德下）
    四明者。灌頂（寶）莊嚴（光）圓滿（幢）大喜出生（笑）也。
    說法等持四明文。（爾時具德下）
    四明者。平等性（法）智慧（利）大輪（因）法語離戲論（語）也。
    說羯磨等持四明文。（爾時具德下）
    四明者。巧業（業）精進（護）破一切魔（牙）一切如來縛（拳）也。
    說微妙智曼拏羅文。（爾時具德下）
    此曼拏羅相經文髣□也。指歸云。聖眾於金剛杵中畫各持定印。諸尊背後畫三昧耶形。各結定印。是法曼荼羅相也。要目云。法智印（各本尊種子法身三摩地一切契經文義）今約法身三摩地為法曼荼羅也。諸尊所住三摩地甚深微細難可測量故云微細曼荼羅。亦名微妙智曼拏羅也。
    說引入弟子文。（復次宣說金剛微妙下）
    說教授大印智文。（復次教授下）
    此中說八頌八明。初四頌於等持說四種。如次妙樂舒遍漸略堅固也。四明如次配之。四明中第二廣金剛真言。第三斂金剛真言也。禪要所出四種陀羅尼是也。指歸四靜慮法者指之也。此外色界四禪定相所不見經文也。後四頌四明如次四無量心也。四明常四無量觀真言也。
    說一切如來隨念智文。（復次教授下）
    此中有八頌八明。如次配之。
    說一切如來法性祕密印智文。（復次教授下）
    此中四頌如次敬愛（東）鉤召（南）調伏（西）息災（北）也。
    說一切如來智三摩地印智文。（復次教授下觀自身為佛形像）
    復次教授一切如來智金剛加持三摩地印智。

    微妙金剛法相應  觀想金剛住心中
    自身即是佛影像  由是觀故即成佛
    又云復次教授一切如來法性祕密印智
    我即等同於諸佛  一稱金剛祕密語
    金剛蓮花二相合  令諸有情同妙愛
    我即等同大金剛  一稱金剛祕密語
    金剛蓮花二相合  決定鉤召諸世間
    我即等同金剛法  一稱金剛祕密語
    金剛蓮花二相合  普遍世間悉調伏
    我即等同巧金剛  一稱金剛祕密語
    金剛蓮花二相合  即能成就諸事業

    說金剛薩埵三摩地印智文。（復次教授下觀自身為金剛薩埵）
    說三昧印智文。（復次教授下說十六大士印）
    說法印次第文。（復次教授下為十六大菩薩真言歟）
    說最上法羯磨印文。（復次教授下）
    十八會指歸云。第三說微細金剛曼荼羅。亦具三十七聖眾。於金剛杵中畫各持定印廣說入曼荼羅儀軌。為弟子令心堪任令心調柔令心自在。說微細金剛三摩地修四靜慮法修四無量心及三解脫門。
    亦具三十七等者。指上說五佛十六大菩薩明（四波羅蜜八供四攝明略不說之）并微妙智曼荼羅之文。入曼荼羅儀軌者指引入弟子文。為弟子令心堪任等者。指教授大印智以下文。四靜慮法者。指從舌及齶漸出已等四頌四明歟。如上料簡四無量心者其文分明也。三解脫門全所不見也。
    已上第三曼拏羅畢。

經第八（自第四曼荼羅至第五曼荼羅）
金剛事業曼拏羅廣大儀軌分第四（指歸名一切如來廣大供養羯磨曼荼羅要目號羯磨曼荼羅）

    說五佛真言文。（爾時具德下）
    心要云。次入五如來法養法。即入毘盧舍那佛觀○次入金剛薩埵三摩地印○次入虛空藏菩薩大寶印○次入蓮花三昧耶觀自在菩薩印○次入羯磨大菩薩三摩地○此乃毘盧舍那及四大菩薩即同五如來也。次當修行十六大菩薩供養。
    九會密記云。彼會遍照尊之次四真言含四佛四波羅蜜。
    次大日入定相文。（爾時世尊下）
    說祕密神變相文。（於是三摩地下）
    說一切賢聖止住月輪文。（示現諸佛下）
    說大供養四明文。（爾時具德下）
    四明者。極妙樂（薩）鉤召（王）隨愛樂（愛）遍歡喜（喜）也。
    說灌頂供養四明文。（復次大明下）
    四明者。大主宰（寶）大光明（光）大寶雨（幢）大喜悅（笑）也。
    說法供養四明文。（復次大明下）
    四明者。大智歌（法）大音聲（利）遍入一切曼拏羅（因）密句行（語）也。
    說羯磨供養四明文。（復次大明下）
    四明者。大勇猛（香）大覺分（華）大明照（燈）大塗香（塗）也。
    理趣釋云。於瑜伽教中有四種供養。所理菩提心供養。資糧供養。法供養。羯磨供養。
    已上五佛十六大菩薩明與金剛界儀軌并略出經所說供養會明同也。
    說事業曼拏羅文。（復次宣說下）
    說相髣□也。指歸云。各持本標幟供養而住。三十七尊各持供養具也。
    說引入弟子文。（次說金剛下）
    說大菩提心成辨供養印智文。（復次教授下此中有嬉鬘歌舞四供明）
    說一切佛供養印智文。（復次教授下）
    說法供養印智文。（復次教授下）
    說三摩地印智文。（復次教授下
    說祕密印智文。（復次教授下此中有薩寶法業四種供養明）
    說供養羯磨大印智文。（復次教授下）
    說供養羯磨三昧耶印智文。（復次教授下堅結金剛縛是即大印相應法云云）
    說供養羯磨法印智文。（復次教授下）
    說羯磨印文。（復次教授下）
    十八會指歸云。第四說一切如來廣大供養羯磨曼荼羅。亦具三十七。彼中聖眾各持本標幟供養而住。廣說入曼荼羅法。弟子說受十六大供養法。
    彼中聖眾者。指上說五佛十六大菩薩明并事業曼拏羅之文。入曼荼羅者指引入弟子文十六大供養法者。指大菩提心成辨供養以下文矣。
    已上第四曼拏羅畢。
    同卷。

現證三昧分大儀軌分第五（指歸要目同名四印曼荼羅）

    說五佛真言文。（爾時世尊下）
    石山云。第一用阿□三昧印。第二用寶生。第三用阿彌陀。第四用不空佛。是貞觀寺僧正及代代末葉皆用之也。
    五佛真言。（現證三昧分所說也）
    唵薩哩□但他哦多母瑟致鍐。
    唵□日囉薩埵母瑟致阿唵□日□囉怛那母瑟致怛2。
    唵□日囉達哩摩母瑟致亢。
    唵□日囉葛哩摩母瑟致□。
    說四印曼荼羅文。（爾時具德下）
    四印曼荼羅者。教相抄（重譽）出兩說。一四佛印。二四菩薩印（薩寶法業）兩說雖異大三法羯四智印故云四印曼荼羅。依當經意。四佛入四菩薩三摩地說此四印。阿□真言□日囉薩埵。寶生□日囉囉但那。無量壽□日囉達哩摩。不空成就□日囉葛哩摩。約能入云四佛。約所入云四菩薩。兩說無相違者歟。
    說引入弟子文。（次說金剛下）
    說一切印祕密文。（復次為說下）
    說一切印法性文。（復次為說下）
    說一切印羯磨法文。（復次為說下）
    說成就祕密印智文。（復次教授下）
    三十卷經第八云。復次教授一切曼拏羅成就祕密印智。

    先當安固於自身  居座凝然而寂住
    狀同塔廟不傾搖  觀想成自金剛界
    次結堅固金剛縛  二手中指豎如牙
    小指頭指面皆仰  三昧中勝三昧印
    
    說金剛薩埵曼荼羅并引入弟子儀文。（爾時世尊下）
    說最上悉地成就智印文。（復次教授下）
    說祕密三昧印智文。（復次教授下）
    說金剛薩埵四大印依法而作文。（復次教授下）
    說稱讚金剛手文。（爾時一切如來下）
    此段有四頌。初頌善哉金剛大勇猛者金剛薩埵。金剛大寶復善哉者寶菩薩。金剛妙法善難思者法菩薩。善哉金剛眾羯磨者業菩薩也。四菩薩皆金剛薩埵上建立之故嘆金剛手舉四尊者也。凡此品中有甚深說相。上說祕密三昧印智文云。應知三界中無別見貪可離斯為罪是故染淨性真常此中知者無餘事。金剛薩埵主迷悟不二。眾生即佛三摩地故於此曼荼羅中說速疾成就軌則。現證三昧稱職而由斯矣。
    已上第五曼拏羅畢。

第一金剛界品訖

    此是卷者賢寶法印之筆受當院之祕本也依蟲損遂修補了。
    元文四己未六月二十二日
    權僧正賢賀
三十卷教王經文次第下

     　　　 

降三世大品

    降三世曼荼羅
    忿怒祕密印曼荼羅
    金剛部法智三昧曼荼羅
    金剛部羯磨曼荼羅
    四印曼荼羅
    三世輪大曼荼羅
    一切金剛部金剛曼荼羅
    一切金剛部法三昧曼荼羅
    一切金剛部羯磨曼荼羅

遍調伏大品

    調伏一切世間大曼荼羅
    蓮花祕密印曼荼羅
    智曼荼羅
    大曼荼羅（羯磨曼荼羅也）
    四印曼荼羅
    一切義成就大品
    一切義成就大曼荼羅
    寶祕密印曼荼羅
    智曼荼羅
    羯磨曼荼羅
    四印曼荼羅
    教理分（隨應方便廣大教理分最上祕密授理分）

三十卷教王經文次第下（自第九至第三十）

第二降三世大品（指歸要目說十曼荼羅此經說九曼荼羅）

經第九（自百八名讚至說大三昧明）
降三世曼拏羅廣大儀軌分第六之一

    說百八名讚文。（爾時世尊下）
    十八會指歸云。摩醯首羅等剛彊難化不可以寂靜法而受化。盡虛空遍法界一切如來異口同音請以一百八名讚禮金剛薩埵。
    說受請問答相文。（爾時一切如來下）
    說毘盧遮那入悲怒三昧現降三世身文。（爾時世尊下）
    壽命經云。於是世尊入悲怒三摩地從胸臆間出現五峰金剛大菩提心流出四百八臂威德熾盛奇特難睹降三世金剛菩薩身。
    當段經文云。從金剛手心金剛中出現具德執金剛者遍身光明大熾焰藏顰眉蹙面張目利牙大忿怒相執金剛鉤利劍罥索等諸器伏。金剛手心金剛者五股金剛杵也說一切如來金剛大智明文。（爾時世尊大毘盧遮那如來普現一切如來下降三世真言也）
    說祕密神變相文。（說是明時下）
    說請教令文。（是時大金剛忿怒身下）
    說鉤召明文。（爾時世尊一切如來下）
    說金剛手示教敕文。（爾時具德金剛手下）
    文云。汝當歸命佛法僧寶是為所行汝諸聖者若如是行即得一切智智。諸聖者者指大自在天等也。
    說大自在天高倨相文。（時此世界極三界主下）
    文云。我為三界主最大自在云何令我依汝藥叉王教敕而行。藥叉王者指降三世菩薩也。
    說復授教敕文。（爾時具德金剛手下）
    文云。汝大自在天極惡有情今應速入大曼拏羅我三昧中依教而住。初教敕云汝諸聖者。後敕云極惡有情。如次為攝伏兩門歟。
    說大自在天問佛答文。（是時大自在天下）
    說大自在天還授教敕文。（時三界主大自在天下）
    文云。金剛手今我極三界主授汝教敕依我所行。
    汝者金剛手也。
    說金剛手呵大自在天相文。（爾時具德金剛手下）
    文云。汝是羯吒布單那所生以人肉屍灰雜惡為食床座服飾而悉邪弊如是所行云何令我同汝教行。
    說大自在天重起大忿怒相文。（時大自在天下）
    說大自在天等迷悶躄地相文。（爾時具德金剛手下）
    世尊說一切如來心出生大金剛三昧大明。金剛手說自金剛心明（哞字）時大自在天等皆悉覆面迷悶躄地發苦惱聲。諸識不行將趣命終。
    說大自在天等救護相文。（爾時世尊知如是事下）
    此中有重重問答。時彼眾（除大自在天）言我等如是悉住三昧。爰為餘天眾（除大自在天）說金剛起明（□日嚕底瑟□）諸天即能俱起為大自在天說護命明（□日囉喻）大自在天纔雖存命未能起時彼大天請歸佛。佛教歸金剛手。大自在天雖聞此教猶生疑我竟不能曉明斯義。
    說金剛手重告大自在天文。（爾時具德金剛手下）
    文云。汝惡有情何故不依我教敕行。
    說大自在天猛惡相文。（是時大自在天下）
    文云。我寧趣死終不於汝教中所行。
    說現阿耨左囉忿怒像文。（時金剛手菩薩下）
    金剛手現阿耨左囉像說大明之時自大日如來足心亦現阿耨左囉忿怒之像也。阿耨左囉者不動梵語歟。前金剛手所現不動。後大日所現不地勸也。次下鉤召大自在天及烏摩天后是此足心所現之像也。
    說正降大自在天相文。（是時金剛手大菩薩下）
    金剛手說大明之時大自在天及烏摩天后仆地上足起裸形醜惡之相。前足心所現不動鉤召彼天并后令住金剛手足踵下。金剛手舉左足踏大自在天右足踏鳥摩天后。金剛手更說大明之時大自在天舉自千手打其千面。彼天眷屬所有天眾於寶峰樓閣外發大聲唱云。今我主宰大自在天已為金剛手大士之所降伏。
    說大自在天入定息苦等相文。（爾時世尊下）
    壽命經云。唯大自在天恃大威德而生拒敵。降三世菩薩種種苦治乃至於死（左踏大天右踏天后）於是毘盧遮那如來入大悲愍三摩地已即說金剛壽命陀羅尼。復入金剛壽命三昧耶及結密印。加持摩醯首羅天王還復得甦重增壽命歸依諸佛。發菩提心灌頂受記證得八地位。
    十八會指歸云。摩醯首羅死已。自見於下方過六十二恒河沙世界名灰莊嚴彼世界中成等正覺名為怖畏自在王如來。執金剛菩薩以腳按上誦金剛壽命真言。復得蘇既受化已。
    當經所說聊異此等說。謂此經意。金剛手踏彼天時發大苦惱。世尊先說如來慈護真言之時大自在天入三昧諸苦皆息。又以金剛手足心觸故獲得無上悉地勝妙灌頂三昧解脫總持神通等已。自足下出過下方三十二殑伽沙數。極微塵量等世界。至一世界於彼界佛前說一偈云。

    大哉一切正覺尊  諸佛大智無有上
    若法墮於文句中  涅槃亦是假施說

    說是伽陀已還復本處。今經上說壽命真言（護命真言也）當段不說之。
    說金剛手教敕那羅延天等文。（復次具德金剛手下）
    說金剛手授自三昧法文。（爾時金剛手大菩薩下）
    說大三昧明文。（金剛手菩薩摩訶薩下）

經第十（自說五類天金剛號文至說金剛步明文）
降三世曼拏羅廣大儀軌分第六之二

    說五類天授金剛號文。（爾時具德金剛手下）
    十八會指歸云。諸天有五類。居上界天王摩醯首羅等無量諸天及后。第二遊虛空諸天日天子等無量諸天及后。第三居虛空天魔王等無量諸天及后。第四地居天主藏天等無量諸天及后。第五地下□囉呬天等無量諸天及后。悉皆引已入敕諸天建立諸曼荼羅汝等赴會所求一切悉皆與成辨。此等皆是外金剛部。
    諸部要目云。又外有五類天。一一類有四天。總有二十并后復有五類成二十。五類者上界四天住虛空四天遊虛空四天地居四天居地底四天。
    當經具說五類天主。一。一切三界主眾（當上界天）有五天。要自上界四天。五天者。大自在。那羅延。金剛童子。梵天。帝釋也。常途說上界四天者除大自在取自餘。但尤可除帝釋天歟。非上界天故也。二。飛行諸天主眾（當遊虛空天）有四天。甘露軍荼利（當日天）月天。大勝杖。水哦羅也。三。虛空行諸天主眾（當居虛空天）有四天。末度末多。作甘露。最勝。持勝也。准理趣釋當四門毘那夜迦金剛依天等是也。但指歸文。摩王等者指欲界頂他化自在天為首攝。自下示變化等歟。祕密記五類天注釋意可准例也。四。地居諸天主眾。有四天。守藏（指歸主藏）風天。火天。俱尾囉也。五水居諸天主眾（當地下天）□囉賀。焰摩天。尾祖梨葛。水天也。后又說五類天同二十一天也。
    說教授諸佛大智一切印及誓心文。（爾時具德金剛手下）
    說授攝心大印并明文。（次授攝心大印下）
    說治惡者所結曼荼羅法文。（爾時具德金剛手下）
    惡者所結曼荼羅者。推之大自在天等。所作曼荼羅歟。金剛手受世尊教令說暴怒大明之時。彼一切惡三昧印曼荼羅為一聚悉墮於大海之中也。
    說治拏枳你等法文。（爾時金剛手下）
    說治瘧疾法文。（爾時金剛手下）
    說破惡趣相文。（爾時具德金剛手下。此中說召罪摧罪等印明為其法矣）
    說人趣中令住法者所行文。（爾時具德金剛手下）
    此中說造曼荼羅所用印明等。以金剛步明為最後也。（四佛安置之相說之。四波羅蜜當段明之歟。說相不分明）

經第十一（自說降三世曼荼羅文至說金剛三昧諸羯磨文）
降三世曼拏羅廣大儀軌分第六之三

    說印智文。（復次宣說下） 
    此中說降三世曼拏羅。以降三世安中台。四方安十六大菩薩。又八供四攝如法安之。各各真言說之。
    說入曼拏羅儀文。（復次宣說降三世下。此中廣說覆面灌頂金剛號等事）
    說大智出生文。（然後為說大智下。有四頌如次說警悟敬愛調伏衛護四事也）
    說智印明文。（復次宣說智印下。有四明如次上警悟等四明也）
    說鉤召天等印智文。（復次宣說鉤召下）
    說四種印智文。（復次教授四種印智下）
    說普印一切有情印智文。（復次教授普印下）
    說祕密忿怒印智文。（復次教授祕密下）
    說真實大印智文。（復次教授降三世下）
    說成結儀軌文。（復次宣說金剛三昧下）
    說金剛三昧印文。（復次宣說金剛三昧下）
    說法印次第文。（復次法印下）
    說金剛三昧諸羯磨文。（復次宣說金剛三昧下）

經第十二（自說降三世通用印文至說第二曼荼羅祕密羯磨印文）
降三世曼拏羅廣大儀軌分第六之餘

    說降三世曼拏羅通用印相文。（復次宣說下）
    說如來曼拏羅所用印相文。（復次宣說下）
    說諸金剛部一切印成就法文。（復次宣說下）
    十八會指歸云。第一說大曼荼羅儀則。皆具三十七。說降伏法及修神通法。
    皆具三十七者。經第十終說四佛（四波羅蜜合說此中歟）第十一初說降三世尊并十六大菩薩八供四攝。次說引入弟子儀軌。覆面（用青帛）灌頂（以金剛劍授手中）金剛號等事廣明之。降伏法者。引入弟子之後廣說其法。唯多說警悟等四法。是降伏中四種法也。修神通法者。經第十二初說通用印相中廣明飛行上騰等事當此歟。
    已上第一降三世大曼拏羅畢。
    同卷

忿怒祕密印曼拏羅廣大儀軌分第七

    說金剛手說自部大明文。（爾時具德金剛手下）
    說祕密神變相文。（說是明時下）
    說祕密曼拏羅文。（爾時金剛手下）
    此中安三十七尊三昧耶形。依法安布佛形像者四佛也。及彼忿怒三昧眾者四波羅蜜也。金剛叉及金剛杵者降三世尊也。金剛杵及金剛鉤等者以下十六大菩薩也。壇隅及外所安置者八供四攝也。此曼荼羅中台安降三世四方安四佛歟。第一曼荼羅又說四佛安置相不說大日。大日住降三世三摩地以之為中台歟。凡說相髣□文意難解。追可決之。
    說諸印大明文。（我今次說彼最上下十六大菩薩八供四攝明具說之）
    說引入弟子儀軌文。（復次此金剛部下）
    說三昧印并明文。（當依金剛旋舞法下東方四菩薩印明也）
    說對辨印并明文。（次當以彼對舞下南方四菩薩印明也）
    說小印并明文。（又復解其下西方四菩薩印明也）
    說智印并明文。（次豎金剛下北方四菩薩印明也）
    說忿怒金剛智印文。（復次教授下）
    說祕密印智文。（復次教授下降三世并十六大菩薩印說之）
    說祕密三昧印文。（次結金剛部下十六大菩薩印說之）
    說法印文。（復次宣說下有十六字十六大菩薩種字歟）
    說祕密羯磨印文。（次結金剛部下）
    十八會指歸云。第二說祕密曼荼羅。具三十七。說引入弟子儀。此中說諸音聲及金剛歌舞。
    具三十七者指說祕密曼荼羅之文。如前云安三十七尊三昧耶形也。引入弟子儀者。文云。復次此金剛部祕密曼拏羅中入等儀軌即彼如是所有法用皆如降三世大曼拏羅引入法儀。指此文也。諸音聲者。文云。謂先以彼金剛界攝受心明及金剛歌。歌詠稱讚一切如來。指此文歟。此外無說音聲法之文。金剛界攝受者指東方讚歟。金剛歌者指西方讚歟。舉東西顯南北歟。具可誦四方讚歟。及金剛歌舞者。文云。即以金剛祕密金剛部三昧印·對印·小印·智印。作彼現前執金剛供養事。所謂旋舞等諸作用。即彼如是旋舞·對舞·小舞·智舞是為作用印智。指此文歟。旋舞者東方四菩薩印也。對舞者南方四菩薩印也。小舞者西方四菩薩印也。智舞者北方四菩薩印也。此四舞印各有四明。印名舞。明名歌歟。
    已上第二祕密曼拏羅畢。

經第十三（自法智曼荼羅初至說羯磨曼荼羅十六明文）
金剛部法智三昧曼拏羅廣大儀軌分第八

    世尊說最上大明文。（爾時世尊下）
    四菩薩（薩寶法業）各說真言文（爾時金剛手下）
    金剛手說十六大菩薩明文。（爾時金剛手下）
    說微妙智三昧曼拏羅文。（復次金剛手下）
    說入曼拏羅儀軌文。（如是金剛部下）
    說金剛忿怒微妙智法文。（次當教授下）
    說四無量心文。（諸惡有情下有四頌四明如次慈悲喜捨也）
    說阿毘遮盧迦法文。（金剛影像下此中有二段合八頌八明在之）
    說金剛部法祕密印智文。（復次教授下）
    說金剛部法曼荼羅印智文。（復次教授下此中大印三昧印羯磨印說之）
    十八會指歸云。第三說法曼荼羅。具三十七。說引入弟子儀。此中說以慈悲喜捨作阿毘遮盧迦法微細金剛調心軌儀。
    如文次第可思之。
    已上第三法曼拏羅畢。

同卷
金剛部羯磨曼拏羅廣大儀軌分第九

    世尊說大明文（爾時世尊下）
    四菩薩（薩寶法業）各說大明文。（爾時金剛手下）
    說羯磨曼拏羅文。（爾時金剛手下說入曼拏羅儀軌文無之）
    說羯磨明文。（復次宣說下說十六大菩薩真言也）

經第十四（自說護摩文至第六教敕大曼荼羅說大自在天灌頂文）
金剛部羯磨曼拏羅廣大儀軌分第九之餘。

    說護摩法文。（復次教授下自此已下說十六種護摩指歸二十五種云云）
    說祕密羯磨印智文。（復次授授下）
    說金剛部羯磨大印智文。（復次教授下）
    十八會指歸云。第四說羯磨曼荼羅。具三十七。說入曼荼羅儀。令弟子學護摩儀軌。於無量佛菩薩所成廣大供養。速得悉地現前。說二十五種護摩爐隨類所求法。
    如文次第可思之。
    已上第四羯磨曼拏羅畢。
    同卷

大金剛部廣大儀軌分第十

    大日說如來部明文。（爾時世尊下）
    四菩薩（薩寶法業）各說自部明文（爾時金剛手下）
    說四印曼拏羅文。（爾時金剛手下）
    說引入弟子文。（所有四印曼拏羅下）
    說祕密印智文。（教授祕密印智下）
    說祕密中祕密印智文。（復次教授下）
    說四印文。（然後如教所說下）
    金剛者東方五股。寶者南方寶珠。蓮花者西方蓮花。三叉者北方羯磨。三鈷打違為羯磨故云三叉也。
    說金剛手四印曼荼羅文。（爾時金剛手下）
    四印曼荼羅何品皆說二種。初大日四印曼荼羅。後金剛手四印曼荼羅也。
    說降三世祕密印智文。（次說金剛下）
    說祕密成就印智文。（復次教授下）
    金剛手白世尊文。（爾時金剛手下）
    世尊讚金剛手文。（爾時世尊下）
    十八會指歸云。第五說四印曼荼羅。具二十一。成就諸藥法等。已上四曼荼羅中成就法於此曼荼羅像前求。
    二十一者五佛四波八供四攝也。一印曼荼羅除四佛十七尊也。成就諸藥法等者此經不說之。
    已上第五四印曼拏羅畢。
    同卷。

三世輪大曼拏羅廣大儀軌分第十一
  
    說金剛手舉足放釋文。（爾時世尊下）
    金剛手舉足放釋大自在天之相說之。此中說去識還來法矣。
    說月足印文。（爾時金剛手下成菩提心印明也）
    說大自在天灌頂并灌頂名號文。（時大自在天下其名號者金剛最上明菩薩也）

經第十五（自旋舞供養至引入弟子文）
三世輪大曼拏羅廣大儀軌分第十一之二

    說金剛最上明菩薩旋舞供養文。（爾時金剛下）
    金剛手白佛文。（爾時金剛手下）
    世尊說大佛頂明文。（爾時世尊下）
    說光聚佛頂明文。（說是大明下）
    四菩薩（薩寶光業）各說自部大明文。（爾時金剛手下）
    金剛最上明菩薩敬禮奉獻金剛手足文。（爾時金剛下）
    明王眾敬禮奉獻文。（爾時忿怒下）
    忿怒王眾敬禮奉獻文。（爾時金剛軍拏梨下）
    大魔主眾敬禮奉獻文。（爾時金剛舞拏下）
    使者眾敬禮奉獻文。（爾時金剛穆娑羅下）
    僕使眾敬禮奉獻文。（爾時金剛鉤下）
    金剛手說四攝明文。（爾時金剛手下）
    說大曼拏羅文。（爾時金剛手下）
    說引入弟子文。（如是三世輪下）

經第十六（自說金剛持羯磨印明文至第七曼拏羅）
三世輪大曼拏羅廣大儀軌分第十一之餘。

    說金剛持羯磨印明文。（爾時金剛下）
    說金剛水灌頂文。（然後以金剛下）
    說覆面授華文。（然後取以下）
    說成結大印文。（即為教授下）
    十八會指歸云。次為外金剛部眾說四種曼荼羅。各說本真言本印契獻佛。佛為說教敕大曼荼羅。具三十七。說引入弟子儀。說為弟子使役外金剛部軌則。此中說大佛頂及光聚佛頂真言及契。亦通一字頂輪法。
    已上第六教敕大曼拏羅畢。
    同卷

一切金剛部金剛曼拏羅廣大儀軌分第十二

    世尊說自部最上大明文。（爾時世尊下）
    四菩薩（薩寶法業）各說自部大明文。（爾時金剛手下）
    最上明菩薩說自部大明文。（爾時金剛下）
    明王眾等各說大明文。（爾時摩邪金剛下）
    金剛手說曼拏羅文。（爾時金剛手下）
    說引入弟子文。（此金剛曼拏羅下）
    說三昧印文。（次當教授下）
    十八會指歸云。次說第二教敕三昧耶曼荼羅。彼諸天后等各獻本真言。佛為說曼荼羅。彼具三十七為弟子說修藥叉藥叉女法。廣說諸儀軌。
    已上第七教敕三昧耶曼拏羅畢。

經第十七（自第八法曼拏羅至第九羯磨曼拏羅）
一切金剛部法三昧曼拏羅廣大儀軌分第十三

    世尊說自部最上大明文。（爾時世尊下）
    四菩薩各說自部大明文。（爾時金剛手下）
    最上明菩薩說大明文。（爾時金剛下）
    明王眾等各說大明文。（摩邪金剛下）
    金剛手說曼拏羅文。（爾時金剛手下）
    說引入曼拏羅文。（此法三昧曼拏羅下）
    說法三昧印智文。（次當顯示下）
    十八會指歸云。次第三說教敕法曼荼羅。諸天說真言獻佛。佛為彼等說曼拏羅。具三十七。說引入弟子儀。為弟子說諸天之法印已。由此印不違越本誓。
    已上第八教敕法曼拏羅畢。
    同卷

一切金剛部羯磨曼拏羅廣大儀軌分第十四

    世尊說自部是最上大明文。（爾時世尊下）
    四菩薩各說大明文。（爾時金剛手下）
    最上明菩薩說大明文。（爾時金剛下）
    大明妃等各說大明文。（爾時金剛忿怒下）
    金剛手說曼拏羅文。（爾時金剛手下）
    說引入弟子文。（此羯磨曼拏羅下）
    說旋舞作用印智文。（即當教授下）
    說祕密法文。（爾時金剛手下）
    說世尊稱讚金剛手文。（爾時世尊下）
    十八會指歸云。次第四說教敕羯磨曼荼羅。具三十七。說引入弟子儀。彼等諸天各說本真言。佛為說曼荼羅。說諸天舞儀。說成就諸事業速疾法。
    已上第九教敕羯磨曼拏羅畢。
    已上第二降三世大品訖。
    第三遍調伏大品（指歸要目說六曼荼羅此經說五曼荼羅）

經第十八（自一百八名讚至蓮花部印智）
調伏一切世間大曼拏羅廣大儀軌分第十五

    一切如來以百八名讚勸請觀自在菩薩文（爾時一切如來下）
    說祕密神變相文。（爾時聖觀下） 
    世尊說自部是上明文。（爾時世尊下）
    四菩薩各說大明文。（爾時金剛手下）
    觀自在菩薩說自心大明文。（爾時聖觀下）
    觀自在菩薩說曼拏羅文。（爾時具德下）
    說引入弟子文。（此調伏一切世間下）
    說蓮華法性文。（彼弟子言下）
    說蓮華部印智文。（然後教授下）

經第十九（自復次頌曰至說第二曼拏羅引入弟子文）
調伏一切世間大曼拏羅廣大儀軌分第十五之餘

    說同印智文（復次頌曰下）
    私云。第十八卷終說蓮花部印智文有四頌四明。自此以下有十二頌十二明。前後合十六也。指歸十六種成就者當之歟。
    說大曼拏羅一切印智文。（然後教授下此中有大印羯磨印三昧印）
    說法智印明文。（復次宣說下）
    十八會指歸云。第一說大曼荼羅。具三十七。皆觀自在菩薩變現。說引入弟子儀。此中說十六種成就速疾神通三摩地儀。
    已上第一曼拏羅畢。
    同卷

蓮華祕密印曼拏羅廣大儀軌分第十六

    世尊說自部最上大明文。（爾時世尊下）
    四菩薩各說大明文。（爾時金剛手下）
    觀自在說曼拏羅文。（爾時具德下）
    說引入弟子文（此三昧印下）

經第二十（自十六種印智至第三曼拏羅）
蓮華祕密印曼拏羅廣大儀軌分第十六之餘

    說十六種印智文。（復次此中下）
    私云。此中最上悉地成辨印智義利成辨印智敬愛印智降伏印智已上四種各有四頌四明合十六也。指歸十六種三摩地者當之歟。
    說法三昧祕密印智文。（復次教授下）
    次結金剛界主印。作蓮華相如塔形。
    說蓮華部祕密大印文。（復次教授下）
    說法祕密印智文。（復次教授下）
    十八會指歸云。第二說三昧耶曼荼羅。具三十七。皆觀自在菩薩變現。說引入弟子儀。此中說鉤召敬愛十六種三摩地。
    已上第二曼荼羅畢。
    同卷

智曼拏羅廣大儀軌分第十七

    世尊說自部最上大明文。（爾時世尊下）
    四菩薩各說大明文。（爾時金剛世手下）
    觀自在說曼拏羅文。（爾時聖觀自在下）
    說引入弟子文。（此蓮花法下）
    說智出生法文。（次當教授下）
    私云。此中有十六種頌明。指歸十六種者當之歟。但求惠辨才法不分明矣。
    說大印智法文。（復次教授下）
    十八會指歸云。第三說法曼荼羅。具三十七。皆觀自在變現。說引入弟子儀。此中說修心及求智慧辨才法十六種。
    已上第三曼拏羅畢

經第二十一（自第四曼荼羅至第四品第一曼荼羅說祕密神變相文）
大曼拏羅廣大儀軌分第十八

    說羯磨曼拏羅文。（爾時世尊下）
    私云。此中多說懺悔業障法。一一文次第依繁略之。
    十八會指歸云。第四說羯磨曼荼羅。具三十七。皆觀自在菩薩變現。說引入弟子儀。此中說蓮華部供養儀及轉罪障報障蓋纏業障法。
    禪要云。先為擁護行人受一陀羅尼曰。先誦十萬遍除一切障三業清淨罪垢消滅魔邪不嬈。如淨白素易受染色。行人亦爾罪障滅已速證三昧。又為行者授一陀羅尼曰。

第二十一云（遍調伏品中羯磨曼荼羅也）

    次當教授盡業障智法。

    所有觀自在大印  妙等引心當觀想
    秫□秫□此稱時  一切業障皆清淨
    當結羯磨三昧印  觀自在尊三摩地
    沒□沒□此轉時  一切業障皆清淨
    觀自在尊妙等至  觀想彼尊正法印
    提提提提此說時  一切業障皆清淨
    次當遍結羯磨印  觀自在尊三摩地
    呬呬呬呬合稱時  一切業障皆清淨
    此等大明曰。
    唵播波剎野缽訥摩。
    唵阿□囉拏剎野缽訥摩。
    唵你□囉拏剎野缽訥摩。
    唵葛哩摩剎野缽訥摩。
    已上第四曼拏羅畢。
    說四印曼拏羅文。（爾時世尊復入金剛法三昧印加持下）
    文次第依繁略之。
    十八會指歸云。第五說蓮花部四印曼荼羅。具二十一。皆觀自在菩薩變現。說引入弟子儀。此中說成就先行法及成就如上四種曼荼羅法。
    說調伏一切世間曼拏羅文。（爾時聖觀自在菩薩摩訶薩說此調伏下）
    私云。此觀自在說自部（蓮花部）曼荼羅文也。段段皆說四印曼荼羅已。各說自部曼荼羅。經第八說金剛界品四印曼荼羅已金剛手說自部曼荼羅。其文云。復次教授金剛薩埵四大印等。經第十四說降三世品四印曼拏羅已金剛手又說自部金剛忿怒曼拏羅。其文云。如其所說四印依法。經第二十四說一切義成就品四印曼拏羅已虛空藏說自部曼拏羅。其文云。所有四種印智法。每段終一切如來讚其尊舉薩寶法業四尊以善哉言讚嘆之。若爾者此曼荼羅又可云四印曼荼羅所攝歟。於四印曼荼羅中。初說大日四印。後各說一部四印。而當處觀自在菩薩說自部曼荼羅文也。其文云。然後教授結彼大印等諸印相。此中所有諸成就法3像法等皆依一印曼荼羅法用所作成就儀軌。依此文者可云一印曼荼羅歟。凡此經無別說第六一印曼荼羅之文。至當段既有一印曼拏羅言。爾者四印曼荼羅終所說自部別尊曼荼羅當一印曼荼羅歟。但自餘三品四印者指四波羅蜜歟。讚嘆頌舉金寶法業是四波羅蜜歟。雖有四印言不通四印曼荼羅歟。但十八會指歸說當段曼荼羅。具十三。爾者四波羅蜜不可有之。為之如何。又凡說曼荼羅文四印一印不分明。追可加料簡矣。
    已上第三遍調伏大品訖。
    第四一切義成就大品。（指歸要目說六曼荼羅此經說五曼荼羅）
    同卷

一切義成就大曼拏羅廣大儀軌分第十九
  
    一切如來以百八名讚稱虛空藏菩薩文（爾時一切如來下）
    虛空藏說大明文。（爾時聖虛空藏下）
    世尊說大明文。（爾時世尊下）
    四菩薩各說大明文。（爾時金剛手下）
    說祕密神變相文。（爾時聖虛空藏下）
    
經第二十二（自說曼荼羅文至說一切印智文）
一切義成就大曼拏羅廣大儀軌分第十九之餘

    虛空藏說曼拏羅文。（爾時聖虛空藏下）
    說引入弟子文。（此大曼拏羅下）
    說教授智印文。（次當教授下）
    說祕密印智文。（次當教授下）
    說一切印智法文。（然後教授下）
    十八會指歸云。第一大曼荼羅。具三十七。此中說引入弟子儀。由入此曼荼羅除貧匱業說求豐財求佛菩薩位及世間榮位。已上第一曼拏羅畢。

經第二十三（自第二曼荼羅至第三曼荼羅）

    寶祕密印曼拏羅廣大儀軌分第二十世尊四菩薩各說自部大明文。（爾時世尊下）
    虛空藏說曼拏羅文。（爾時虛空藏下）
    說引入弟子文。（此寶祕密下）
    說寶三昧所出生法文。（然後為說下）
    說祕密印智文。（次說寶部下）
    說印智文。（次說結此下。此中大印三昧印法印等有之）
    十八會指歸云。第二祕密三昧耶曼荼羅。具三十七。此中說引入弟子儀。說求伏藏法速滿檀波羅蜜福德聚法。
    私云。求伏藏法當分不見。上大曼荼羅中多說之。
    已上第二曼拏羅畢。
    同卷

智曼拏羅廣大儀軌分第二十一

    世尊四菩薩各說大明文。（爾時世尊下）
    虛空藏說曼拏羅文。（爾時虛空藏下）
    說此入弟子文。（此曼拏羅下）
    說智所出生法文。（次為教授下）
    說祕密印智法文。（次說寶智下）
    說印智文。（然後應當下此中說大印法印）
    十八會指歸云。第三法曼荼羅。具三十七。
    此中說引入弟子儀。說寶部中修三摩地法。令心安住令心堪任令心調柔令心自在見虛空藏菩薩法。
    已上第三曼拏羅畢。

經第二十四（自第四曼拏羅至教理分法成就）
羯磨曼拏羅廣大儀軌分第二十二

    世尊并四菩薩各說大明文。（爾時世尊下）
    虛空藏說曼拏羅文。（爾時虛空藏下）
    說引入弟子文。（此曼拏羅中下）
    說寶羯磨智文。（然後教授下）
    說祕密印羯磨智法文。（次說祕密印下）
    說三昧印智法文。（次說三昧印智法下）
    說法印智文。（次說此部下）
    十八會指歸云。第四羯磨曼荼羅。具三十七。此中說引入弟子儀。說加持掘伏藏事業法并說寶部中廣大供養諸佛儀。
    已上第四曼拏羅畢。
    私云。第五四印曼荼羅。此文次可說有之而第二十三教理分說之。寫者誤歟。追可校他本矣。
    同卷

一切如來真實攝一切儀軌隨應方便廣大教理分第二十三之一

    說四印曼拏羅文。（爾時世尊下）
    虛空藏說自部曼拏羅文。（爾時虛空藏下）
    十八會指歸云。第五四印曼荼羅。具二十一。說引入弟子儀。說修先行法及說修此曼荼羅中悉地法。
    已上第五曼拏羅畢。
    已上第四一切義成就大品訖。
    說最上成就廣大教理文。（爾時金剛手下）
    三昧成就教理文。（復次金剛手下）
    法成就教理文。（復次金剛手下）
  
經第二十五
一切如來真實攝一切儀軌隨應方便廣大教理分第二十三之二

    羯磨成就教理文。（復次金剛手下）
    法性智成就教理文。
    智印成就教理文。
    成就智教理文。
    神通智成就教理文。
    真實誓誡成就教理文。
    三昧真實成就文。
    印成就教理文。
    一切成就法用教理文。
    
經第二十六
一切如來真實攝一切儀軌隨應方便廣大教理分第二十三之三

    加持成就教理文（復次金剛手下）
    灌頂印成就教理文。
    三摩地成就教理文。
    供養印成就教理文。
    神通智成就教理文。
    大菩提智成就教理文。
    隨愛樂成就教理文。
    敬愛成就教理文。
    破惡成就教理文。
    加護印成就教理文。
    請加持攝受文（爾時金剛手下）
    （已上方便教理分畢）

經第二十七
一切如來真實攝諸部儀軌祕密法用廣大教理分第二十四
   
    最上成就祕密教理文。（復次金剛手下）
    三昧成就祕密教理文。
    法成就祕密教理文。
    羯磨成就祕密教理文。
    曼拏羅清淨成就祕密教理文。
    諸印祕密供養成就教理文。
    三昧祕密成就教理文。
    供養祕密成就教理文。
    勝祕密成就教理文。
    開覺真實成就教理文。
    印契標幟祕密教理文。
    印縛出生祕密教理文。
    請加持攝受文。（爾時具德下）
    （已上祕密教理分了）
    同卷

一切如來真實攝一切儀軌最上祕密廣大教理分第二十五之一

    最上法成就教理文。（爾時金剛手下）

經第二十八
一切如來真實攝一切儀軌最上祕密廣大教理分第二十五之餘

    法三昧成就教理文。（復次金剛手下）
    妙法智成就教理文。
    三摩地羯磨成就教理文。
    微妙智成就教理文。
    眼智成就教理文。
    最上羯磨成就教理文。
    羯磨三昧成就教理文。
    羯磨法性成就教理文。
    施作事業成就教理文。
    觀想印契成就教理文。
    加持攝受文。（爾時世尊下）
    （已上最上祕密教理分了）
    同卷

一切如來真實攝一切儀軌勝上教理分第二十六之一

    金剛手說頌文。（爾時金剛手下）
    如來部作用成就儀軌文。（復次金剛手下）

經第二十九
一切如來真實攝一切儀軌勝上教理分第二十六之二
 
    金剛部作用成就儀軌文。（復次宣說下）
    蓮花部作用成就儀軌文。
    寶部作用成就儀軌文。
    諸部作用一切儀軌文﹒
    諸部通用廣大成就儀軌文。
    方便成就教理文。
    福成就教理文。
    惠成就教理文。
    行成就教理文。
    □幟真實出生智成就教理文。
    出生大智成就教理文。
    心明出生智教理文。
    勝智出生教理。

經第三十
一切如來真實攝一切儀軌勝上教理分第二十六之三

    祕密身語心金剛印成就教理文。（復次宣說下）
    祕密金剛薩埵印成就教理文。
    請加持攝受文。（爾時具德下）
    金剛手稱讚勸請一切如來文。（爾時金剛手下）
    釋迦牟尼如來各住其前轉妙法輪文。（爾時世尊下）
    金剛界如來各住其前轉金剛輪文。（爾時金剛手下）
    降三世如來各住其前轉大忿怒輪文。（爾時降三世下）
    法王如來各住其前轉蓮花輪文。（爾時聖觀自在下）
    虛空藏菩薩各住其前轉寶輪文。（爾時聖虛空藏下）
    金剛手請降於人間文。（爾時金剛手下）
    世尊請攝受所行文。（爾時世尊下）
    降閻浮提勝座成道文。（爾時世尊下）
    以一百八名讚歎金剛手文。（即以一百八名下。已上勝上教理了）
    十八會指歸云。次都說如前一一曼荼羅中祕密助成方便散誦。次後示現釋迦牟尼佛降於閻浮提變化身八相成道。皆是普賢菩薩幻化。一切如來還以一百八名讚揚金剛薩埵。如是第一會。
    已上教理分畢。
    教時諍論（安然）云。其十八會第一會了普賢菩薩受毘盧遮那教敕下南閻浮提示八相成道名曰釋迦牟尼如來。住世八十年說法五十載。赴緣契機作方便說。
    貞和五年六月日。一部三十卷以披覽之次。注記經文次第訖。依師爾不及再詳定有誤歟。莫令披露矣。
    權少僧都杲寶。
    右兩卷共賢寶法印之筆受也。兩祖功勞彼此祕本也。依蟲損遂修復了。
    元文四己未年六月二十二日。
    權僧正賢賀
