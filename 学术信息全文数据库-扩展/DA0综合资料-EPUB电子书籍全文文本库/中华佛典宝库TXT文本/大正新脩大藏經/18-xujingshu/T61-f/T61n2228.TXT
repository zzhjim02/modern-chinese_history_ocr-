　　No.2228

金剛峰樓閣一切瑜伽祇經修行法第一

　　          眞如金剛述

    此瑜伽中有十二品。有十四法。是金剛界蘇悉地法。譬如胎藏蘇悉地經十八曼荼羅法。彼教自有三部法王。佛部普賢即大日尊。蓮華部觀世音即阿彌陀。金剛部金剛手即釋迦文（出大日經義釋）亦有三部蘇悉地法王。經云。若持餘部眞言不成就者當加此經根本眞言持誦。決定成就。一字佛頂瑜伽說。若持餘尊眞言不成就者當加此眞言持誦。必得成就。佛部輪王佛頂。蓮華部不空羂索（彼經有悉地王眞言）金剛部出現智（胎藏瑜伽云。出現智是蘇悉地羯囉菩薩）。
    有三部母爲扇底迦法。佛部佛母佛眼。觀音母半拏羅嚩悉爾·。金剛部母忙莽雞。
    有三部明王爲補瑟徵迦法。佛部最勝佛頂輪王。蓮花部訶耶訖哩婆。金剛部蘇皤爾·。
    有三部忿怒爲阿毘遮嚕迦法。佛部阿鉢羅（二合）爾嚲。蓮花部施婆嚩訶。金剛部金剛軍荼利。（此九出經）
    有三部主。佛部輪王佛頂。蓮花部馬頭。金剛部降三世。
    有三部明妃。佛部無能勝。蓮花部多羅。金剛部金剛鉤。
    有三部忿怒使者（經云三部辨事）佛部不動尊。蓮華部蓮華軍荼利。金剛部甘露軍荼利（此九出供養法）有三部尊主。佛部佛頂尊。蓮花部蓮花尊。金剛部金剛尊。
    有三部眞言主。佛部隨樂本尊。蓮花部隨樂本尊。金剛部隨樂本尊。（此二出經）
    有三部三昧耶尊。佛部三昧耶。蓮華部三昧耶。金剛部三昧耶。（此一出經）
    有三部種族。佛部眷屬。蓮花部眷屬。金剛部眷屬。
    有三部曼荼羅。亦有三部都會曼荼羅。佛部曼荼羅。蓮花部曼荼羅。金剛部曼荼羅。
    有三部成就曼荼羅印。佛部法輪印。蓮花部蓮花印。金剛部金剛印。
    有三部眞言爲三種悉地。三種悉地各有三種悉地合有九種悉地。佛部扇底迦眞言。蓮花部補瑟徵迦眞言。金剛部阿毘遮嚕迦眞言。
    統其大梗三部各別作三成就。佛部作息災法。蓮花部作增益法。金剛部作降伏法。若都會壇總作三法。（云云）
    若本教大日經供養法有四種法。寂災增益攝召降伏（云云）蘇摩呼經及以四成就法亦同此四（云云）。
    今此瑜伽有十六法。各有五部通成就法。各有四種五種六種所成就法。若染愛王心品說四種法如云。

    若息災增益  敬愛與降伏
    隨其所愛者  彼即當獲得                              

    若愛染王品說五種法。如云扇底迦。布瑟置（二合）迦。縛始迦羅拏（攝召）迦多耶（敬愛）阿毘左嚕迦法等（云云）。
    若大金剛焰口品亦說五種如云。

    汝等善諦聽  底迦等五事
    祕句說眞言  圓寂大悲常
    是名寂災句  歸依及蓮花
    是名增益句  忿怒破壞稱
    是名降伏句  敬愛伽跢耶
    金剛鉤鉤召  是名五種密（云云）

    若内作業灌頂悉地品說六種法如云。
 
    種智發光焰  焚燒一切罪
    五佛波羅蜜  名爲息災事
    三世天人等  竝爲護摩木
    擲諸忿怒天  以爲降伏業
    日月遊空天  名爲增益事
    那羅延自在  俱摩羅釋王 
    金剛尾近那  名爲逐他用
    水族諸天王  金翅難陀龍
    名爲吉祥業  火天焰魔王
    七母八執曜  名爲勝他作（云云）

    若本教金剛頂有四種法。息災·增益·降伏·阿毘遮盧迦（云云）。一字佛頂亦有四種。息災·增益·降伏·相增。謂外道天魔破佛法者。故金剛頂義決云隨樂四威儀。除·增·降·壞法。釋云。第一除災法（向北）第二增益法（向東）第三降伏法（向西）第四破壞法（向南）。
    金剛頂瑜伽護摩儀軌有五種法。息災（大日向北）增益（寶生向東）降伏（三世向南）鉤召（阿●諸方）敬愛（彌陀向西）亦爲六種。增益壇中更加延命。（云云）。
    今此瑜伽内護摩品。五佛四密薩王愛喜爲息災法。寶光幢笑爲增益法。法利因語爲降伏法。業護牙拳爲敬愛法。四攝爲鉤召法。八供通一切法（云云）
    若内作業灌頂悉地品。佛部爲息災。金剛部爲降伏。摩尼部爲增益。蓮花部爲敬愛。羯磨部爲鉤召（云云）。
    若攝眞實經護摩品。大日白色爲寂靜法。阿●青色爲調伏法。寶生金色爲求財法。彌陀紅色爲敬愛法。不空五色爲增益法（云云）
    議曰。三十七尊各別雖有所成悉地。而亦通皆成一切悉地。故諸瑜伽通別互說。例如胎藏蘇悉地法。三部各別雖成三法。而三部一一亦成三法。都有九種悉地。今別分別且以内作業品及眞實經而爲梗概。不空三藏所持金剛頂瑜伽經說。五方如來各現二種身。一正法輪身。二教令輪身。東方阿●金剛手降三世。南方寶生虛空藏軍荼利（仁王經云金剛寶）西方阿彌陀文殊師利六足尊（仁王云金剛利）北方不空成就摧伏一切魔淨身金剛（仁王云金剛藥叉）中央大日轉法輪不動尊（仁王云。金剛波羅蜜。云云）
    有五部法王。佛部大日。金剛部阿●。摩尼部寶生。蓮花部阿彌陀。羯磨部不空成就。
    有五部蘇悉地法王。佛部普賢。金剛部金剛手。摩尼部虛空藏。蓮花部觀世音。羯磨部金剛業。
    有五部母。佛部一切佛母一切佛眼通生五部四部四波羅蜜。菩提心論云。是一切佛生成養育之母。
    有五部明王。五方五大金剛是也。
    有五部忿怒。理趣釋云。金剛部中降三世調伏他化自在天魔。寶部中寶金剛忿怒調伏魔醯首羅。蓮花部中馬頭忿怒調伏梵天。羯磨部中羯磨忿怒調伏那羅延。慈氏菩薩威猛矜愍難調伏諸天。
    有五部主。五方五大明王是也。
    有五部明妃。佛部內四供養天女。四部外四供養天女。
    有五部護者明妃。佛部四攝大護金剛執事者。四部八方護法天世天二十天等也。
    有五部忿怒使者（攝一切佛頂輪王經八明王中除三明王。不動·三世·六足）佛部轉法輪菩薩現金剛輪。金剛部虛空庫菩薩現無能勝。摩尼部虛空藏現大笑金剛。蓮華部觀世音現馬頭金剛。羯磨部摧一切魔現步擲金剛。
    有五部尊主。五部蘇悉地法王是也。
    有五部眞言主。十八會中諸一印曼荼羅以隨樂尊安中十二供養安外。合十三尊。
    有五部三昧耶尊。金剛頂義決說。隨樂爲部尊主三昧耶印於心頂。然後念誦本部眞言。經中唯有蓮花部三昧耶明印。餘四所無者。略故不列。若欲解者。唯改鉢頭摩句安金剛句·寶句·羯磨句·法界句即是。餘句皆同（云云）。
    有五部種族。佛部大日四蜜。金剛部阿●四親近。摩尼部寶生四親近。蓮花部彌陀四親近。羯磨部不空四親近。内四供養從大日出。外四供養四攝菩薩從四佛出。
    有五部曼荼羅。十八會中金剛界輪大日尊佛部曼荼羅。降三世教令輪降三世金剛部曼荼羅。遍調伏法輪觀世音蓮花部曼荼羅。一切義成就輪虛空藏摩尼部曼荼羅。上四品中各有六種曼荼羅。一大曼荼羅。二三昧耶曼荼羅。三法曼荼羅。四羯磨曼荼羅。五四印曼荼羅。六一印曼荼羅。故羯磨部亦在此中（云 云）。
    有五部成就曼荼羅印王。佛部窣覩波印。金剛部金剛印。摩尼部摩尼印。蓮華部蓮華印。羯磨部羯磨印。
    有五部眞言。若三昧耶眞言如前五部三昧耶句（云云）若五佛眞言。金剛頂云。鍐吽多羅（二合）紇哩（二合）噁。攝眞實云。唵（一）吽（二）惹（大聲三）翳（上四）佐（五）守護經云。唵吽惹護佐。此瑜伽云。四方如來說四種一字心吽●。金剛界如來普賢一字心鍐●。此瑜伽中有十四法。或本尊雖復五部四部三部二部一部。而通成就諸部悉地。
    十四法者。一序品說。金剛界遍照如來。以五智所成四種法身。於本有金剛界自在大三昧耶自覺聖智本初大菩提心普賢滿月不壞金剛光明心殿中。與自性所成眷屬十六大菩薩四攝八供養金剛天女使（是大）各以三昧耶金剛擲於虛空。寂然一體還住手中（是三）各說三昧耶心一字眞言（是法）金剛界如來言。若持此瑜伽者。應用金剛界中三十七羯磨印。此名普賢金剛薩埵三昧耶三十七智深密相應。大阿闍梨應作此法。若諸阿闍梨曾入金剛界大灌頂。及受金剛界阿闍梨位。應修此法。常以一字齊運三業。當得大普賢薩埵之身。偈云。
    
    持明阿闍梨  思惟十六義
    誦一字心密  三十七圓滿
    堅固染愛品  結大羯磨印
    以一字心明  三十七圓滿
    若作曼荼羅  及畫瑜伽像
    結窣堵波印  誦明加四處（云云）

    偈初有十六句。即十六尊句義。四四十六。橫行讀之。薩王愛喜乃至業護牙拳。若竪讀之。薩寶法業乃至喜笑語拳。橫竪思惟無礙自在。界會無礙法界體性。故知此經是大阿闍梨位人所修行之法。非是未得阿闍梨者之所堪也。其窣堵波法界普賢一字心。是大日尊眞言。亦名普賢一字心也。百八名讃初列名。此品云縛日羅薩怛縛。則是佛部普賢金剛薩埵。以下諸品云金剛薩埵。竝普賢尊。故攝眞＊實云金剛薩埵即是毘盧遮那化身。故此法中以大日尊爲本尊主。持大普賢一字心明。先入法界定觀金剛界三十七尊。次五相成身。五種嚴身。次觀普賢現智見智。次觀曼荼羅安立三十七尊羯磨三昧耶印。次作供養。次思惟十六尊義圓滿三十七尊悉地。當用金剛頂瑜伽略出念誦法。則住本有金剛界普賢滿月光明心殿行之。其處遍一切處。法界道場自心處是也。不可更用三輪世界蘇迷七山等處（云云）其行願分。三昧耶分。成身分。曼荼羅分。供養分。作業分。三摩波多分。後當出之。
    二一切如來金剛最勝王義利堅固染愛王心品說。爾時世尊復入馬隱藏三摩地。告金剛手言。有眞言名一切如來金剛最勝王義利堅固染愛王心眞言。於一切瑜伽中最尊最勝。速獲悉地。能令一切見者皆生父母妻子之想。所作之業皆得成。所持諸餘眞言。若佛頂部及諸如來部。蓮花部。金剛部。阿闍梨位品。羯磨部等。皆能持誦彼等眞言令速成就。若持三十萬遍。一切眞言主及金剛界大曼荼羅王皆悉集會。一時與成就。速得大金剛位乃至普賢菩薩位。持此眞言印如金剛頂身。（寂增愛降隨樂即得。云云）此法以佛頂部及四部法而爲諸餘。故知此眞言是金剛部中金剛愛密號。故眞言云摩訶羅（引）誐（此云大愛）此經百八名讃歎德名中及金剛頂羯磨會中金剛愛眞言竝云羅誐。唯百八讃初列名中。此＊品云囉惹。是下愛染王。此名金剛王故云囉惹。實是愛金剛。非金剛王也。又此法印。外縛忍願針交。金剛頂三昧耶會金剛愛印。外縛進力針交。竝是染義。後愛染王品即是此品作業分。以五𦙶印爲一字心根本印。此名金剛王。頂中最勝。名金剛薩埵妻。一切諸佛母者。是普賢之妻五佛之母明妃之王。此法既誦阿闍梨位品眞言令速成就。故知亦是大阿闍梨位人所修行之法。亦大日尊爲本尊。乃至變身成金剛愛染王。持金剛愛眞言。通能成就五部三十七成就。其之行法准前序品云。

    堅固染愛王  結大羯磨印
    以一字心明  三十七圓滿（云云）

    准後愛染王品云。金剛手白佛言。世尊。我今更說愛染王一切如來共所成就雜法悉地及畫像法扇底迦。布瑟置（二合）迦。縛始迦羅拏。伽多耶。阿毘左嚕迦法等。偈云。

    造像安於西  行人面西對
    結大羯磨印  及誦根本明
    兼示三昧耶  一字心密語
    又結金剛界  三十七羯磨
    及以事業明  速成百千事（云云）
   
    故知此染愛王心品說心眞言印。後愛染王品說一字心印及作業分。次四攝行品說染愛法中四攝行。又大勝心瑜伽品說愛染王一字心治自性障。竝是同法。說非毘次。爲禁慢法。故須隨樂或爲一法行之。或爲二法行之竝得。亦准序品七分行。唯改成身及眞言主。
    三攝一切如來大阿闍梨位行品說。爾時如來復入一切如來眼色妙明照三摩地復說攝一切阿闍梨行位眞言。若持此明。經一月所。是一切阿闍梨所修行法事。速當獲得。一切如來金剛薩埵常爲善親友。常住行人心中所憶便至。更不勞請召及以印契眞言等。若常持此眞言。一切諸明悉皆成就。諸持明仙常爲小使。焰魔王水火風天主藏天大自在天那羅延天帝釋天等常爲使者。不久當得大金剛阿闍梨位法性大日之身（云云）眞言云。素乞灑（二合）此云親護。是大日金剛護密號。又百八讃初列名中云素乞史（＊二合）則是尊也。此法是大日尊攝一切大阿闍梨行法。成就此大日阿闍梨位。乃至次當變成金剛薩埵阿闍梨作諸事業。即次金剛薩埵冒地心品是也。故或經本。攝一切阿闍＊梨品題下註云薩埵冒地心品也。成就金剛薩埵阿闍梨位作此成就。次當成一切佛母佛眼菩薩阿闍梨位作諸成就。即下金剛吉祥大成就品是也。故彼品說。爾時金剛薩埵。又說一切佛母大金剛吉祥一切佛母心忽然現作一切佛母身。說根本明王。乃至云。若欲爲大阿闍梨教授密印等。當須先誦此明一千遍。然此攝一切阿闍梨位行法文云。日日持誦經一月所。一切如＊來金剛薩埵常住行人心中。所＊憶便至。更不勞請召及以印契眞言等。或坐或立皆成就。故知此法以大日尊亦爲本尊。變身成金剛護。唯持此金剛護一眞言密印。五部三十七三部十三大會一切印明所成悉地成就。更不可用三十七印明十三大會印明。所言攝一切阿闍梨位行者。廣攝金剛胎藏大阿闍梨位行。當准次冒地心品知之。若欲廣持。當准序品七分行之。唯改成身及眞言主。又此三品當須隨樂或爲一法行之或爲三法行之。竝用廣略行法俱得」
　　四金剛薩埵冒地心品說。爾時世尊復說一切有情金剛光明遍照清淨不染。本來寂靜常恒三世無有休息。金剛堅固薩埵眞實大覺本來寂然熾盛。觀一切有情金剛平等性＊則説金剛薩埵菩提心明。若持此眞言者。親近諸佛即爲長子。於普賢中亦爲上首。若日日持七遍。即當現世替諸佛現生救度有情。名大金剛薩埵。亦名大覺本有金剛。若有側近置金剛界場及大悲胎藏并諸部道場者。若誦此眞言。彼諸曼荼羅王悉皆親近尊敬行者。眞言云。縛日羅俱舍（此云藏）即是金剛手密號。又百八讃初列名云句捨即是尊也。故知此法以大日尊亦爲本尊。乃至變成金剛薩埵。唯持此金剛手印明。金剛胎藏五部三部一切悉地皆得成就。更不可用金剛界三十七印明胎藏界十三大會印明。故知此法是兩部攝一切大阿闍梨者之行法也。若欲廣持當准序品七分行之。唯改成身及眞言主。
    五愛染品說。爾時金剛手白佛言。世尊。我今更說愛染王一切如來共所成就雜法悉地及畫像法。扇底迦。布瑟置（二合）迦。縛始迦羅荼。伽多耶。阿毘左嚕迦法等。偈云。

    造像安於西  行人面西對
    結大羯磨印  及誦根本明
    兼示三昧耶  一字心密語
    又結金剛界  三十七羯磨
    及以本業明  速成百千事
    復說愛染王  一字心明曰（云云）
    復說根本印  竪合如五峯 
    是名羯磨印  亦名三昧耶 
    此名金剛王  頂中最勝名
    金剛薩埵妻  一切諸佛母
    復說扇底迦  五種相應印（云云）
    
    金剛頂金剛愛印羯磨會云。由金剛可愛契故。設是金剛妻亦能染著。三昧耶云。由金剛愛染契故能樂一切法（云云）故知前品大日世尊已說染愛王心眞言印。此品金剛薩埵更說愛染王畫像及一字心印眞言并五種成就印契。竝以大日尊亦爲本尊。乃至變身成金剛愛染王。修前染愛王品眞言。既誦阿闍梨位品眞言悉令成就。故此愛染王品眞言亦是大阿闍梨位者之行法也。金剛愛眞言五部通成就法。亦＊准前序品行之。唯改成身及眞言主。
    六一切佛頂最上遍照王勝義難摧摧邪一切處瑜伽四行攝法品說。爾時金剛手復說一切處無不相應眞言（云云）白佛言。世尊。此四行攝法於一切處一切事世間染愛及世間一切法。皆生四攝行想。起慈鉤悲引喜縛捨住等。於二乘中常起四攝行。誦四攝眞言結四種鉤印。所謂四種鉤以眼起慈悲喜捨於一切。常於一切時起壞二乘心。誦此壞二乘心眞＊言（云云）初眞言云。薩怛縛（二合。此云有情。即金剛薩埵）此是鉤引縛等。於此金剛薩埵心中故。以惹吽鍐斛爲眞言體。即是鉤索鎖鈴四金剛眞言。後眞言云。摩賀那曩（此云大乘亦云大壞）薩縛達摩尼秫弟（此云一切法清淨）大乘者教王經百八名中。文殊名大乘。略出經云摩訶衍那。故教王經云。金剛利大乘。金剛鉤大器。妙吉金剛深。金剛慧我體。略出經云。金剛利摩訶衍那金剛藏摩訶器伏。文殊師利金剛甚深。金剛覺我禮壞者亦是文殊劍密號。故理趣品云。文殊以自劍揮斫一切如來。不空釋云。智增菩薩用四種文殊般若劍斷四種成佛智能取障礙。故文殊現揮斫四佛臂也（云云）又金剛頂云。文殊以自劍揮斫一切如來右臂。疏云。文殊以智慧劍揮斫一切在纒如來厭離菩提心之右臂也（云云）即與此經以四行攝壞二乘心其義同也。一切法清淨者是觀音密號。故理趣品云。得自性清淨法性如來者。是觀自在如來異名。此佛名無量壽。若於淨妙國土現成佛身。五濁世界爲觀自在菩薩。復說。世間一切欲瞋清淨者此金剛法。一切垢罪清淨者此金剛利。一切法有情清淨者此金剛因。一切智智般若清淨者此金剛語（云云）。
    又大日經五種三昧道中第四菩薩三昧道說。度第七地性空彼岸。世稱觀自在者。＊則是三乘共行十地中第七地是二乘地。菩薩至此多墮沈空。爲濟沈空出假利生。世人稱觀自在。是諸出假菩薩通名。此亦與此觀法清淨壞二乘心其義大同（云云）又妙法蓮花三昧門。以薩字爲種子。是亦觀自在之種子。天親論說。蓮花有二義。一出水義。謂出二乘泥濁水故。二開敷義。謂坐如來大衆中處蓮花臺同舍那。故彼中開三顯一之義。亦與此中壞二乘心亦大同也。此法以一切佛頂最上遍照王爲本尊。持一切處無不相應眞言。例如胎藏以大日爲本尊持無所不至眞言。彼經文云。復白佛言。此四行攝法。於一切處一切事世間染愛及世間一切法皆生四攝行想。故知此法是前染愛王等諸法中金剛薩埵四無量心觀眞言印。猶如金剛頂千手法中四無量觀。故隨所樂或爲一法。以大日尊亦爲本尊。乃至變身成金剛薩埵行之。或加染愛王等諸法行之。前染愛王品既是大阿闍梨位行法故。此四攝行法亦是大阿闍梨位者之行法也。若別行者當准序品七分行之。唯改成身及眞言主（其印經文不説今准可用四攝四印）。
    七一切如來大勝金剛心瑜伽成就品說。爾時金剛手復說成就金剛薩埵一字心大勝心相應。眞言（云云）若常誦持。一切天人愛敬降伏。能成就一切心願。速得成就金剛薩埵身悉地（是一法也）時會中忽有一障者。不從空生。亦不從他方而來。亦不從地出。忽然而現。諸菩薩各醉人不知所從來處（云云）時金剛手白佛言。我今欲說此自性障金剛頂法。頌云。
    
    若諸眞言師  持誦眞言法
    於一散亂心  此障即爲便
    能奪眞言師  所修功德業
    若持愛染王  根本一字心
    此障速除滅  不得少親近
    常於自心中  觀一吽字聲（云云）

    （是一法也）眞言云。吽悉弟（此云成就）其吽字＊則金剛薩埵一字心。或爲愛染王一字心。以此一字心明成就一切瑜伽悉地。故云悉＊弟。故品題云瑜伽成就。譬如蘇悉地經蘇悉地法王眞言。彼有三部。此有五部。如上已出。今此法中金剛薩埵一字心。是如來部蘇悉地一字心。若准此者。應有五部。當准次品大勝金剛頂最勝。眞實大三昧耶眞言中五部句。吽（引）怛●（二合）紇哩（二合）惡吽。一一作之。以其次品是五部總法。此品是如來一部別法（云云）言障者者。則經文云。從一切衆生本有障無始無覺中來。本有俱生障。自我所生障。無始無初際本有俱本輪（云云）故知一切衆生。共所迷惑無始無明住地名俱本輪。本有思惑名俱生障。本有見惑名自我障。地持經云。等覺菩薩爲無我輪之所轉者。＊則此自我之見惑也。一法界理自性具足此三惑障。從理起業。從惑生業。一切衆生差別而起。然其本性一法界障。一切衆生同體而有。若斷同體自性之惑共成同體自性之佛。此自性障義。諸教所不說。今眞言者一散亂時。一切衆生共所迷惑自性障幻作身分。如金剛薩埵形。頂足兩手上各現一輪。身放光明迷惑等覺以還菩薩及以一切凡夫行人。故愛染王法中。常於自心。觀吽字聲。爲出入息。身同金剛。如秋八月霧。微細清淨光。是名微細定。亦持愛染王。眞言印治之。如彼胎藏蘇悉地法。亦以金剛部一字心吽字爲根本心。念誦結護法中。先結三部三昧耶被甲印明已。次於心中觀一吽字。次觀阿字。＊則其明文。今此經中亦同彼義。以金剛薩埵一字心吽字。常於心中觀之。持前金剛薩埵印。誦此金剛薩埵一字心大勝心相應眞言能遍成就五部悉地。
    又胎藏中以不動三世爲除障法。蘇悉地中以軍荼利爲結護法。今此法中以愛染王一字心爲除障法。若於悉地成就之時大小諸障內外競起。若治根本枝葉自去。故以愛染王一字心眞言印降伏本有自性障者。然此障者當以權實二義釋之。此法通用經中一切法中。其大勝金剛心相應法以大日尊亦爲本尊。乃至變成金剛薩埵。持此眞言及金剛薩埵印。此愛染王一字心法亦是大阿闍梨位者之行法也。當准序品七分行之。此除障法當用大力明王之法乃至念誦常不離心。若欲別行此除障法者。當如大日經息障品義而五部法中一一別行之。亦＊准序品七分行之。唯改成身及眞言主。（開七爲八）
    八一切如來大勝金剛頂最勝眞實大三昧耶品説。爾時遍照薄伽梵復現種種光明。於頂上放金剛威怒光明照諸菩薩。復現身手具十二臂。持智拳印。復持五峯金剛。蓮華。摩尼。羯磨。鉤。索。鎖。鈴。智劍。法輪。十二大印。身住千葉大白蓮花。即說大勝金剛頂最勝眞實大三昧耶眞言（云云）頌云。

    此大轉輪王  能摧諸佛頂 
    能攝諸等覺  親近爲拳屬
    我今更說印  最勝轉輪印
    若常結此印  金剛薩埵尊
    蓮花摩尼主  毘首羯磨尊
    一切諸聖尊  咸來增覆護
    此人如金剛  此身如光聚
    此身如羯磨  身如遍照尊
    身如妙吉祥  身如金剛輪
    如依觸淨處  但結最勝印
    及誦根本心  一切無不爲
    成就最勝尊  金剛頂明曰（云云）
    成就金剛手  最勝摩尾曰（云云）
    成就金剛手  蓮華最勝心（云云）
    成就金剛手  巧業最勝心（云云）
    成就金剛鉤（云云） 成就金剛索（云云）
    成就金剛鎖（云云） 成就金剛鈴（云云）
    由持八大明  能成百千事
    印如金剛界  一切難勝者
    應用此印明  復次金剛劍（云云）
    印同妙吉祥  復次金剛輪（云云）
    若眞言行者  不作曼荼羅
    但持此印明  ＊則同大安立
    復次四攝明（有四眞言） 纔誦此密言
    十六大菩薩  從法界出生
    各持本標幟  次誦八供養
    及以四攝明  ＊則成大圓壇 
    次誦本尊句  八供及四攝
    密言次當說（有一眞言。成八供四攝）
    更說祕密法  佛名五瑜伽
    當觀遍照主  自身悉同等
    復當於目前  觀勝金剛寶
    次右復當觀  金剛蓮花鉤
    次左復當知  金剛寶大庫
    次當復於後  金剛大染蓮
    誦前八大明  及以密印力
    不假請召印  及誦香花明
    得最上成就  現世速獲之（云云）
    
    此法是總攝五部蘇悉地法。十二臂十二大天印中。二手持智拳印。是大日尊名大轉輪王。能摧諸佛頂。上序品中。普賢如來法用大羯磨印是印也。是佛部中蘇悉地法王印也。亦名金剛薩埵。名金剛手。其眞言云。瑟抳沙（此云頂是大金剛頂）吽怛●（二合）紇哩（二合）惡吽（是五佛種子。合爲一字眞言）金剛最勝心印是大日尊三昧耶印。本尊十手持八大菩薩二大菩薩三昧耶形。初四印是四部蘇悉地法王印。即金剛手·虛空藏·觀世音·金剛業。亦名金剛薩埵·摩尼薩埵·蓮花薩埵·羯磨薩埵。四大羯磨印亦是三昧耶印。例如愛染王法五峯羯磨印。亦名三昧耶印。其四明題竝云成就金剛手者。此四菩薩同成就金剛手也。亦名金剛手也。如下文云。觀勝金剛寶。金剛蓮花鉤。金剛寶大庫。金剛大染蓮。竝是金剛變作（云云）其四眞言竝云●句●舍（此云藏）亦是四部金剛手密號也。（云云）
    次四印是鉤索鎖鈴大羯磨印。亦名三昧耶印。其眞言有四部號者。亦是成就四部金剛手鉤索鎖鈴眞言也（云云）通能成就五部悉地（云云）此八大明王准初遍照尊印可用金剛界三昧耶會八印。次智劍印是文殊印。其眞言云。底乞瑟拏（二合。此云劍）其印文云印同妙吉祥羯磨三昧耶者。義准可云尊手持羯磨印行者用三昧耶印。金剛界軌羯磨印云。左心想持花。右手如把劍（今尊把劍）三昧耶印云。由是縛竪忍願屈上節如劍（云云）。
    次法輪印。是金剛持輪菩薩羯磨印。其眞言云。斫羯磨（二合此云輪）手印如文。是金剛界輪壇印。是三昧耶印與金剛因羯磨三昧耶印竝異。亦非大輪金剛菩薩印也。此三菩薩印。同一菩薩皆是輪壇印。而隨用處有此三異（云云）此二印者。劍印能破無智城能生諸佛慧。輪印一切身分成諸佛聚。以十二尊爲内身曼荼羅。猶如醍醐衆味具足。故云無比不思議更過上味。大日經以大日尊五輪成身名爲無比味無過上味。疏云。醍醐妙果故。以無比無過上味爲醍醐味。
    已上是下五瑜伽中中台遍照主十二臂印明也。
    次於目前。觀金剛寶。住於熾盛日。執大寶幢。右觀金剛蓮華鉤。住黃色輪。執鉤微笑。左觀金剛寶大庫。＊住綠色輪。持大圓鏡復觀金剛大染蓮。＊住紅色輪。＊持大紅蓮。誦前八大明。及以密印力。不假請召印。及誦香花明。得最上悉地。現世速獲之（云云）前八大明即四部主及四部主四攝印明。故對上五尊直持此印明一切成就。不用餘明。
    次四攝明竝云薩縛怛他蘖耽（此云一切如來。是召引縛住眞言）纔誦此密語。十六大菩薩。從法界出生。各持本幖幟（云云）。
    是十六大菩薩出生印明可用四攝印三昧耶。次誦八供養及以四攝明（云云）是十二供養出生印明可用三昧耶十二印。其眞言云。薩縛布薺（此云一切供養）惹吽鍐斛（是四攝也）是以八供四攝爲一眞言。次誦本尊句者＊則前大勝金剛頂最勝眞實大三昧耶眞言印是也。此法亦以大日而爲本尊。乃至變成大勝金剛。自身爲曼荼羅發生三十七尊供養持誦。通能成就五部悉地。此大勝金剛智拳印亦是大阿闍梨位者之行法也。復當准前序品七分行之。唯改成身及眞言主并十二供法。

金剛峯樓閣一切瑜伽瑜祇經修行法第一

    建久四年四月十三日。於神護寺七曲房。以隨明房阿闍梨御房本書了。二交點了。


金剛峰樓閣一切瑜伽瑜祇經修行法第二

　　      ＊眞如金剛述
  

    九金剛吉祥大成就品說。爾時金剛薩埵復於一切如來前。又說一切佛眼大金剛吉祥一切佛母心（是佛眼法。其一）出生一切法（是成就大悲胎藏八字法。其二）成就一切明（是金剛吉祥成就一切明法。則金剛吉祥七曜吉祥明及佛母成就一切明是）能滿一切願（是五大虛空藏法。其三）除一切不吉祥（是妙吉祥破諸宿曜明法＊是）生一切福滅一切罪。令一切有情見者皆歡喜。能解一切衆生語言。速成諸部頂輪。最勝無比奇特難勝。超過十地攝一切諸佛菩薩金剛諸大天王。能成辨一切難解之事速疾無過。五部深密皆悉能成一時齊證（是佛眼法中功能）此中有三法。
    一。佛眼佛母菩薩法。是佛部佛母。通能成就五部法也。故云五部深密一時齊證。若別成就四法者。則有四波羅蜜菩薩別法。如菩提心論及出生義說。四波羅蜜是一切諸佛生成養育之母。則從印成法界體性流出四佛。四佛各攝大四大菩薩（云云）。此佛母法加用三明。一金剛吉祥七曜吉祥明。如一切佛眼大金剛吉祥一切佛母心法中云。七曜二十八宿不能破壞。又云。八葉前畫一切佛頂輪王。次右施布七曜使者。＊則由於此故。於此像前誦七曜明。是佛母尊破七曜明（云云）金剛吉祥。大吉祥。日。月。火。水。木。金。土吉祥。大平等吉祥。當檢宿曜經孔雀經等以知七曜二十八宿梵唐兩語。亦有師授別行文（云云）。
    二妙吉祥菩薩破諸宿曜明。如印中云。此印名破七曜一切不祥印。當觀妙吉祥而作降伏事。又佛眼法文云。第二花院。前畫金剛薩埵。次右旋畫八大菩薩。註云。法將云。八大菩薩如理趣經。其八大菩薩中文殊師利即妙吉祥。五佛頂經說。文殊是般若佛母。故於佛眼佛母法中亦作吉祥破七曜法。故對像前先誦破諸宿曜明。是妙吉祥破七曜明。明云。一切三平等吉祥。曳字是歸命詞（云云）。
    三佛眼佛母成就一切破二十八宿明。如上佛母文云。能成諸部頂輪。攝一切諸佛菩薩金剛諸大天王。能成辨一切難解之事。此明文云。此眞言能成就一切明。能攝伏一切天。能成辨一切事。若欲知未萌之事。即於夢中現一切吉凶事。乃至亦云。此吉祥明能成就百千事。意之所起皆得遂情。亦欲往諸方所。想前宿形在足下按之。觀自身如本尊。＊則得一切方處無障無礙。所作皆得成就。所言攝一切諸佛菩薩金剛諸大天王者。即如畫曼拏羅法之。應畫三層八葉蓮花。中畫我身。前一葉畫一切佛頂輪王。此一切佛頂輪王名一切諸佛。故品初云。時金剛薩埵對一切如來前。忽然現作一切佛母身住大白蓮。從一切支分出生十凝誐沙倶胝佛。一一佛皆作禮敬本所出生。於剎那間一時化作一字頂輪王。現大神通。還來禮敬本所出生一切佛母言。我所說一切頂輪眞言。唯願尊者作大吉祥令其成就。爾時本所出生一切佛母金剛吉祥。顧視一切方。說根本明王（云云）次曼荼羅文云。於次右旋布七曜使者。次第二花院當頂輪王前畫金剛薩埵。次右旋畫八大菩薩。次第三花院右旋各畫八大金剛明王。又於花院外四方面畫八大供養及四攝等使者（法將阿闍梨云。八大菩薩如理趣經。八大金剛如攝一切佛頂輪王經。又八供及四攝等如金剛界。七曜形別授）此中八大菩薩十二供養菩薩名攝菩薩。八大金剛名攝金剛。七曜使者名攝諸大天王。以此三層二十四尊及外四面十二供尊爲曼荼羅。廣能攝召法界所有諸佛菩薩金剛天等。於此像前誦前一切佛母金剛吉祥成就明。是佛眼尊成就一切事明（云云）法將所指攝一切佛頂輪王經未度此國。其八大金剛具如佛眼佛母念誦集列金輪七曜八大菩薩八大金剛眞言。其供養法指金剛界羯磨會也。我國所有諸佛頂經。衆本衆譯未見此中八大金剛。故知應有別部攝一切佛頂輪王經。焉此中所謂成就一切明者。如蘇悉地經說。若有眞言通成就諸眞言者。三部眞言各能成就當部餘法。非謂餘部。又云。有明王名特勝奇加。不受餘尊眞言奉請。當用其明王眞言而奉請之。又云。若有誦餘尊眞言不成就者。當用此經根本眞言。加彼眞言而持誦之決定成就（云云）而下經中不出根本眞言。別有毘盧舍那別行經。出蘇悉地眞言及功課眞言并三種悉地法（云云）若五佛頂經一字頂輪王法中說。若持餘尊眞言不成就者當於尊像前加此眞言而持誦之必得成就（云云）此經亦云。爾時佛母告諸如來言。若有金剛生金剛子等。常持此明者身如金剛山。如金剛杵。如金剛頂峯。如金剛界如來。如彼薩埵金剛。如彼蓮花手。如彼虛空寶。如彼毘首羯磨。如彼四波羅蜜。十六大菩薩。四攝。八供養。如一切佛心。如一切佛化身。如百千俱胝不可說不可說佛設利羅。如佛眞身。如佛擧念。所作事業皆同一切佛。所出言語便成眞言。擧動支節成大印契。目所視處便成大金剛界。身所觸處便成大印。若常持者常得如是金剛之用。若欲爲大阿闍梨教授密法印等。須先誦此明一千遍。一切諸佛菩薩金剛薩埵等皆悉歡喜。一切有情見者如父母想。猶如輪王七寶具足。壽命長久百千俱胝。若常持此明。金剛薩埵及諸菩薩常隨衞護。得大神通所作事業皆悉成辨。急難之中如日昇空。一切宿業重障。七曜二十八宿不能破壞。得大安樂。若持百萬遍得大涅槃處。乃至亦云。爾時佛母金剛吉祥復說成就大悲胎藏八字眞言。若誦持一千萬遍。
獲得大悲胎藏中一切法一時頓證（云云）故知此佛母法成就一切明。通能成就大悲胎藏三部祕法大金剛界五部祕法。非如蘇悉地教三部眞言各別成就不通諸部。彼經亦有三部別壇作成就法三部同壇作成就法。其同壇中安三部尊成就三部。此似前品五瑜伽五部一壇成就五部。今此中一部佛母一壇通成就五部則以爲異（云云）此三眞言竝吉祥明。皆同助成佛眼佛母。此中次第先須自成大日具三十七尊印明。變成金剛薩埵（印明如上）薩埵變成佛眼佛母。如經當觀自身如我形相住大白蓮。漸漸舒展遍大空界。或結根本印加持自身。住法界定。速當獲得一切智智。先住定印當觀。如經金剛薩埵對一切如來前。忽然現一切佛母身。住大白蓮。身作白月暉。兩目微笑二手住臍。如入奢摩他。從一切支分出生十凝誐沙俱胝佛。一一佛皆作禮敬本所出生。於剎那間一時化作一字頂輪王。皆執輪印。頂放光明倨傲目視。現大神通。還來禮敬本所出生一切佛母言。我所說一切頂輪眞言。唯願尊者。作大吉祥令其成就。爾時本所出生一切佛母金剛吉祥。顧視一切方所。說根本明王（云云）根本印明在經。爾時一切佛頂輪王各以金剛輪置於本所出生一切佛母足下。合成二輪。一承其足一覆頂上。時一切佛頂輪王悉供養圍繞。誦妙伽陀一百八名大金剛吉祥無上勝讃（云云）先住輪印觀了即誦。誦了印足及頂。爾時佛母金剛吉祥復說金剛吉祥成就一切＊明。（云云。印相在文。諸頂輪王初勸請之。我所說一切頂輪眞言。唯願尊者。作大吉祥令其成就。故今應請即說成就一切明也。其所成就者。如經速成諸部頂輪。五頂輪中一字佛頂能成一切五部諸法。故此中法是總成就）次佛眼佛母金剛吉祥復說般若佛母妙吉祥尊破諸宿曜明（印相在文）此文云破諸宿曜。故或曼荼羅外院亦加二十八宿。爾時本所出生一切佛母。復於頂上放百千道雜色光明。於一一光中出生無量金剛杵。勇健熾盛。於足下亦然。即說成就一切明眞言。印即在文。佛眼明云。婆誐縛帝（義云世尊。正云能破。亦云有聲。亦有六義。具如常明）鄔瑟抳（二合）灑（此云頂髻）唵（字有●●●三字。是三身義）嚕嚕（是種子）娑普嚕（此云普遍）入縛羅（此云光炎）底瑟姹（此云安住）悉馱（此云成就）路左寧（此云眼）薩縛羅他娑馱𩕳（此云一切義利）娑縛賀（此云圓寂等。亦有十二義。具如常明）常持此明身如金剛山（金剛頂經盧舍那一百八尊法身契印中云。金剛山唵跋日羅惹蘗曳莎訶。義決云。想●●●等三字。放雜寶色光成妙顯山。舊云妙高名堅勝法界座種子也。今人共號須彌座者。從此立名。非是須彌盧山四寶所成者。此妙座高顯猶如彼山。故以喩之）如金剛杵（理趣釋云。金剛加持者。表如來十眞如十法界十如來地。以成上下十峯金剛大空智處云云。即是五𦙶金剛杵金剛界三摩耶身也）如金剛頂峯（一百八尊法身契印云。金剛頂南莫三曼多勃陀南唵跋折羅薩埵縛摩訶三昧耶莎訶是大日尊也。金剛峯唵縛日羅阿羅怛那三婆頗莎訶是寶生佛也。今此合此二經題云金剛頂峯樓閣。＊則是經中本有金剛界自在大三昧耶自覺本初大菩提心普賢圓月不壞金剛光明心殿。唯此佛剎盡以金剛自性清淨所成密嚴花藏是也。理趣釋云。從毘盧＊舍那佛祚徳資糧出生大妙金剛五寶所成金剛峯寶樓閣。義決云。又想●等五字。放光和合共成四方大殿。於大殿中隨於字位結成五峯樓閣。名爲五峯大殿也。云云）如金剛界如來（此序品云金剛界遍照如來。亦云金剛界如來。亦云金剛界普賢如來。即大日尊是也）如彼薩埵金剛。如彼蓮花手。如彼虛空寶。如彼毘首羯磨（四部三昧耶名以四部蘇悉地法王號說。是同部故）如彼四波羅蜜。十六大菩薩。四攝八大供養（已上三十七尊也）如一切佛心（上文云一切佛母心即是佛眼佛母是也）如一切佛化身（上文云。從一切支分出生十凝誐沙俱胝佛）如百千俱胝不可說不可說佛設利羅（菩薩處胎經云。金剛輪有佛舍利山。高二十由旬。釋迦已爾。諸佛亦爾）如佛眞身（金光明經云。佛眞法身猶如虚空）如佛擧念。所作事業皆同一切佛（意密）所出言便成眞言（口密）擧動支節成大印契。目所視處便成大金剛界。身所觸處便成大印（身密）。
    百八名讃第一薩怛縛（上第一序品普賢名金剛薩埵）第二囉惹（上第二染愛王品眞言云囉誐。第五愛染王品云。此名金剛王是也）第三素乞史（二合。上第三大阿闍梨位品眞言云素乞灑＊二合是）第四演曩（此第六四行攝品壞二乘心眞言云摩訶野曩＊是）第五句捨（上第四冒地心品眞言云縛日羅句舍是）第六止多（上第七大勝金剛心眞言云悉弟＊是）次五佛（上第八眞實三昧耶品眞言云吽怛路紇哩惡吽。即五佛眞言）次四蜜十六菩薩八供四攝羯磨會號（上下十二品中皆有三十七尊）前六各加大名讃之成十二號。次五佛五號次三十二尊各加男聲女聲讃之成六十四號。前後合有八十一名。最後更有金剛吉祥之句（是佛眼佛母名）都合八十二名讃。而缺十六名名百八讃者。此經十二品各有木尊。此尊各有一百八名。一百八名如金剛頂大教王經百八名讃。於十六大菩薩中。或六號。或七號或八號。都有百八名德名百八名讃。四卷本六卷本竝出一百八唐名。念誦法中具出十六菩薩百八名讃梵語（都有四本百八名讃）此經亦爾。實此十二品尊皆有百八名德。然且出上七品本尊及三十七尊并佛母尊。此等諸尊皆有百八名德。又有無畏一行金剛頂經毘盧＊舍那一百八尊法身契印一卷。具出百八尊名及眞言并布字法。都有三種百八名讃。昔者劫初一切法上皆有萬名。衆生漸鈍減有千名。衆生彌昧減有百名。衆生更惑現有十名。天竺俗法今有十名。釋迦應之故有十號。天上根利尚行百名。大日應之故有百名。而有十二號百八名。者皆有所表（云云）    
    此佛母法是大阿闍梨法。明自在文。唯改成身及眞言須准序品七分行之。此品三法中第二成就大悲胎藏八字法如經云。爾時佛母金剛吉祥復說成就大悲胎藏八字眞言曰。●●●●●●●●。若誦滿一千萬遍獲得大悲胎藏中一切法一時頓證。（有印）
    此則大日經阿闍梨眞實智品以八字布八處。昇大阿闍梨位之法。此經金剛薩埵冒地心品云。若有側近置金剛界場及大悲胎藏并諸部道場者。若誦此眞言彼諸曼拏羅悉皆親近尊敬持明行者（云云）今佛母尊亦說成就大悲胎藏八字眞言印契。故知此金剛頂正說成就大悲胎藏一切阿闍梨行法。無畏三藏大日經義釋釋諸執金剛中云。心王毘盧＊舍那成等正覺。時一切心數無不入彼金剛界中而成法門眷屬。又釋信解行地中。引花嚴十地功德云。有淺略深祕二釋。若了金剛頂十六大菩薩義則此中意可了（云云）又守護經大悲胎藏品說三句法門同大日經。彼經是金剛界五佛三十七尊八方天行法。而說三句爲胎藏法。故知若非金剛頂深祕旨者大悲胎藏不可究（云云）言八字者。彼真實智品中以●（純白）布心中（是如來部）以●布胸下（是蓮花部）以●布眉間（是金剛部）以●布腰以下（是地輪。第一命）。以●布臍（是水輪）以●布心（是火輪）以●布額（是風輪。名忿怒）以●布頂（是空輪。同虛空）次布字品以三十二字布身三十二處（云云）爲布此一切處先以五字布身五處（云云）上三部五輪布字中各有印契形色。其行法者。先以淨法界種子字●字燒自身字●字。從頂流注菩提心水●字令灰堅固。●●（二字五輪）次以十二真言王字布身三處。●●●●布身上分。頂·二耳·項。●●●●布身中分。二肩·心·喉。●●●●布身下分。臍·腰·䏶·脚。令身堅固。次以五輪種子字●●●●●布身五處。腰·臍·心·額·頂。觀五字色黃·白·赤·黑·碧。變成五輪（地水火風空方圓角月團。各有印明。竝是大悲壇祕密壇三部通用。若祕密壇亦有入祕密位品說同體五輪。亦有祕密法品說大真言王。三部五事各別四輪如次修因證果起用行法）變成法界體性率都波形（佛部以●為種子成率都●波）。蓮花部以●為種子成八葉蓮花。故轉字品云。胸表離染字。若祕密法品以●為蓮花部種子。金剛部以為種子成五[月/古]金剛）變成大日尊（佛部正用入三摩地形。或隨事用喜怒顯形色操持與願等。若蓮花部成觀世音。若金剛部成金剛手）。佛部心中觀●字（佛部觀●字或●字。蓮花部觀●字或●字。金剛部觀●字或●字。蓮金二部先以等虛空●字安頂。然後觀本種子）首中百光王（●●●字三部各用。是證菩提之義）眼界無垢字（●字開無垢眼）無相觀心處（●字結跏入定。少許低頭不開合眼。以無相觀。觀心字。三部通用。是證無相法身之＊義）次率都＊波印明（佛部率都＊波印出攝大軌。蓮花部率都＊波印出觀音軌。金剛部率都＊波印出此經序品也）
    已上三部各別成身。
    次以●字淨三種地建立五輪器界。（三部同用）
    已上三部各別成器界。
    次於三部成身各具嚴身印明。（佛部嚴身三十印出大日經。蓮花部嚴身印出最勝心明王經。不空羂索經。集經等也。金剛部嚴身印出集經等也。又蘇悉地具有三部嚴身印明。應用彼文。亦出大日經疏也）
    已上三部各別嚴身。
    次於三部器界各觀當部壇場莊嚴。各於意處蓮臺觀之迴外入內。次於三部壇場各觀當部摩訶曼荼羅位。三部各有字印尊形三種曼荼羅。佛部四重。二部三重。具如祕密法品。一一別作。或說此中唯用觀行。或說此中具用印明。
    已上三部壇場。
    次修三部勸請結界供養念誦。各有行法。上來三部別行阿闍梨大悲壇行法。又於三部各別成身（如前）改率都＊波。先用字輪品三部各別四處輪布字法（三部各別行如經以布自身。弟子。壇場各生十二轉字。以爲印契曼荼羅種子也）次觀五種三昧道眞言名言成立相及三十四字門字義（三部通用）次具十號伽陀。次滿足一切智智金剛種子（三部通用）
    已上三部各別成身。
    次先諸佛發生伽陀有情器界次第成立。次眞言者圓壇先置於自體。（觀身爲五輪壇。壇上布四處輪。三部通用）次念持地圖衆形像（用祕密品三部別壇尊位）
    已上三部各別道場。
    次修三部勸請結界供養念誦（如前）上來三部別行阿闍梨祕密壇行四處字輪法。次於三部各別成身。（先以●字燒●字。流●字了。以十二句成三部身。佛部●●●●。蓮花部●●●●。金剛部●●●●。竝成地水火羅之身）次於心中觀三部字●●●。次首中觀三部百光王●●●。次安無垢眼。●。次開無相眼●（竝通三部）次改率堵波印用大眞言王（佛部以大日尊坐菩提座觀十二句。三處流出降伏四魔。得無邊智自在說法。蓮花部以蓮花尊如上修之。金剛部以金剛身如上修之。如用師身弟子亦爾）次於三部各別成器之身。（以前三部各用四字成四輪器。各壇上亦布三部各十二句）次念持地圖衆形像（同前行法）次修三部勸請結界供養念誦（如前）上來三部別行阿闍梨祕密壇十二眞言行法」
    又於三部各住定中觀諸佛國（用入祕密位品）次於內心身地以法界自性加持（●字及印）次淨心地塵垢成立五輪（五輪一一與身量同。上三竝通三部）次內現意生八葉觀曼荼羅（佛部如入位品。二部准知）次供意生五供。以●字授弟子頂。傳花令散自身。爲說內所見行人宗處。（佛部以頂爲中胎。以心爲三部。臍上爲摩訶薩。臍下爲普世天。二部准知之）次用三部大印（佛部九印。二部七印）次作四種念誦（●字布支分是佛部。●字布＊支分是蓮花部。●字布＊支分是金剛部）上來三部別行阿闍梨祕密壇自灌頂行法。三月修法五字。六月修法亦屬此中。又以前自灌頂行法作三部百光王百字持誦法。以●安頂作四重布字。（●字及●等二十字三十二相●等五字八十種●好。念誦是佛部。以●安頂。是蓮花部。以●安頂。是金剛部也）上來三部別行阿闍梨祕密壇百字持誦行法。持明禁戒六月修法亦屬此中。瞿醯經有佛部得阿闍梨位者於三部得自在。蓮花部得阿闍梨位者於二部得自在。於金剛部得阿闍梨位於一部及般支迦部得自在。亦有三部都法阿闍梨。（云云）
    其都法者。於上大悲壇祕密壇三部各別諸法一一通達。名爲都法。其行法者如眞實智品說。於上一一行法之中成身之後。皆加此品三部五輪布字品三十二布字。持執金剛印。布在諸字輪。知是一切法。行者成正覺。一切智資財常在於其心。世號一切智。是謂薩婆若。諸佛不出世。此人即名佛（此有阿闍梨位品印七印。密而不說也）彼大日經眞實智品雖有三部五輪布字。而若不知此經成就大悲胎藏八字印明何由得了胎藏都法阿闍梨位印明。若雖不作胎藏成身行法而直持此經八字印明一千萬遍則應獲得胎藏中一切法一時頓證。故此印明名爲大悲胎藏一切阿闍梨行位印明（云云）然彼經云。●●●●●●●●。今此經云。●●●●●●●●。彼經字輪品。與灌頂時。心中安●字（是本不生＊義）胸前表●字（是淨法界種子。是無垢義）竝是佛部。彼品●字（是無染著義）彼界●字（是種種色心義）竝蓮花部。彼品●字（是無言說義）●字（是淨除義）＊竝金剛部。又尊勝法●●●●●（化身眞言。下品悉地名入悉地）●●●●●（報身眞言。是中品悉地名住悉地）●●●●●（法身眞言。是上品悉地名證悉地）又●●●●●（如次五大五智五佛五部）故知此八字明胎藏金剛三悉三位三身三部五大五智五佛五部具足圓滿。通能成就胎藏金剛三部五密祕法（云云）彼大悲胎藏亦有世天七曜二十八宿。故亦須加此品破七曜等三眞言印。或須具准此經序品七分行法修之。彼中祕法自然可證。此品三法中三成就富貴五大虛空藏五字眞言法如經。爾時復說成就富貴金剛虛空藏鉤召明王曰。●●●●●。行者應畫五大虛空藏。於一圓明中等自身量畫之（言圓明者。是明星幖幟故可作星色也。如經觀世音是日天子。大勢至是月天子。虛空藏明星天子。法花三光天子即是也。虛空藏經說。西方虛空藏菩薩來時。以三昧力令諸國土皆如虛空。菩薩額上有一寶珠。行者明星出時觀彼明星云云。又有虛空藏經說。南方虛空藏菩薩來時。及觀行法亦似前經云云。二經唯說西南二方。今準此經即有五方五大虛空藏菩薩）於一圓中更分爲五（五方五智五佛五部各入虛空藏三摩地。故作五方色形。持五部三摩耶現五部身。皆持寶成就富貴。行者亦用五部三昧耶印入證五部虛空藏身。例如大樂金剛五祕密法。五方五佛各與四大菩薩一一皆入大樂五尊三摩地。然金剛頂十八會第一教王會有四大輪。一金剛界輪。三十七尊皆持金剛界印。二降三世教令輪。三十七尊皆持降三世印。三遍調伏法輪。三十七尊皆持觀世音印四一切義成就輪。三十七尊皆持虛空藏印云云。今此五大虛空藏尊即一切義成就輪蘇悉地法。通能成就一切義成就輪五部求富貴法）於中圓畫白色虛空藏。左手執鉤右手執寶。前圓中畫黄色虛空藏。左手執鉤右執寶金剛。右圓中畫青色虛空藏。左持鉤右持三瓣寶放大光明。後圓中畫赤色虛空藏。左持鉤右持大紅蓮花。左圓中畫黑紫色虛空藏。＊左持鉤右持寶羯磨。若於青色或金色絹上畫之。次說印相。毘首羯磨三昧耶忍願相合峯如針。是名法界虛空藏三昧密印。應當知。次改進力如三鈷。是名金剛虛空藏。復改進力如寶形。是爲寶光虛空藏。又屈進力如蓮葉。即名蓮花虛空藏。戒方進力互相叉。是名業用虛空藏（云云）攝眞實經中東南西北佛白青金紅五色。是表寂調財愛增法。又守護經亦同此也。若仁王經東南西北中方菩薩各放青白金流五色光明。表降魔修龍叉衆德。今此經中東南西北方虛空藏色白黄青紅黑紫。是表五佛共入虛空藏三昧耶。故以五佛三昧耶色爲其色像。亦持五佛三昧耶印爲其印相。中方鉤形印。白色獨𦙶是鉤形之幖幟也。東方三＊𦙶印。金色三＊𦙶是金剛之幖幟也。南方寶形印。青色如寶。是寶珠之幖幟也。西方蓮花印。＊紅。色如蓮是蓮花之幖幟也。北方羯磨印。黑紫相叉。是羯磨之幖幟也。然金剛界五佛三昧耶印與此少異。而作幖幟亦無大異。毘首羯磨三昧耶印。是十字羯磨印。則不空成就佛印。亦即羯磨薩埵印。非金剛業菩薩三昧耶印。若用此印＊則此經中五印難成。有別本經。法界印註云薩埵印。金剛印註云准護身印。業用印註云准不空成就佛印。今謂。當准金剛界五佛三昧耶印。唯中三印用進力也。今此五大虛空藏菩薩亦是明星天子本身。故處明星圓明之中。亦以七曜九執二十八宿而爲眷屬。故此法亦用金剛吉祥破七曜等三眞言印。此五大虛空藏大日三昧耶印亦是大阿闍梨位者之行事。須具准序品七分修之。五相成身之處當隨所樂。或五或一以成自。以五佛身成五菩薩。亦隨一印十三。四印十七。五印三十七行之。●●＊●●●即五佛種子。故須先成五佛。次轉五佛成五菩薩。轉法界之圓明成明星之圓明。從明星之圓明會法界之圓明。自餘觀法具如虛空藏經。此品三法開九爲十二也。
    十一切如來內護摩金剛儀軌品說。復次金剛手。我說內護摩。謂淨除因業。令獲菩提心。（此品具說。於三十七月輪各觀三十七尊種子。變成三十七尊形像。各作三十七尊羯磨印契。亦用三十七尊護摩眞言。即三十七尊羯磨會號各加●●火。及三十七尊種子。先於身壇上觀三十七尊種子。次以自身成三十七尊。月輪圓明以爲火焰。以自身口爲爐。遍虛空界爲量。即此光明中擲諸不祥者。出生三十七尊三昧耶形成一切願。名爲內護摩。內護摩者。或人云燒盡義也。大日經云滅除於業生。是從所燒爲名。若攝眞實經五方諸佛菩薩入我身中名內護摩。是從能燒爲名。今經能燒三十七智火。所燒等覺以還。合爲內護摩也。●●本體只是●●。支那云竈。加三昧點故云●●。梵名君荼。此云爐也。梵云諾賀。此云燒也。用此二事名爲●●。大日經云。降三世種子●字是淨除相。今隨字門爲淨除義。此有二種。一內二外。或直用內能得成就。若直用外不得成就。故作外法必用內法）端座成月輪（觀成月輪。自身處中）觀水字光焰。（●字本是水輪種子。今爲金剛界大日種子。●●●●以●字爲種子。有引生攝持二義故以觀身中）生身如佛形（變●種子成率都波。亦變成金剛界大日尊）智拳住悲愍（大日羯磨印息災住慈悲觀。誦法界句火天眞言作扇底迦。名如來內加護護摩）復次觸地儀（阿●羯磨印也）因字金剛句（●是因字。加二摩多。摩多此云外母。以十二轉是外母故。此中自身以●字爲種子成金剛形。亦變成阿●佛。用觸地印住猛利觀。誦金剛句火天眞言作扇底迦。燒除衆不祥法。名金剛持地護摩。是金剛部金剛持地菩薩作業速悟無等覺者。大圓鏡智是入佛地之初智故也）復鎰施願形（寶生佛羯磨印）如字摩尼句（●字是如如字。加●無垢字及涅槃點。此中自身以＊●字爲種子成摩尼形。亦變成寶生佛。持施願印住饒益觀。誦摩尼句火天眞言作扇底迦。淨三業壞諸業法。名寶光淨業護摩）勝三摩地印（阿彌陀佛羯磨印）清淨無塵句（●字是清淨字。此中自身●字爲種子成蓮花形。亦變成阿彌陀佛。持入定印住無染垢觀。誦蓮花火天眞言作扇底迦。作染欲。諸垢結清淨法。名蓮花清淨護摩）業生拔諸有（不空成就佛羯磨印）寂靜無著言（●字是涅槃寂靜字。無著言者是羯磨句。此中自身以●字爲種子。成十字形。亦變成不空成就佛。住作業觀。誦無著言火天眞言作扇底迦所作無礙法。名羯磨巧用護摩）此名五種智。如來寂災密（五種句眞言如經）大悲波羅蜜。起四無量心。印明同四佛。亦名佛息災（同前四佛以下十六大菩薩八供四攝竝羯磨印。或用三昧耶印亦得）薩因字●字。王鉤字。●字。染悅字●字。稱讃字●字。上四寂災火。寶如如●字。光熾然●字。幢生字●字。笑喜字●字。＊上四增長火。蓮清淨●字。刀劍字●字。輪輪字●字。語密字●字。＊上四破盡火。羯輪字●字。護護字●字。怖牙字●字。持持字●字。＊上四敬愛火。上序品云。手五峯金剛●。王鉤摩尼●。染白蓮蓮花●。稱箜篌羯磨●。空寶瓶金剛藏●。光日輪金剛光●。旗幢金剛旗●。笑幡金剛幡●。觀鏡金剛智●。妙鉢惹夾摩尼行●。轉輪蓮花字●。言螺羯磨●。業綠寶瑜伽●。護傘蓋瑜伽●。盡摩羯首瑜伽●。持月輪瑜伽●。四佛四種一字心密●。四密四種一字心方便瑜伽●。內供四種一字心●。外供四種一字心●。四攝四種一字心●。金剛界如來率覩波法界普賢一字心●。此品五佛十六種子同金剛界。故教王經云。金剛·鉤·箭·喜·寶·日·幢幡笑·蓮·劍·妙輪·語·羯磨·甲·怖·持。薩（●五𦙶）王（●鉤）愛（●箭）喜（●歡喜）寶（●寶）光（●日輪）幢（●幢）笑（●笑）法（●蓮花）慧（●劔）場（●法輪）語（●念誦）毘首（●灌頂）慈發（●甲冑）暴怒（●牙器）拳（●金剛縛）。
    以上十六大日所變。
    金（●金剛）寶（●寶）法（●蓮花）羯（●羯磨）。       以上四密四佛所變。
    嬉（●嬉）鬘（●鬘）歌（●歌）舞（●舞）。
    已上四供大日所變。
    燒（●燒香）華（●花）燈（●光明）塗（●塗香）。       已上四＊供四佛所變。
    鉤（●鉤）索（●索）鎖（●鎖）鈴（●鈴）。
    已上四攝大日所變。
    此品亦有八供四攝火天眞言種子。亦同彼經。經云。三界天人見。悉皆云是我。生身化諸有。遙禮無敢近。准大焰口品文云。三界中天人。俱依此觀住。彼見如仁者。作禮獻所能。故言是我及仁者。是佛於自我佛所說。又云。焚諸等覺衆。能息一切厄（寂災）諸大有情衆。能成長一切（增益）諸執金剛手。摧伏一切怨（降伏）一切明妃衆。能敬愛一切（敬愛）鉤索鎖鈴四。盡成鉤召事（鉤事）乃至八供養。還結彼業印。及誦焰光明。能成自他願。一切無不成（一切事願）我此內護摩。往昔寶生佛。於金剛界中。度無量有情（一切眞言印法及一一法。皆有本所誦達諸佛菩薩。具如不動立印軌云。燈焰如來禮佛之法。佛心經有滅惡趣王如來滅惡趣眞言。即金剛界摧罪眞言是也。今寶生佛本是大日法身。亦是南方寶莊嚴世界他受用身。若本所通達如是。觀佛三昧經。四比丘一檀越今成五佛。此中南方成佛之比丘也。本於金剛界法得通達門。故金光明經中亦作加護）經云。金剛阿闍梨。應作如是法。故知此品內護摩法亦是大闍梨位者之行法也。須准序品七分行之。安立三十七羯磨三昧耶印竟。
    次用金剛頂護摩儀軌。其護摩處當用此品三十七尊智火。於五法中或一或五隨要行之。從初水字生（大日）至二十四尊（四佛。四密。十六菩薩）皆以本種智。發生成彼身。威儀悉同等。圓明爲火焰。自身口爲爐（謂淨除因業令獲菩提心。端坐成月輪。月輪放光明。爲智火圓明。爐有四五六種。如金剛頂儀軌。口爐壇爐形色一相）遍至虛空界。即此光明中。擲諸不祥者。惡人惡天衆。上至等覺尊。違自本誓者。擲於爐內焚。疾得本成就。四攝八供養。能成自他願。一切無不成（云云。身處月內而作觀念。以三妄執百六十心名因。五障爲業。以此因業爲柴。三十七智爲火。大菩提心月輪圓明爲焰。口爐壇爐法界爲量。以眞言聲而爲燃以印契形而爲焰形。遍虛空界。以等覺等擲口爐中。作諸成就。若加外法當准諸部所相應物作爐燒之。略如下金剛手內作業灌頂悉地品）
    若攝眞實經護摩品說。爲修一切瑜伽行者演說眞實內護摩法。永爲調伏滅煩惱賊及一切鬼神故作是護摩。增長三昧各觀本尊并本方色。若作佛部成就護摩瑜伽行者諦觀毘盧遮那如來。想我即是金剛薩埵。從其身中流出白光。如淨瑠璃内外明徹。於月輪中結跏趺坐。從我身中光焰涌出。即成圓光莊嚴自身。最勝第一。一切衆生悉皆喜見。想十方諸佛皆悉白色。猶如三千大千世界微塵數量。入我身中。是名寂靜護摩之法（引導菩提第一智印唵字白色。普賢金剛薩埵變作大日白色。月輪跏趺。諸佛白色入身）若作調伏護摩之法。當觀東方阿●如來。從其身中流出青光。衆徳圓滿。坐于東方月輪之中結跏趺坐。圓光巍巍莊嚴自身最勝第一。想十方世界一切菩薩作金剛怒。入我身中摧滅煩惱諸惡鬼神故（破魔印●字青色。金剛薩埵變作阿●。月輪跏＊趺。諸佛菩薩忿怒。青色入身）若作求財護摩之法。當觀南方寶生如來。想一切菩薩皆悉歡喜入我身中。從自身中流出金色光。瑩淨圓滿。坐於南方月輪之中結跏趺坐。莊嚴其身。衆生喜見令一切煩惱不能亂心一切惡鬼不敢親近（施諸願印惹字黃金色。摩尼薩埵變作寶生。月輪跏趺。菩薩歡喜＊入身）若作敬愛護摩。行者當觀西方無量壽佛。從其身中流出紅光。瑩淨圓滿。坐於西方月輪之中結跏趺坐。衆生喜見。自作此想。十方世界一切菩薩如三千界微塵等數。以百億寶。無數瓔珞。無量天衣。種種寶物莊嚴其身。猶如無比天女形狀。悉入我身。能令國王大臣一切衆生見者歡喜（除散亂印翳字紅色。蓮花薩埵變作彌陀。＊菩薩天女＊入身）若作增益護摩法者。當觀北方不空成就如來。從其身中流出五色光。瑩淨圓滿。坐于北方月輪之中結跏趺坐。莊嚴其身。衆生喜見。想十方世界諸佛菩薩如三千大千世界微塵等數。放五色光入我身中。能令一切事業無不通達（無怖畏印佐字五色。羯磨薩埵變作不空。諸佛菩薩無怖畏＊入身）彼經說作外護摩故說此五部内護摩法。十方法界五色五形諸佛菩薩入自身中者。是五智火入自身柴燒盡自身煩惱業障。能成身外五種悉地。或直用內能得成就。若作外法非內不成。此經三十七智火以別相說。彼經五色智火以總相說。總別相會用之亦得。彼經五相成身第五相云。三世諸佛及其眷屬微塵菩薩無數天龍及天音樂從十方界入出我身。如五色。第一白色。第二青色。第三金色。第四紅色。第五雜色（下品亦云。有五種相。一寂靜相。二瞋怒相。三歡喜相。四清涼相。五種種相。五方如來其色各異。第一白色。第二青色。第三金色。第四紅色。第五雜色）是五方佛入我身中具三眞實三身妙果我身圓滿（經有三身眞言及印）行者入毘盧舍那三昧。結跏趺坐。舌拄齶上繫心鼻端。想頂有五寶冠。＊冠中有五佛。即結引導菩提第一智印。亦名能滅無明黑闇印。持眞言曰。唵（一）吽（二）惹（三）翳（四）佐（五）一一觀察五字色相。
    第一結菩提印入毘盧＊舍那如來三昧。當觀俺字色及我身十方世界悉皆白色。修此觀時。自身及與一切衆生所有無明煩惱惡業自然消滅。行者及一切衆生速得成佛故。
    第二結破魔印。入東方不動如來三昧。當觀吽字色及我身。盡東方界。及以九言無量世界諸佛菩薩。一切衆生。山川草木。咸皆青色。以右手掌面用按地。此印能令諸魔鬼神一切煩惱悉皆不動。是名能滅毘那夜伽及諸惡魔鬼神印。
    第三結施諸願印。入寶生如來三昧。當觀●字色及我身。盡南方界。及以九方無量世界諸佛菩薩。一切衆生。草木山川。皆黃金色。即作是想。從五指間雨如意珠。此如意珠雨天衣服。天妙甘露。天妙音樂。天寶宮殿。乃至衆生一切所樂皆令圓滿。是印名爲能令圓滿一切衆生所愛樂印。能滿衆生一切願故。
    第四結除散亂心印。入西方無量壽如來三昧。當觀翳字色及我身。盡西方界。并與九方無量世界諸佛菩薩。一切衆生。山川草木。悉作紅蓮色。能令行者及諸衆生除散亂心入三昧樂故。
    第五結無怖畏印。入北方不空成就如來三昧。當觀佐字色及我身。盡北方界。并與九方無量世界諸佛菩薩。一切衆生。山川大地。草木叢林悉皆五色。以何因緣名無怖畏。謂備四義稱無怖畏。一者中方毘盧＊舍那如來能滅無明黑闇。出生般若波羅蜜等盡虛空界洞達光明。二者東方不動如來能摧一切頻那夜迦惡魔鬼等。悉令不動。三者南方寶生如來能除貧乏。施天宮殿天飮食天衣服天音樂。悉皆圓滿。四者西方無量壽如來能與行者三昧大樂。譬如十方虛空無量無盡。亦如衆生無量無盡。亦如煩惱無量無盡。如是行者三昧大樂亦復無量無盡。如是四義具足圓滿。是故北方不空成就如來告行者言。善男子善女人汝勿怖畏。由是義故名無怖畏印。（云云）。
    守護經虛五佛眞言。唵吽惹斛佐。其五佛印亦同攝眞經。是金剛界羯磨會印。花嚴經說。十方法界主伴具足。三種世間圓融成佛。即是此經十方法界三種世間（智正覺世間。衆生世間。國土世間）五色五形入出自身。成三身佛具三祕密。即以此法亦名護摩。三種世間皆圓融故。變作悉地自在無礙。內法外法同用此觀。

金剛峯樓閣一切瑜伽瑜祇經修行法第二

    建久四年五月十四日於神護寺七枉房書了。二交點了。

金剛峰樓閣一切瑜伽瑜祇經修行法第三


　　      ＊眞如金剛述


    十一金剛薩埵菩提心內作業灌頂悉地品說。此品都有八法。一金剛薩埵一字心具十五尊內作業灌頂法。二金剛手內火法具三十七尊一切天五種護摩。三遜婆明王五部吽迦羅具三十七尊內外火法護摩。四金剛手外火法具三尊一切天九種護摩。五金剛手外火法具三十七尊授本三昧耶護摩。六金剛手外火法五部曼荼羅聖衆授五種灌頂法義准吽迦羅法亦具前四六八護摩五部三昧耶灌頂等法。七五種神線五種事業法。八五輪茅環五種事業法。雖有八法唯二尊法。一金剛手內＊作灌頂。三昧耶護摩。灌頂。護摩事業護摩神線茅環。二吽迦羅同金剛手六法。內灌頂法文云。金剛阿闍梨。教授諸弟子。文句交雜爲禁慢法。內火法云。名稱阿闍梨。及覺成就近。得如是光澤。方可作此法。而乃傳與人。勿妄作諸過。故知此法是大阿闍位者及以覺知近佛深行阿闍梨之行法也。
    一金剛薩埵內作業灌頂法。爾時世尊告金剛手言。我今更爲汝說成就金剛薩埵一字心極祕無上染勇智光密言（上第七瑜伽成就品。金剛手復說成就金剛薩埵一字心大勝心相應。眞言●●●。一切法平等金剛心竟。故大日尊今更爲說成就金剛薩埵一字心極祕無上深勇智光密言。以十五尊爲一佛身。然後變作金剛薩埵。以十五尊種子布十五處支分。令諸弟子散花支分。隨花隨處。教本印明。內作業灌頂法。故云令更。例如大日經胎藏大悲壇傳法灌頂之後。更作祕密壇傳法灌頂之法。各有三法。一事業灌頂。二手印灌頂。三以心灌頂。其手印灌頂中亦有自灌頂法。以●字燒身除過患已。以五字輪加持自身。輪輪同體遍滿一身心中建立中臺。八葉鬢蘂以爲佛菩薩母波羅蜜等。鬢爲持明忿怒金剛部衆。莖爲持金剛祕密主。立無盡大海中。海岸各觀普世天等。爲傳三昧耶故奉意生香花等。次令弟子散花身上。隨花墮處。教彼本尊明。咽以上爲中台。心以上爲三部。臍以上爲摩訶薩。臍已下爲普世天。雖是度無勢力弟子方便。而若自念誦及作壇時。先往壇所作此自灌頂法云云。今此內法其義亦同。先以空智淨身內已爲法界體。法界體外更無外器。觀自身分爲曼荼羅。投花示尊。以印灌頂。唯十五尊以爲五部。此攝三十七尊。例如大勝眞實三昧耶尊以十二尊爲一尊身。遍攝三十七尊。彼尊成就金剛手四部心金剛手四攝心以爲一身。即是攝五部尊。次以文殊智劍攝一切智斷。次以大金剛輪攝一切壇場。次以一切如來四攝印明攝四方四攝瑜伽尊及十六大菩薩。次以一明攝八供四攝尊。今此尊者例亦如是）持眞言行者（先以空智淨自身已。爲法界體名菩提處。下云。金剛薩埵心菩提密言曰●）觀身如佛形（當隨五部灌頂五佛中爲一佛形。故下文云即此身五佛。明云。●●●●●）根本命金剛（五部金剛薩埵名根本也。故下文云。極祕密中祕。此名五部源。命者名也。言命世金剛薩埵五薩埵中隨爲其一。明云。●●●）釋輪以爲座（天帝釋。一名因陀羅。此云帝。亦云主。居妙高頂善法堂中。中有常住金剛界大曼荼羅三十七尊。八方天出守護經。此曼荼羅名爲釋輪。輪者方壇。名爲大因陀羅。是地輪名。行者當住堅勝法界座妙顯山王頂大因陀羅輪壇之上。明曰。●●）多羅爲二目。毘俱胝爲身（此二尊是觀音眷屬。而下文云多羅毘俱胝竝是羯磨部。此攝羯磨部四菩薩。此金剛界在西向東。故以西方二尊爲自身。能以此身作事業。故屬羯磨部。明云。●●●●●●●）吉祥爲口舌（此文殊。亦蓮華部利菩薩行者在西向東故。以西尊亦爲口舌。此文殊是般若藏。故爲行者口舌作轉法輪。此攝賢劫十六菩薩等。明云。●●●●）嬉戲爲鼻端（是金剛嬉戲菩薩。以攝八供養菩薩等。故下文云嬉戲名供養。明云。●●●●）金剛觀自在。以成兩手臂。（此二菩薩攝金剛蓮華二部八菩薩。故下文云右臂觀音部。左臂金剛業。右慧故爲蓮華開覺。左定故爲金剛降伏。明云。●●）三世不動尊。以爲兩膝脚（此二明王攝四攝菩薩。故下文云三世不動尊即名四攝智。右勸不動左三世。即菩提心調伏降魔之四攝也。此使者衆攝五大尊及塔下方諸執金剛神等。明云。●●●●●●）心爲遍照尊（五部佛中隨作何佛必以大日爲五佛心。明云。●）臍成虚空眼（此佛眼佛母菩薩能攝破七曜二十八宿一切天。此攝二十天四十天等。故下文云虛空眼外持。佛母能孕諸佛故爲行者之臍。明云。●●）虛空寶爲冠（此虛空藏菩薩攝寶部四菩薩。故下文云頂上摩尼屬。五輪持身頂爲空輪。故偈云虛空藏爲冠。大日經諸菩薩欠字安頂上此義也。明云。●●●●●）相好金剛日（此寶部金剛光菩薩是一切如來自性光明。故爲行者相好。下文云金剛光彼岸。此攝四波羅蜜菩薩。是大日如來四定相好能攝遍法界之相好。明云。●●●）
    以佛十五尊。共爲一佛身。如世月圓滿。佛性亦如月。下文亦云。極祕密中祕。此名五部源。金剛即寶光。蓮花即羯磨。如如同一體。即此身五佛。乃至亦云。即名三十七。最上極深密。法佛祕成就（故十五尊能攝五部三十七尊也。互爲同體更無二味。通能成就五部五法也）
    觀十五尊。次作十五尊羯磨會印。一一誦此十五句明。作五佛身隨＊作一佛。然後變＊作五部金剛薩埵。隨＊作一部。用一字明五部業印。次以十五句明十五尊各種子布十五處。次修內灌頂法（云云）教諸弟子。緋繒掩面。與作加持。教薩埵誓。置花印中。令散支分。隨花墮處。尊奉教印。皆如金剛界灌頂法。於五種灌頂中。隨與一種灌頂（一光明。二以水。三手印。四布字。五句義。出金剛頂義決。）若有欲修以心灌頂法者。以心作身壇了。然後以心作弟子灌頂。檢大日義釋行之。前手印灌頂是度無勢力弟子之方便也。此以心灌頂是度已成就弟子之方便也。常又當用事業灌頂法也。亦準序品七分行之。
    二金剛手內火法。具三十七尊一切天五種護摩。更說內火法（上內護摩品行廣說三十七尊內火法。此品更說五部悉地王內火法。若作外火法亦由此內火法。然後即成。內心觀智爲火。不假外法而作）息災月爲爐（上內護摩品愛染王品及大焰口品等說五種成就。息災·增益·調伏·敬愛·鉤召。又金剛頂護摩儀軌有延命法。其五種爐。方·圓·角·蓮·鉤。延命甲冑。故云息災月爲爐。即滿月形也。大日經說息災方增益圓。如上內護摩品。先以十五尊。作自身壇已）次入五薩埵儀。圓明爲火爭。自身口爲爐。遍法界光明中擲。等覺以還衆。各如本尊貎。種智發光焰。焚燒一切罪。五佛波羅蜜。名爲息災事（以金剛薩埵口先誦一字心。及業印加持口爐。各誦三十七尊明及業印。以種智觀發生火焰作五種法。如上內護摩品。五佛四密作息災火。東四息災。南四增益。西四降伏。北四敬愛。四攝鉤召。八供一切。上品廣說。故此品中略示一端。故唯點示息災爐而已）三世天人等。竝爲護摩木（上內護摩品云。惡人惡天衆。上至等覺尊。違自本誓者。擲於爐內焚諸等覺衆。能息一切厄。諸大有情衆。能成長一切。諸執金剛手。摧伏一切怨。一切明妃衆。能敬愛一切。四攝盡成鉤召事。八供一切成）次降伏天法中更有五種護摩（如護摩妙。息災增益降伏各更有三。合爲九種。故五種中各更有五合十五種。上內火品。西方四火擲諸天等作降伏法。故今文云擲諸忿怒天以爲降伏業等者。是說西方四火作五種業。吉祥息災。增益降伏增益降伏。勝他敬愛。逐他鉤召。逐者隨也。如西方者五方亦爾。皆用金剛手一字心加持口爐。用鉤召印誦諸天明。諸天明者準諸教說用之。攝諸天等引至空中。擲口火中而作成就。亦准序品七分行之）
    三遜婆明王五部吽迦羅。具三十七尊內外火法。次說遜婆明王根本眞言曰。（金剛頂十八會初教王會四大品中。第二降三世會有六曼荼羅。所謂大三法羯各具三十七。皆持三世印。一印十三。四印十七。今文四印加持東方四尊入吽迦羅。是四印曼荼羅十七尊法。先以東方入名爲最初吽迦羅者。可作五部吽迦羅法。東方是最初故。吽者是種子字。即降伏義。迦羅此云黑闇。如仁王云摩訶迦羅大黑天神。故以迦羅翻云黑闇。大日經疏摩訶迦羅天云大暗夜天。又翻迦羅云時也。此吽迦羅名勝三世。亦名月黶尊也。金剛頂經呼降三世名大黑也。黑是降伏色。隨色爲名。蘇悉地經。金剛部明王是蘇皤儞亦爲金剛部主。金剛界亦以此尊爲金剛部明王忿怒部主。極深密軌。普賢金剛手變現吽迦羅降三世金剛。大日經疏。不動尊令發菩提心。勝三世降伏三世三有三毒。此勝三世名月黶尊。而胎藏曼荼羅勝三世外更置吽迦羅及遜波菩薩。非也。遜婆未見對譯。根本眞言在經。●●是黑暗義。●●●是降三世義。●●●三字。蘇悉地云。若眞言中三吽字者。能成辨一切事。亦有金剛頂降三世眞言。亦有八大明王中心眞言。竝云●●●●●●。是降三世名。亦有大日經勝三世眞言。及種子心眞言云。●●●●●●是三世勝名也）
    此遜婆法先以十五尊成金剛薩埵（五中隨一）次成吽迦羅之身。即是金剛部金剛薩埵忿怒三昧。以入三十七尊之業皆修降三世法。其三十七尊皆以金剛薩埵三昧耶印爲根本印。各入降三世印。故金剛頂降三世教中觀自在法。以金剛薩埵三昧耶印爲觀自在根本印。次用觀音三昧印爲業印。三十七准之。先住菩提大印已（上文金剛薩埵心菩提密言印及金剛薩埵業印眞言）羯磨四印作加持（東方四菩薩業印眞言。自身四方觀此四尊）以成三世大誓身。（先變薩埵成降三世。八大明王中有兩臂降三世。非金剛頂四面八臂。極深密門金剛薩埵名眞實王。呼降三世名大誓世尊也）然後入忿怒王業。乃至善哉亦如是。次四尊作降三世事業。初金剛薩埵用遜婆明降三世印。次用鈴杵。上序品云。金剛手以右手五峯金剛擲於空中。寂然一體還住手中。今降三世觀羽抽擲五 𦙶。於空中却下承住手中。手中是薩埵身。五𦙶是大誓身。故云承薩埵也。止羽用鈴。然後三處作舞。次王愛喜降三世業亦同前儀。是名最初。次作寶部蓮花部業部佛部。次如上金剛手作業。此中亦誦心密（有一字心短吽是也）作內護摩准上。亦有五部三十七尊五種業。或加此內火法作外火法。須准下金剛手六種外火法行之。故云。所用護摩物其體同。此明皆從心流出。各隨其本色（云云）亦准序品七分行之。
    四金剛手外火法。三尊一切天二十九種護摩。經召三尊。一（烏牛糞。文殊。般若）二（黑沈香。普賢。一切明法）三（黑花。雜事業。虛空庫）略出三尊以表三部。謂金蓮羯佛等。三十七尊皆有相應法。須於諸教兼行用之。九種者。一黑鹽（召一切天滿所願）二黑土（地居天）三白色花（吉祥天。金寶藏）四白樹汁（母天。仙藥。壽命）五檀香（上界天）六蘇合香（住空天）七麝香（遊空天）八牛黃（地居天）九安悉香（地底天）以上三尊九天。十二種外火法。須准上說金剛手六種內火法及前內護摩品五種相應內火。此金剛手＊內火加彼尊火擲諸尊及天等。以此香等和合燒之。金剛頂十八會降三世品說五類天。一上界天。二空居天。三遊空天。四地居天。五地下天。此五類天引入曼荼羅。授與三昧耶成教令輪（云云）故此外火亦當加前降三世內火法用之。＊亦准序品七分行之。     五金剛手外火法。＊三十七尊授三昧耶護摩。有四種護摩物。一常用沈香（十六大菩薩授與本法大三昧耶）二常用龍腦。（八供）三常用黃檀（五部。四攝。使者。能辨）四常用欝金（五方如來常來加持）此三十七尊授三昧耶者。以此四物加上三十七內火用之。各爲授本誓加持。隨所相應物成五種業。降三世品亦有三昧耶曼荼羅具三十七尊。故此外火亦當加彼內火用之。＊亦准序品七分行之。
    六金剛手外火法。五部授與灌頂護摩。有四種護摩物。一丁香（蓮華部）二菩提葉（金剛部）三白蓮華（寶部）四青蓮華（如來部五部）凡此相應物是古佛所用。皆隨所修喜怒等觀用其強軟相應種類。降三世品亦有灌頂具五部法。故此外火亦當加彼內火用之。
    七五種神線（入三昧耶時所用。當用此字加持合線）有五種葉。一蓮華智字●（清淨自在）虛空智●（如字。合線離過）羯磨智●。金剛因字●（樂身。此二寂災）金剛部四尊種智字●●●●（降伏。因。鉤。悦。讃）摩尼部四聖密智字●●●●（增益。如如。熾然。生。喜）蓮花部四聖種子字●●●●（敬愛。清淨自在。劍。輪。密）羯磨部四尊密智字●●●●（鉤召。輪。甲。牙。持）此名內護摩。依前火中作。乃至三十七竝依此法教。金剛薩埵心。及以爐光焰（此文可在外火之後。而在不次爲禁慢法有神線故。准用之）降三世品亦有此法。故准用之。
    八五種茅環（作成就法時所用。當釧索此指入室作法）作一旋茅環釧於進力指（息災）忍願（降伏）禪智（增益）戒方（敬愛）檀慧（鉤召）凡此神線。茅環。數珠。金剛供具。坐法蘇悉地中具明三部。此中可有五部所須。故准諸教用之。降三世品亦有此法。故准用之。此品雖有八法束爲二法。故足前十三爲十五也。
    十二大金剛焰口降伏一切魔怨品說。有佛名金剛。大藥叉呑噉（乃至）金剛盡明曰。此名金剛食。主宰諸能摧。菩薩化身天。及正業受果。
    教王經偈云。大根本大黑。大染欲大樂。大方便大勝。疏云。如次五大明王及無能勝。故大方＊便是金剛藥叉。百八名中。教王經云。金剛盡方便。金剛牙大怖。摧魔金剛峻。金剛忿（六名）略出經云。金剛夜叉。摩訶方便。金剛牙。甚可怖畏。摧伏魔金剛上。金剛暴惡＊（六名）故金剛食即盡同名（云云）此大明王。前引牟利經云。轉九識爲五智。五智現三密。五如來。五菩薩。五明王。如次以爲五智三密（云云）大般若云。若有菩薩近不退轉。五族執金剛神常所守護（云云）仁王經云。若有國王護持三寶。五方菩薩來護其國（新舊二本五方名少異）仁王儀軌云。以爲五大明王。如彼文云。第一東方金剛手菩薩。經云。東方金剛手菩薩摩訶薩手持金剛杵放青色光。與四俱胝菩薩往護其國（舊譯本云。一金剛吼菩薩手持千寶相輪。往護彼國）解曰金剛手者。依三藏所持梵本金剛頂瑜伽經云。堅固利用具二義也。依彼經者。是五菩薩依二種輪現身有異。一者正法輪現眞實身。所修行願報得身故。二者教令輪示威怒身。由起大悲現威猛故。此金剛手即普賢菩薩也。手持金剛杵者表起正智猶如金剛能斷我法微細障。故依教令輪現作威怒降三世金剛。四頭八臂。摧伏一切魔醯首羅大自在天諸魔軍衆侵害正法損惱衆生者令調伏故。放青色光者顯能除遣魔等衆也。與彼東方持國天王及將無量乾闥婆衆毘舍闍衆而爲眷屬。與四俱胝菩薩。往護其國。第二南方金剛寶菩薩。經云。南方金剛寶菩薩摩訶薩手持金剛摩尼放白色光。與四俱胝菩薩往護其國（舊本云。二龍王吼菩薩手持金輪燈。往護其國）解曰。金剛寶者。如彼經云。虛空藏菩薩也。依前法輪現勝妙身。修施等行三輪清淨。手持金剛摩尼者梵云摩尼。此翻云寶。體淨堅密猶如金剛。即是金剛如意寶也。隨諸有情所求皆得。依教令輪現作威怒甘露軍荼利金剛。示現八臂。摧伏一切阿修羅衆眷屬諸惡鬼神惱害有情行疾疫者令調伏故。放白色光者顯能遣修羅等也。與彼南方增長天王及將無量恭畔荼衆薜茘多衆而爲眷屬。四俱胝者。且俱胝者如華嚴經云。百落叉爲一俱胝。即當此方百億數矣。餘三俱胝准此應悉。與如是衆往護其國。第三西方金剛利菩薩。經云。西方金剛利菩薩摩訶薩手持金剛劍放金色光。與四俱胝菩薩。往護其國（舊本云。三無畏十力吼菩薩手持金剛杵。往護彼國）解曰。＊金剛利者如彼經云。文殊師利菩薩也。依＊前法輪現勝妙身。正智圓滿得自在故。手持金剛劍者示其所作。能斷自他俱生障故。依教令輪現作威怒六足尊金剛。手。臂。頭。各六坐水牛上。摧伏一切諸惡毒龍興。惡風雨損害有情者令調伏故。放金色光者顯能除遣惡龍等也。與彼西方廣目天王及將無量諸龍富單那衆而爲眷屬。與四俱胝菩薩。往護其國。第四北方金剛藥叉菩薩。經云。北方金剛夜叉菩薩摩訶薩手持金剛鈴放瑠璃光。與四俱胝夜叉往護其國（舊本云。四雷電吼菩薩手持千寶羅網。往護＊彼國）解曰。梵云夜叉。此云威德。又翻爲盡。能盡諸怨故。如彼經云。摧一切魔怨菩薩也。依＊前法輪現勝妙身。事智圓滿得自在故。手持金剛鈴者鈴音震撃覺悟有情。表以般若驚群迷故。依教令輪現作威怒淨身金剛。示現四臂。摧伏一切可畏藥叉常於晝夜伺求方便奪人精進害有情者令調伏故。放瑠璃色光者顯能除遣藥叉等也。與彼北方多聞天王及將無量夜叉衆羅刹娑衆而爲眷屬。與四俱胝菩薩往護其國。第五中方金剛波羅蜜多菩薩。經云。中方金剛波羅蜜多菩薩摩訶薩手持金剛輪放五色光。與四俱胝菩薩往護其國（舊本云。五無量力吼菩薩手執五千劍輪。往護彼國。是五大士五千大鬼神王於汝國中大作利養。當立形像而供養之）解曰。＊金剛波羅蜜多者。此云到彼岸也。如彼經云。轉法輪菩薩也。依＊前法輪現勝妙身。行願圓滿住等覺位也。手持金剛輪者。毘盧舍那初成正覺請轉法輪。以表示故。又以法輪化導有情令至彼岸故。依教令輪現作威怒不動金剛。摧伏一切鬼魅惑亂諸障惱者。令調伏故。放五色光者顯具衆德破前諸闇也。與天帝釋及將無量諸天而爲眷屬。與四俱胝菩薩往護其國（云云）若作從本垂迹。勸不動爲初。藥叉爲後。當於召請用之。若作修因向果。觀三世爲始。不動爲終。當於成身用之。
    第一降三世。大日經云。怛●（三）路迦（世）尾惹耶（勝）翻云勝三世。亦云聖三世。義釋云。能降三世三界三毒故云降三世。不動尊令菩提心不動。降三世令諸煩惱降伏。故用二尊（云云）念誦法云遜婆𩕳遜波（未見敵翻）此經云吽（降伏義）迦羅（黑暗）教王經云大黑（疏是降三世也）壽命經云。毘盧舍那從胸臆間現出五峯金剛大菩提心四面八臂奇特難覩降三世菩薩身。極深密門云。餘皆同諸教。降三世瑜伽二羽印當心。慧手持五＊𦙶。怒臂如下擬。次箭劍直執。定上五＊𦙶鉤。次弓次執索。皆直引臂持。四面正青色。右黃左綠色。後紅咸忿怒。自在天王妃。爲座如前說。吽迦羅金剛。作如是相好（云云）文殊八字法云。降三世金剛。青色八臂。當前二手結印。檀慧反相鉤。餘拳竪進力。左手執弓右把箭架。左一手執杵一手執索。右一手執戟一手把棒。三面口角現牙。坐火焰中。（云云）
    第二軍荼利。集經云。闇密哩（二合）帝（甘露）金剛軍荼利（瓶）慈氏軌云甘露瓶菩薩。集經云（具有造像法當引用之）
    第三焰曼德迦。華嚴本教云威德。念誦法云。六足六首六臂。所以淨六趣滿六度成六通。文殊八字法云。閻曼德迦金剛。青黑色六頭六臂六足。各執器伏。左上手執戟。次下手執弓。次下手執索。右上手執劍。次手執箭。次下手執棒。乘青水牛爲座。
    第四金剛夜叉。念誦法云嚩日羅藥乞叉。教王經云金剛盡（是金剛牙菩薩名也）此經云金剛大焰口。亦名金剛大藥叉呑噉。亦名金剛盡。亦名金剛食（此忿怒王名也）若作曼荼羅及畫或觀成。當觀吽一字成大羯磨輪。連續十字成大圓輪。放光焰金色。復於臍輪中。當股於五分。觀五大月輪。一輪安五尊。共爲二十五。用金剛界字羯磨印安布（用金剛界羯磨會五佛四波羅蜜十六菩薩種子成之。即用其印眞言立之）次於輪四隅放種種色光。一隅四忿怒。四隅十六護。各持五峯杵。作金剛擲步。皆從吽字生。身作四方色（文殊八字法云。第三院十六大天外護。南焰魔后。次西羅剎主。次角羅剎后。次北水天。次北龍天后。次北風天王。次東風天后。次東毘沙門天王。尊。次東毘沙門后。次東伊舍那天王。次南伊舍那后。次南帝釋天王。次南帝釋后。次南火天神。次西火天后。次西焰魔天。此經四隅各四大護。當分四方之后。加於四維以爲四隅各四大護。准五大虛空藏五方色。中白。東黃。南青。西赤。北綠。次五。若大勝品。東白。南黃。西紅。北綠。以五大品爲定作十六色）最中圓佛處。（下文亦云。行人自爲佛。處於輪臍中。即以自身先成大日。次變大日成大焰口金剛夜叉）四隅內供養（四月輪間）次四方面前。左右安二尊所謂鉤等四。及香華等四（四輪前後左右。左攝右供）次後相對處。安妙吉祥幢。種種諸寶網。繒衣珠鬘花。輪鈴拂商佉。天女作衆樂。如是等安布。皆從吽字生。用前成就明。安畢誦一遍。即能成眞實。堅固如金剛。行人自爲佛。處於輪臍中。（本尊眞言先持誦成就者名前成就明。或用●唵字明等爲前成就明）我今更說祕金剛。夜叉形。六臂持衆器。弓箭劍輪印。及薩埵羯磨（杵。鈴。）五眼布忿怒。三首馬王髻。珠寶遍嚴飾。其餘諸聖尊。畫如金剛界（先用金剛界三十七尊印明十六外護印明安立已了。次變大日爲大焰口。猶如大日從胸現降三世。次以四蜜成大焰口。次東南西北五尊次第變成大焰口尊。例如吽迦羅法以五部尊次第成吽迦羅。云云當例此中五月輪壇竝作五大明王輪壇。各以五大明王轉變各作五五二十五尊云云）若欲以五大尊同安一壇者。當准仁王儀軌修之。如彼文云。於壇中心畫十二幅輪。東邊畫五股金剛杵。南邊畫金剛寶。西邊畫金剛劍。北邊畫金剛牙。此上五事即是五方菩薩手中所執祕密之契。東南隅畫三＊𦙶金剛杵。西南隅畫寶冠。西北隅畫箜篌。東北隅畫羯磨金剛杵。當四角上置四賢瓶。金銀銅瓷新瓦亦得。可受一斗。已下瓶滿盛水挿枝條花。用四色繒各長四尺青黃赤綠如上次第繋四瓶項。次第三重東門畫金剛鉤。南門畫金剛索。西門畫金剛鎖。北門畫金剛鈴。東南角畫香爐。西南角畫荷葉。於中畫雜華。西北角畫燈。東北角畫塗香器。所畫杵等皆有光焰。三重壇外一重界道。
 
    建久四年四月十八日於神護守寺垂智房書了。二交了。

