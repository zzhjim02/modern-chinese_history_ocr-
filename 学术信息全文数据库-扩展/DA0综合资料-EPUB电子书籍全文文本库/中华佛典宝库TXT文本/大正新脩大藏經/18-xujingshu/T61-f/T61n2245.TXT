No. 2245

不空羂索毘盧遮那佛大灌頂光明眞言句義釋

　　竊案釋家意。如來密語有二意趣。可釋義不可釋義也。初者應機緣故。於無量甚深義理中略出一分。令人生惠解。後者是如來密語故。非思議境界。唯生仰信可持念之。今就初門出多含一義。聊勸持者信心。願挑佛惠之光明破無明長夜。于時貞應元年四月十九日。持念沙門高辨集。
    眞言曰。
    ●●●●●●●●●●●●●●●唵阿謨伽吠嚧左曩摩賀母捺羅摩抳鉢●●●●●●●●納麼入縛羅鉢羅韈多野吽。
    釋羅●者一切眞言本母也。●●●●四字合成。三身具足義等如常説。●●●（阿謨伽）●●●●（吠嚧左曩）●●（摩賀）●●（母捺羅）者。不空毘盧遮那大印也。是即毘盧遮那如來之不空大印也。即云●＊●（摩抳）●●（鉢麼納）●●（入嚩攞）者。●●（摩抳）者是摩尼珠。即一切如來福德聚門。即下大智大悲所生功德也。●●（鉢納麼）者是蓮花。即一切如來法身。又是大悲也。●●者是光明。即一切如來大智惠也。上三種是不空大印體也。又●●●（阿謨伽）●●●●（吠盧左曩）者。是法界體性智。毘盧遮那如來以法界體性智爲不空德。●●（摩賀）●●（母捺羅）者大圓鏡智也。能以法界智爲所依。印現三十七尊等塵數海會也。次言●＊●（摩抳）者是平等性智也。如摩尼珠明淨無垢。此智能淨俱生我法二執差別垢。證平等性理。是故寶生尊從此智生。次言●●（鉢納摩）者是蓮花妙觀察智也。此智深觀察諸法自相共相。斷諸疑惑開敷心花也。是故五部中以此智寄蓮花部也。次言●●（入嚩羅）者光明。即成所作智也。大智圓滿現無量神通。前四智是體神通是用。以用喩光明也。或神通中光明是其一歟。先擧之攝一切神通也。次言●●●（鉢羅韈多）者易也轉也。謂前諸功德依此眞言功力易成就也。又轉上功德即充滿我身。轉滅罪障轉得福德也。●＊●（摩抳）句除貧業得大富饒。内除慳貪罪成無貪善根。●●（鉢納麼）句成敬愛受衆人之愛敬。内除瞋恚成慈悲。●●（入嚩羅）句具大勢力降伏怨敵。内除愚癡得大智惠也。如此除滅世出世障礙。是即轉也。成滿無量大願是即易義也。次言●者第四轉即爲聲也。謂爲此毘盧遮那如來大智大悲不空大印所印故。於此三不善根淤泥中即印現如來無量功德。是故衆生纔聞名字即得如來加持。乃至呪章木土砂即印現佛德也。廣如別説。次●者此眞言種子也。理趣釋名大樂金剛不空三摩耶本誓心眞言。即依今眞言大意毘盧遮那如來不空大印心眞言也。大印者即本誓也。二名相順也。即理趣釋云。●字者因義也。因義者謂菩提心爲因。即一切如來菩提心。亦是一切如來不共眞如妙體。恒沙功德皆從此生。此一字具四字義。且●字以爲本體。●字從●字生。由●字一切法本不生故。一切法因不可得。其字中有●汚聲。●聲者一切法損減不可得。其字頂上有圓點半月。即謂●麼。麼字者一切法我義不可得。我有二種。所謂人我法我。此二種皆是妄情所執。名爲增益邊。若離損減增益即契中道（已上）今依此眞言大意解以●●（鉢納麼）大悲●●（入嚩羅）大智爲因。生毘盧遮那如來不空大印●●（摩抳）無盡福德聚故云因義也。然入●字門此三法皆本不生。謂妄情中依我執受如幻報。此我報居中有十方立。自他彼此差別生增益損減謗。云我有此物彼不有此物。此皆謗法性也。謂四大五蘊中本無主宰。十方爲誰立。本性虛空體自明白。内照十方性名大智。外滯衆生相名大悲。是故若謂此悲智有自體有方所我知法性愍衆生者。萬法天然。衆生是實衆生。賢聖是實賢聖。非修得非業報。然者諸佛非能化。衆生非所化。無教化理也。是故諸法離增益有離損減無。雖有無相違離非二戲論。是故本不生之言空增益有離餘三謗也。離此四謗四義皆立。是故●字因義者。謂心性離此四謗。即一切如來菩提心。又是不共眞如妙體也。是故有自性清淨心（有義立也）此心性本自不生（無義立也）性相互立（亦有亦無義立也）相望非有無（非有非無義立也）是故有諸佛有衆生能化所化斷惑證理道本不生。故皆立也。是爲●字因義。又依一本儀軌説云●（吽）●●（發咤）●●（婆嚩賀）如次調伏息災成就句也。謂調伏諸惡成就諸善息滅三雜染災過也。已上離釋也。不空羂索經中有離合兩釋證文先離釋證文者經文處處多云。大如意寶大灌頂祕密曼拏羅印等（云云）即眞言中●●（摩抳）句也。又説持者七大善夢中處處云。一切如來大蓮華種族（云云）即眞言中●●句也。又經文處處云。大蓮花種族（●●句也）大金剛種族（大金剛者惠也。即眞言中云。●●者是光明。光明者是智慧也）大摩尼種族（●●句也）等（云云）次依合釋義者。即眞言中●●（摩抳）●●（鉢納麼）●●（入縛攞）句三句合可云寶蓮花光明也。其證據者不空羂索經第二十八清淨蓮花明王品第六十七云。觀世音菩薩眉間白毫出甘露渧如火星流。其色明踰頗胝迦寶。清淨鑒徹。從空墜下正住佛前。變成衆寶千葉蓮花。其花純以瑠璃爲莖。有大光明超億千日初出色光。盤薄高大如菩薩等（乃至）説眞言已。蓮花即自開敷。臺中出現不空羂索心王清淨蓮花明王等（云云取意）又灌頂眞言成就品第六十八説此光明眞言已云。爾時十方一切刹土三世一切如來（餘經以普賢等名未來如來）毘盧遮那如來説此眞言灌明王頂（云云）又云。爾時十方一切刹土三世一切如來毘盧遮那如來一時説斯灌頂眞言。而爲清淨蓮花明王各以種種種族一切神通大如意寶大灌頂祕密曼拏羅印三昧耶灌頂。授一切種族大如意寶大灌頂祕密曼拏羅印三昧耶灌頂成就（云云）解曰。華嚴經中如來前蓮花生。一切諸法勝音菩薩。從佛眉間出坐此蓮花。宗家釋此義。以蓮花爲所詮義。以菩薩爲能詮教。探玄記第三釋云。若依一乘者此菩薩即名見教體。人法無礙故顯教圓故等（云云）今神變經文大同之。此亦准花嚴可知。謂觀音前蓮花是所詮義。明王是能詮教。是故名蓮花明王。一切如來説此眞言灌明王頂者。是受於心頂。即以法成人也。此依正俱光明眞言體也。不空羂索毘盧遮那佛大灌頂光明眞言之名義依此立也。此眞言本尊手印等非輒可流布故。別記載之。
    光明眞言句義釋。
    
    金剛佛子高辨抄出之
（此中眞言文字不堪之人可書傍漢字也。依此梵漢雙出云云）
嘉祿三年四月七日賜栂尾御本書寫了
寬喜元年六月十七日於法鼓臺與三川僧都等御披談了

