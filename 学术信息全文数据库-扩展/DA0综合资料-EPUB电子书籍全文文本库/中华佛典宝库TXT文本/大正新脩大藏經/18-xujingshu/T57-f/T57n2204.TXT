　　《大正藏》第57卷No.2204


　　No. 2204
　　般若心經祕鍵開門訣卷上

　　竊惟。一色一香悉無不融周遍法界理。百草百穀並無不爲衆病悉除藥。然則略説修多羅豈不含統無盡教義哉。祕奧陀羅尼焉不救療身心病苦乎。何況一字攝多門眞言祕藏之不共具德矣。三昧總持教性德圓宗之極妙祕術也。而吾祖師弘法大師爲佛使出世兮。開演眞言密藏矣。乘本願號。垂範而遂建立即身成佛道矣。是以於一代之經典辨淺略深祕門。於二教之玄文設遮情表德義矣。所以一紙妙文寧不開七宗行果哉。十四行微言豈不具三乘妙鏡乎。蓋爲含有緣含藏茂花因於三密法林使頓悟機人植蓮種於八德珠池也焉。末葉之貧道等僅雖嘗甘露之殘味。尚未除渴法之飢羸。適雖聞醍醐之餘香。猶未療心府之癡病也。因之今聊述管見卑知。纔褰爵火之微光。猶如却開鑰開出寶藏。爲使顯聖財授與法寶故。立題號而稱開門訣也。唯寫憤懣逸氣。何及于他家披覽哉。于時承德元年十二月玄各比也。
    將釋此般若心經祕鍵。以三分解釋之。一者大文第一明教起因緣分。次大文第二釋題目分。後大文第三釋本文分也。大文第一明教起因緣分者有二因緣。初明本經興起因緣分。次明此祕釋興起因緣分也。初明本經興起因緣分者。謂一切異生及愚法二乘諸小乘。隨其所應堅著我法二執故。造種種行業而沈淪分段變易二種生死中不能出離。又不能了達生空法空二理而到無上菩提涅槃彼岸也。故無上世尊世間大慈父。起無緣大慈須無礙方便力。爲拔濟如是等衆生妄執業果而令證入無上菩提涅槃究竟果報故。宣説是甚深般若波羅蜜多無相至極妙經也。此經上
    文云。觀自在菩薩照見五蘊皆空。度一切苦厄。又下經
    文云。遠離一切顛倒夢想究竟涅槃。三世諸佛依般若波羅蜜多故得阿耨多羅三藐三菩提（云云）又如法花經云。諸佛世尊欲令衆生開佛知見便得清淨故出現於世。又云。諸佛如來但教化菩薩。諸有所作常爲一事唯以佛之知見示悟衆生（云云）又云。説佛智慧故諸佛出於。唯此一事實。餘二則非眞。又云。諸佛而誓願。我所行佛道普欲令衆生亦同得此道（云云）又云。我常知衆生行道不行道。隨應所可度爲説種種法。每自作是念。以何令衆生得入無上道速成就佛身（云云）如是經文悉以於一切衆生令皆成佛道將爲佛本意也。故佛説諸經教也。以此總通因緣爲諸經之興起本緣也。
    次明第二造此般若心經祕釋起因者。就是因緣即有總別二義。初總因如金剛頂發菩提心論云。云何能證無上菩提。法爾應住普賢大菩提心。一切衆生本有薩埵。爲貪瞋癡煩惱之所縛故。諸佛大悲以善巧智説此甚深祕密瑜伽。令修行者於内心中觀日月輪。由作此觀照見本心。湛然清淨。猶如滿月光遍虚空無所分別等（云云）又如大日經第七云。一切法不生。自性本寂故。想念此眞實。阿字置其中。此當轉阿字。成大日矣尼。無盡刹塵衆。普現圓光中。千界爲增數。流出光焰輪。遍至衆生界。隨性令開悟（云云）又大日經第一云。而毘盧遮那一切身業一切語業一切意業。一切處一切時。於有情界宣説眞言道句法（云云）以明如此等義經論文者。總通明密教出興利生之因緣也。又如金剛頂分別聖位經云。自受用佛從心流出無量菩薩。皆同一性。謂金剛性。對遍照如來受灌頂職位。彼等菩薩各説三密門。以獻毘盧舍那及一切如來。便請加持教勅。盧遮那佛言。汝等將來於無量世界爲最上乘者。令得現生世出世間悉地成就。彼諸菩薩受如來勅已。頂禮佛足圍遶毘盧遮那佛已。各還本方本位。成爲五輪。持本標幟。若見若聞。若入輪壇。能斷有情五趣輪轉生死業障（云云）今檢此等經論文。依准佛勅示爲弘隆密教故。造作如此等祕密釋意在此也。	
    次第二明別因者。於是因又有二義。一者依自己本願別因。二者有依本師教命故別因也。初依自己本願別因者。如三教論云。然頃日間。刹那幻住。於南閻浮提陽谷輪也所化之下。玉藻所歸之島。豫樟蔽日之浦。未就所思。忽經三八春秋也（云云。是示未入唐以前。未轉弘眞言教法故。爲以是示遂本願義也）又請來表云。和尚宛然立前告曰。我與汝久有契約。誓弘密藏。我生東國必爲弟子（云云）。二者依本師教命因緣者。於是又有二義。一者大師依佛世尊教命示被弘密藏也。故三教論云。余忽承檄旨。秣馬脂車裝束取道不論陰陽向都史京。又云。儒童迦葉並此吾朋。愍汝冥昧吾師先遣（云云）焉知大師有釋迦如來爲使事。如孔子等爲佛之御使。令出興震旦國而利益震旦國人民。今吾大師亦爲佛之御使而出世。即以密教弘隆於日本國。而利益有緣群生。復以是爲佛使而被弘密教也。二者依親師教命而被弘密教義。如大師新請來經目錄上表云。和尚告曰。吾髫齓之時。初見三藏。三藏一自之後偏憐如子。入内歸寺如影不離。竊告曰。汝有密教之器。努力努力。兩部大法祕密印契因是學得。自餘弟子若道若俗。或學一部大法。或得一尊一契。不得兼貫。欲報岳瀆昊天罔極。如今此土緣盡不能久住。宜此兩部大曼荼羅一百餘部。金剛乘法及三藏轉付之物。並供養具等。請歸本郷流傳海内。纔見汝來。恐命不足。今則授法有在。經像功畢早歸郷國。以奉國家流布天下增蒼生福。然則四海泰萬人樂。是則報佛恩報師德。爲國忠也。於家孝也（云云）今別承彼尊師契約。而爲助成流布密教故。於吾之本國而被制作。如此心經祕鍵等。是則爲被弘隆眞言密教故也。貧道曾聞有先德口傳云。大師於東大寺之南院製作此祕鍵。示即被示仰道昌僧都。於講堂被講宣此祕鍵也。其講匠之師道昌僧都者。是大師之傳授密教弟子（云云）。
    大文第二釋題目者。般若心經祕鍵者。是就此題有二。初釋本經題。次釋祕鍵之題也。釋本經題各如下文明也。若釋此祕釋之題目者。祕鍵者。謂於此祕釋題者。是尚如寶藏有鑰時。堅固收持是庫藏而不令散失財寶義也。鍵者鑰義也。故法花玄賛第八云。鑰以灼反。玉篇門鍵也。方言關東謂之鍵。關西謂之鑰也（云云）般若心經者。是本經之總題也。次祕鍵者。是爲此祕釋之別稱也。謂是其言般若心經之祕鍵者。是依主釋也。并序者。是其祕鍵之正宗分之以前。且所叙之序説分云也。序者其内緒義也。是示其正宗之生起之因緣是也。謂明正宗分來興之因由義也。大文第三釋本文分者。是有七分也。一者序説分。是有四行頌。所謂文曰文殊利劍下是也。二者總顯宗體綱要分。文曰佛法非遙下（乃至）大綱在此乎者是也。三者總題略解問答分。文曰大般若波羅蜜多心經者下（乃至）智人斷而已者是也。四者別題廣解文釋分也。文曰佛説摩訶下（乃至）爲鶖子等説者是也。五者明翻譯不同異本分。文曰此經數翻譯（乃至）龍之蛇鱗者是也。六者判釋本文分別分也。文曰此經總有五分下（乃至）淺深重重耳者是也。後第七流通讃施分也。文曰我今祕密眞言義下二行八句頌是也。
    就初序説分中頌。文曰文殊利劍下有二行頌。此頌文有二義。初一行三句文是歸敬稱讃大聖文殊之功德之序分也。次後一句頌示於發起。此祕釋之造作時。而求請於佛等助成因緣之序分也。是祈請諸佛及文殊之助成因緣也。文殊者此云妙德。又云妙光也。大唐三藏云曼殊師利。此云妙吉祥也（云云）以此文殊智惠力之斷諸惑障除諸重障義。即類合彼利劍之勝用也。是以彼刀劍能有切斫一切人物之利用故喻之也。故理趣般若經云。時文殊師利童眞。以自劍揮斫一切。如來以説此般若波羅蜜多最勝心（云云）理趣釋云。以四智辨對於四種妄識。妄識既除則成就法智。若不除妄法則成法執病。是故智增上菩薩用四種文殊師利般若波羅蜜多劍。斷四種成佛智能取所取障礙。是故文殊師利現揮斫四弘臂也（云云）今以文殊智劍截斷八種迷惑障故。云文殊利劍斷諸戲也。
    一切無戲論者。大日經疏一云。第十六住無戲論執金剛者。所謂住大空惠也。謂觀緣起實相。無生滅不斷不常亦非去來一異。是處諸戲論息。法如涅槃（云云）戲論者謂依生滅斷常一異去來等言説論談。皆不契實相理。而以爲假僞言説故。説名云戲論也。三論宗方言義云。問。何云生滅斷常一異來出。答。小乘云。可生事有云爲生。可滅事有云爲滅。生死無常云爲斷。佛果凝然云爲常。眞諦無差別爲一。俗諦萬有不同爲異。從衆生無明流來爲來。遂大□云出等（云云）今私謂。此方言義意趣頗違大疏意也。可悉之。
    文。覺母梵文調御師者。是讃文殊智德也。如心地觀經三云。文殊師利大聖尊。三世諸佛以爲母。十方如來初發心皆是文殊教化力（云云）今由此義故。以文殊名覺母也。覺者佛也。梵文調御師者。以文殊之所説梵字眞言之法□爾爲諸佛師範義也。心地觀經云。諸佛以法爲大師（云云）又六波羅密經云。諸佛所師謂是法也（云云）又無量義經云。天人象馬調御師道風德香薫一切（云云）今調御師者。是眞言法直爲調御師義也。謂以眞言法力而令調柔強剛難化衆生義。是如佛十號中其一分名也。佛能知應行衆生根性。以善法教化之令入善道。調伏意心而令成善人。名云調御師也。問。以文殊爲般若之本主義者。文殊眞應説此般若心經也。而何故擧觀世音菩薩而令説此心經乎。答。此言觀自在菩薩者。是非必觀世音也。以文殊名爲觀自在菩薩也。故下文云言觀在薩埵則擧諸乘行人也者此意也。文殊則成就諸乘法之觀惠自在德故也。又解云。以文殊即爲觀音菩薩也。故大師所造三島法花祕釋云文殊則觀音妙惠者此義也。問。文殊師利菩薩與大惠菩薩同人歟異人歟。答。是異人也。問。以何知爾乎。答。密嚴經上卷列十人菩薩名字中。以大惠菩薩爲第二菩薩。以文殊爲第九菩薩也。又奇特佛頂經上卷列三十五菩薩名字中。第二十一列大惠菩薩。第二十四列文殊菩薩也。故知文殊與大惠是異人也。問。以梵文爲佛之師義何。答。梵文者是文殊眞言之梵字之章句是也。以此眞言法而以化導衆生悉而令成佛道故。以梵文爲佛師云也。問。其梵文眞言者何物耶。答。前所言二字眞言。或有多句眞言等是也。大疏第十云。次文殊入加持神力三昧説眞言曰。醯醯（是呼召義）但摩羅迦（是童子義。即是召令憶本願也。）又倶是摧破之義。摩羅是魔眷屬。所謂四魔。此眞言以●力體即是大空之義。證此大空摧破一切魔也。毘目乞底（解脱也）鉢他悉體多（解脱道住者。謂呼此童子住施解脱道矣。即是諸佛解脱所謂。）娑摩羅娑摩羅（憶念憶念也）鉢羅底若（先所立願也）此眞言意云。醯醯童子住解脱道者憶念本所立願也。一切諸佛法身成佛。入身口意祕密之體。一切有心無能及者。然憶本願故。以自在之力還於生死救度衆生。此眞言意亦爾。此童子久已法身成佛故。請其以憶本願而度衆生也。由請菩薩本願。若有見聞觸知憶念我者。皆於三乘而得畢竟。乃至滿一切願。此菩薩久已成佛。所謂普見如來。或云普現如來。以大悲加持力示童子身也（已上眞言皆以梵本眞言爲眞言本體也。）今私云。以此眞言爲諸佛之師依義。於其句義中既所見顯然也。
　　●●眞言爲種子者。是明文殊菩薩之自分種子眞言相也。問。以●●字爲文殊種子字義義意云何。答。大師所造法花釋云。次●字者即法身義法身義。衆生心法其義無量無邊。塵沙非喻。義斯乃文殊師利菩薩種子眞言從蓮花三昧能發妙惠故。次有文殊三昧。文殊則諸佛之妙惠。如是妙惠各有大自在力。自在則大我義。所謂大我者●字之義。則轉法輪菩薩種子眞言具妙惠故遍十方界。能自在轉法輪故顯轉法智。問。若依是説文者。以●●字爲文殊種子。而何以●●字爲文殊種子。有何所以耶。答。●●是字體也。而於●字加伊字根本不可得點與遠離不可得涅槃點。則爲文殊種子字也。是眞言顯示八不之實相義故也。又●字上加大空點爲文殊種子。是以顯示諸法之生空法空二種無我義。以爲文種子也。問。爾者故以●字若●字各各一字可爲其種子字。問二義意異也。而何故以此兩字雙可爲其種子字耶。答。今私案云。自性自受用境界是雖眞俗兩智一體一味法。且約俗智邊時。以●字爲智種子字。約改眞諦邊時。以●字爲眞智種子字也。又於一切種智者以●字爲種子義也。於一切智智者以●字爲種子。是約俗智眞智之二智差別門故。以如如是二字雙爲其種子義無失也。問。種子者何義耶。答。是因緣生物義也。若從因緣生法則爲無常法也。問。若爾者文殊是無常失在耶。答。不爾也。問。不爾所以云何。答。文殊是非因緣成故也。問。若爾者何云以●●字爲種子耶。答。於種子義即爲因緣義有兩義。一者生因種子。二者了因種子也。若生從生因種子物者。是皆不離無常義。若生從了因種子物。不無無常失而已。此文殊是雖非生因種所生。而從了因種子所生者故。文殊無無常咎也。所以依了因義故。以●●眞言爲種子也。問其生因種子所生法爲無常義。以了因種子所生法爲常任義證文云何。答。涅槃論三十九云。佛言。我法雖從無常獲得涅槃。而非無常。婆羅門從了因得故常樂我淨。從生因得故無常無樂無我淨。是故如來所説有二。如是二語無有二也（云云）又同經第二十七云。善男子。佛性者云何爲因以因故（云云）今依此經説知此義也。問。其生因了因差別義何。答。同經云。生因者如泥出瓶。了因者如燈照物（云云）文。含藏諸教陀羅尼者。即讃上所述二字眞言總攝也。諸教者顯密二教是也。或大小乘諸教是也。是即五乘法教也。於●●二字攝盡彼一切教義也。問。其攝盡諸教義何。答。大師字母釋云。所謂陀羅尼者梵語也。唐翻云總持。總者總攝。持者任持。言於一字中總持無量教文。於一法中任持一切法。於一義中攝持一切義。於一聲中攝藏無量聲。是故名無盡藏（文）是爲總持。此二字眞言總攝盡諸教所説空有二義也。
    文。無邊生死何能斷者。是請問此眞言斷惑之勝等也。無邊生死者。標從無始以來至未來際有無量無邊之分段變易生死海。而斷滅此流轉生死法事。唯有思惟修習文殊所説八不中道理之禪定智惠勝業所爲之也禪那者此即定義也。是方修禪定而發智惠即斷惑障也。梵語集云。舊云禪那。譯云思惟（云云）。
    文。尊者三摩仁不讓者。是示文殊三摩地法。是雖有慈仁義而不可妄施非機人義也。護惜之猶可如守護眼目護持身命義也。問。此尊者者誰人。答。若依心地觀經説。以文殊名言佛母也。故彼經云。文殊師利大聖尊。三世諸佛以爲母（云云）依此説意者。尊者三摩仁不讓者。是示文殊本誓之三摩耶雖有慈悲利生本願。而妄不可授非機者義也。今此頌三摩者。具應言三摩地若言三摩耶也。而頌辭約成而結七言文故。略云三摩也。此義如大師所造授三摩耶戒序。云三論則善説八不空性之理。佛母文殊三昧之門也者。是非此合義意哉。三摩三昧雖有新舊梵音差別。其義基均也。問。若爾者就今頌文者除替三昧之略梵語有其由乎。答。有爾也。問。三摩與三昧同有爲梵語之省略文者。若用三昧之略語有何咎者。替之亦今用三摩之略説乎。答。三昧梵語與三摩梵語是同意也。但所以用略説摩之梵語者。於三摩之梵語者。即總詮此含二義也。一者等持義。梵語曰三摩地。二者本誓義。梵曰三摩耶是也。是意令簡別顯教學者常途習以三昧爲定義故云爾也。此語令兼含其二義最好也。此三摩之言是貫通等持定及本誓兩義故。巧用三摩之略梵語無咎也。大日經疏及四種曼荼羅義云。三摩耶者此云本誓（云云）依此義故。以三摩言正爲三摩耶義。即示文殊之本誓義也。故明此文殊眞言句義大疏
    文云。此眞言意云。醯醯童子任解脱道者。憶念本所立願也。一切諸佛法身成佛。入身口意祕密之體。一切有心無能及者。然憶本願故。以自在之力遂於生死救度衆生（云云）今既云。此文意最契文殊三摩耶爲本誓義也。又解。若依六波羅蜜經説意者。以文殊而爲尊者義也。於般若藏中以文殊當爲其尊者故也。凡於五藏法各有尊者也。於修多羅藏以阿難陀爲尊者。於毘尼藏優婆離爲尊者。於阿毘曇藏以迦旃延爲尊者。於般若藏以文殊爲尊者。於陀羅尼藏以金剛手爲尊者也。是義見六婆羅蜜經旨。故可知此尊者是文殊也。又義。三摩者具足可云三摩地也。偈頌文約而略字故簡去地字。亦略云三摩也。摩地是文殊所證空無相無願三三摩地行是也。故十住心論七云。般若理趣經云。一切無戲論。如來復説轉字輪般若理趣。所謂諸法空與無自性相應故。諸法無相與無相性相應故。諸法無願與無願性相應故者。所謂空無相無願是三解脱門。大般若等顯諸空無相等經。皆是文殊師利菩薩三摩地法曼荼羅（云云）問。三摩地者何義耶。答。菩提心義言。梵云三摩地。唐云等念。入普賢智持此智行。猶如金剛入有情界平等攝受而護念之者（今私。此文示利他行也。）又云。三摩地云等引。義釋云。以三平等引攝一切功德攝在自身故云等引（云云）又云。大日經云。略説三摩地。一心住於緣。義釋云。謂心係緣一境而不馳散是持義（云云）而今文殊三摩地通上三義也。問。尊者三摩者若言爲文殊之三摩地者。是有何文説耶。答。下
    文云。若以總義説。皆具人法喻。斯則大般若波羅蜜多。菩薩之名即是人。此菩薩具法曼荼羅眞言三摩地門。一一字即法（云云）以依此具足文説故。知於此頌中依偈則略亦云三摩也。問。仁不讓之義何。答。仁者是慈愛義也。於文殊三摩地備慈愛德也。是如以上所言第一義中之三摩地之等念義也。論語疏云。謂仁義禮智信也。人有博愛之德。謂之仁（云云）不讓者是於物能雖有仁慈心。而於非機之人輒莫許讓委付此深法云也。如法花第五云。此法花經諸佛如來祕密之藏。於諸經中最在其上。長夜守護不妄宣説（云云）又第二云。若人不信毀謗此經則斷一切世間佛種。謗此經者若説其罪窮劫不盡。又云。淺識聞之迷惑不解（云云）又第四云。藥王。此經是諸佛祕密之藏。不可分布妄授與人。諸佛世尊之所守護（云云）問。以甚深法輒可不許讓非機人義意云何。答。如大日經疏第三云。修習摩訶衍中。亦以摩訶衍中亦。亦以持明爲祕藏中未入曼荼羅者。不令讀誦受持。還同盜聽布薩反招重罪。所以然者。如世人慈育稚子。雖復情無所悋。而不授與干將莫耶。以不知運用方便故必傷其體。今此法門亦復如是。即心成佛旨趣難知。恐未來衆生輕慢法故。不能諮訪善知識。未蒙三密加持。而自師心執文輒自修學。久用功力無所能成。反謗此經謂非佛説（云云）。
    上來第一辨歸敬稱讃文殊之功德之序訖也。自此下第二明發起序也。謂示發起此心經之祕密解釋也。
    文。我今讃述垂哀悲者。是爲成辨所造祕釋故。於文殊師利菩薩求索其加被擁護之冥助意也。問。前文所言仁不讓者。是文意示簡擇非器物義也。謂雖於文殊菩薩有廣大無際之慈悲弘願。而以法藏施利益濟衆生。而若爲非器物尚莫説一文一句法云也。而云何今大師。於此濁世末代中非器之衆生充滿。而造立是般若心經之極深祕之解釋哉。是豈非不應機説法乎。答。雖於前所難一往似有其理。謂細准經教深意。專無違佛意也。謂於開説深祕教門有二種門也。所謂制門開門也。其明制門義。如善無畏三藏禪要云。七者對小乘人及邪見前。不應輒説深妙大乘。恐彼生謗獲大殃故（云云）又明開門義文證者。如金剛頂略出經云。其阿闍梨若見有人堪任法器質直柔軟智慧明了信心堅固。雖不求法入於道場。其灌頂師應呼取之而之言。善男子。於大乘祕藏密語所行儀式難可得聞。乃至言。是故汝等欲得一切如來實智慧者。應當一心修行此法。能速成就一切智故（云云）又雖機根未熟。而爲仰信人可授密教。文證如金剛頂大教王經云。次當廣説金剛弟子入金剛大曼荼羅儀軌。於中我先説令入盡無餘有情界。拔濟利益安樂。最勝悉地因果故。入此大曼荼羅。是器非器不應簡擇。何以故。世尊或有有情作大罪者。彼入此金剛界大曼荼羅。見已入已離一切惡趣等（云云）其上文明爲根緣熟人説勝法文證也。又如前教王經所言是器非器不應簡擇者。是正示爲生仰信結緣人可説之文也。又如祕藏寶鑰云。此有二種。一悲門。二智門。大悲之門開而無遮。大智之門制而無開。制門如涅槃薩遮等經。悲門如十輪等經（云云）又如法花第二云。汝舍利弗尚於此經以信爲入。況餘聲聞其餘聲聞信佛語故隨順此經。非己智分（云云）以此文成此唯可知此意也。上來第一辨序説分訖況。
    第二可明正宗分。正宗分者謂所詮宗體義趣是也。
      文曰。夫佛法非遙心中即近者。自下是第二示總顯宗體綱要分也。
    文曰佛法非遙者等。是佛法者則是謂一切衆生所備佛性本覺法是也。如密嚴經云。如是之藏識。是清淨佛性。凡億恒雜染。佛果常持要。又云。如是之藏識。普現於世間。其體無增減。光潔如眞金。體是圓成實。瑜伽者當見（云云）又是義如發菩提心論云。何能證無上菩提。法爾應住普賢大菩提心。一切衆生本有薩埵。爲貪嗔癡已所縛故。又一切有情於心質中有一分淨性。衆行皆備。其體極微妙皎然明日。乃至輪迴六趣亦不變易。如月十六分之一（云云）。
      文曰。眞如非外棄身何求者。是義如釋大衍論七云。本覺佛性隱藏衆生相續身中。諸衆生身藏裹佛性。似彼石故（云云）又起信論云。復次眞如自體相者。一切凡夫聲聞緣覺菩薩諸佛。無有增減。非前際生。非後際滅。畢竟常恒（云云）菩提心論云。花嚴經云。無一衆生而不具眞如智慧。但以妄想顛倒執著而不證得（云云）。
    
    文云。迷悟在我則發心則到者。蓮花三昧經云。毘盧舍那清淨性。三界五趣體皆同。由妄念故沈生死。由實智故證菩提。
      文曰。明暗非他則信修忽證者。花嚴經云。初發心時便成正覺。了知一切法。眞言之現具足惠身。不由他悟（云云）又菩提心論云。如花嚴經云。悲爲先惠爲主。方便共相應。信解清淨。如來無量力無礙智現前。自悟不由他。具足同如來。發此最勝心。佛子始發生如是妙寶心。則超凡夫位入佛行處。生在如來家（云云）。
    文。明暗那他則信修忽證者。如金剛三昧經云。懺悔之法是爲清涼。阿難言。懺悔無罪。不入於過也。佛言。如是猶如暗室若遇明燈暗即滅矣（云云）。
    
    文云。哀哉哀哉長眠子者。是示造是祕釋本主之憐愍生死衆生之迷惑深重。各而起大悲行之深重志之所以義也。長眠子者。成唯識論云。未得眞覺恒處夢中故。佛説爲生死長夜（云云）又大疏九云。驚覺義者。如來以一切衆生皆在無明睡故。於如來功德不自覺知故。以誠實言。威動令得醒悟（云云）法花第二云。一切衆生皆是吾子。而諸子等宿火宅内。乃至以佛教門出三界苦怖畏險道得涅槃樂（云云）又云。其中衆生悉是吾子（云云）今造此祕鍵。菩薩大悲心常如是也。
    
    文云。苦痛苦痛狂醉人者。是亦示所愍哀之境界。如是人是由醉三毒酒故成狂亂心。如法花云。譬喻如有人至親友家。醉酒而臥。乃至其人醉臥都不覺知（云云）又同經六云。諸子於後飮他毒藥。藥發悶亂宛轉于地。其諸子中不失心者。見此良藥色香倶好即便服之。病盡除愈。餘失心者見其更又來。雖亦歡喜問訊求索治病。然與其藥而不肯服。所以者何。毒氣深入失本心故。於此好色香藥而謂不美（云云）。
      文曰。痛狂咲不醉酷睡嘲覺者（酷字和名云酒味也。云云。）是示若醉若眠者。還□柳不醉非狂覺人也。是表六師外道及五十六種外道邪徒等。誹謗佛正法義也。
    
    文云。不曾訪醫王之藥何時見大日之光者。此義大疏九云。名三昧耶。言除障者。如來見一切衆生。悉有如來法身。但由一念無明故。常在目前而不覺知。是故發誠實言。我當設種種方便。普爲一切衆生決除眼膜。若我誓願必當成就者。令諸衆生隨我方便。説此誠實時。乃至於一生中獲無垢眼。障蓋都盡。故名三昧耶也（云云）如十住心論第一云。從人天迄顯一乘。並是應化佛對治心病之藥。他受用尊運載狂子之乘（云云）若明眼病之治藥者。准之可知也。
    
    文云。至若翳障輕重覺悟遲速機根不同性欲即異者。是示此受教根機不同義也。如法花三云。汝等天人阿修羅衆。皆應到此。乃至任力所能漸得入道（云云）。
    
    文云。遂使二教殊轍分手金蓮之場者。是遂示顯密兩教優劣義也。問。何故名顯密兩教耶。答。顯密差別者。二教論云。教則二種。應化開説名曰顯教。言顯略逗機。法佛談話謂之密藏。言祕奧實説（云云）若准六波羅蜜經意者。約釋尊一代聖教。有五味教也。以此五味教被付屬各各一人也。而以前四教四味法而被付屬其各一人。以第五眞言教而被付屬金剛手菩薩也。而都合前四味教乘悉爲顯教。以第五醍醐味眞言教獨名密教也。悉以五味教分配五人中。於于金剛手菩薩者。被付屬眞教也。就此眞言教更分兩界。所謂金剛界與胎藏界也。故云分手金蓮之場也。場者是眞言行者遂所到道場義是也。問。其六波羅蜜經正文何。答。彼經第一云。復次慈氏。我滅度後。令阿難陀受持所説素怛纜藏。其鄔波離受持所説毘奈耶藏。迦多衍那受持所説阿毘達磨藏。曼殊師利菩薩受持所説大乘般若波羅蜜多。其金剛手菩薩受持所説甚深微妙諸總持門。如是教門能除有情生死煩惱長夜黑闇。速能出離證解脱果（云云。文廣故略引也。）今解云。此前三藏者。是小乘教法也。或開大乘教也。具如下辨。次般若教者。諸大乘教也。後總持教門者。是所説兩界曼荼羅所有一切眞言教法是也。以是則爲金剛手菩薩所受持法也。故云手分金蓮之場也。
    
        文云。五乘並鑣踠蹄幻影之埓者。是示諸顯之行者多分是不離溜滯過失義也。問。此五乘並鑣踠蹄幻影之埓者。其文相何可訓耶。答。五乘者五種住心名云五乘也。鑣者是轡義也。踠者是殆別義也。幻影者此喻者有十喻之中。且先取幻化喻與鏡像喻兩喻也。埓者若以羊馬等馳走之時。不令横傍馳走直道是也。以此十緣生喻義。而今現心不令顛倒馳走之方便是也。蹄若是諸獸所有四足支節甲爪類足也。問。此中五乘者。是以何等教法名爲五乘乎。答。案其正理。是五乘者。正當聲聞乘·緣覺乘·他緣大乘覺心不生乘·一道無爲心乘·五今教乘也。問。其義何。答。此五乘法是涉生死險路而令到無上菩提涅槃之彼岸也。乘者乘御運載之義也。所以云此五。今住心而爲配五乘法也。問。若以人乘·天乘而加聲聞乘·緣覺乘·菩薩乘爲五乘。有何失耶。答。於人·天兩乘法中者。從本以來無如如幻如影等遣執著五喻十喻觀法故。以此二教何可顯幻影之埓義耶。所以今云前所引五乘義也。問。云其幻影之埓意何。答。斷遣我法二執之妄著。除去顛倒而趣正道之方便義故。所以十緣生句法則此喻埓者。是示羊馬等馳走之時行正路義也。問。於聲聞乘等用如幻等五喻義云何。答。大疏二云。聲聞經中雖明此五喻。而意明無義（云云）於他緣大乘心中悉用十緣生句也。問。其五喻者何物耶。答。密嚴經云。色如微塵集成如水聚沫。受以二法和合而生。猶如浮泡瓶衣等。想亦二和合因緣所生。如熱時焰。行如芭蕉皮葉。既除中無有實。行亦如是。識幻事虚僞不實。譬如幻師若幻弟子以草木等物幻作於人及諸象馬等（文）問。幻影言無體性義何。答。如心地觀經第八云。三界唯心。心名爲地。乃至心如影像。於無常法執爲常故。心如幻夢。於無我法執爲我故。問。此五乘人之所乘物爲何物乎。答。如大疏第一云。龍樹以爲如遠行。乘羊去者久久乃到。馬則差速。若乘神通人於發意頃便至所詣（云云）今解云。此中有三種喻。第一聲聞·緣覺·大乘菩薩。倶乘羊乘而到所詣也。於菩薩乘更有二種。一者他緣大乘菩薩·并即覺心不生菩薩也。第二者有一道無爲心·極無自性心也。此一道·極無之二人。倶乘馬人也。倶至于極無自性。通乘是當眞言乘教法也。問。如法花經者。以羊鹿牛大白牛。如次而配爲四乘人所乘法也。而何今但以羊馬物爲五乘之人所乘物耶。答。彼經所云與今所立五乘人之所乘義。所望各別故無相違失也。問。其所望各別意何。答。如彼法花者。以羊鹿牛及大白牛。各各人所駕車而爲所乘義也。今所立是於五乘人之所乘物。則以羊馬二物隨其所應。直以爲所乘物。而不用牛羊所駕之車之乘物。而直以牛羊爲五乘義故也。所以無相違也。問。若爾者約三乘人倶同可用羊乘義乎。答。爾也。而於他緣覺心之二菩薩。尚同可用羊乘也。是尋諸乘教法之興起。本源處是爲令入大乘一味法故。彼三乘法興起也。是法花之化城喻者。遂以令到寶所道場爲本意。故。暫假雖設化城。而所以久久遂到所到本處義也。是二乘與菩薩等同乘羊而到本處也。所以大疏云如遠行乘羊者久久乃到者。此義意也。問。彼大疏云乘馬則差速者。是指何等人耶。答。是指一道無爲心人與極無自性心人也。但約權佛。今以道無爲心人云爲猶踠幻影之埓人也。於極無自性心一人者。是其住心人迷馳進幻影之埓。於中途無踠到。先無溜滯障難。而到安隱處故。以此人不可謂踠幻影之埓義。如發菩提心論云。眞言行者當觀。二乘之人雖破人執。猶有法執。但淨意識不知其他。久久成果位。以灰身滅智趣本涅槃。如大虚空湛然常寂。有定姓者難可發生等（云云）是明以二乘人踠幻影之埓義文也。寶鑰云。此他緣大乘住心之佛未致心源。但遮心外之迷。無開祕藏之寶（云云）若約覺心不生心。又寶鑰云。前劫菩薩作戲論。此心正覺亦非眞（云云。此明覺心不生心之非究竟義也。）問。如是一法界一道眞如之理爲究竟佛。龍樹菩薩説。一法界心非百非背千是。非中非中背天背天。演水之談是斷而已。審慮之量手亡而住。如是一心無明邊域非明分位（云云）私云。以此一道無爲心相對眞言等。而以其一道無爲即爲無明不離佛。亦爲有溜滯中道之智住心云也。問。以何得知極無自性心不踠幻陽埓。而直進趣果分法義耶。答。二教論引五教章中卷云。問。上言果分離緣不可説相。但論因分者。何故十信修心即辨作佛得果法也。答。今言作佛者。但初從見聞已去。乃至第二生即成解行。解行修心因位窮滿者。於第三即得究竟自在圓融果矣。由此因體依果成故。但因倍滿者勝進即沒於果海中。爲是證境界。故不可説耳（云云）大師釋云。所謂因分可説者。顯教分齊。果性不可説者。即是密藏本分也（云云）今私云。依此誠文得知也。從極無自性心即無溜滯障。而直趣入祕密莊嚴心義也。又十住心論第九云。等空之心於是始趣寂滅之界。果還爲因。是心望顯教極果。臨後祕心初心（云云）意云。以此極無自性心即爲彼祕密莊嚴心已成親因云也。此極無自性心是不踠十緣生句之埓。而馳對治道之正路。而進趣菩提場果分本處云也。又云。故有眞如受熏之極唱勝義無性之祕告。驚一道於彈指。覺無爲於未極。等空之心於是始趣寂滅之界。還爲因。是心望前顯教極果。臨後祕心初心（云云如十義。是示前一道無爲不及後極無自性也。所以彼此相對示判斷其優劣懸隔義也。）焉知此極無自性住心是雖一分馬乘之所攝法。而非謂踠幻影之埓句所攝也。十住心論第九云。又極無自性心明眞如法身蒙驚覺緣力更進金剛際。據大日經及金剛頂經等云時。婆伽梵大菩提普賢大菩薩。住一切如來心寂滅無相平等究竟眞實時。金剛界一切如來現受用身。彈指驚覺告曰。善男子。汝所證是一道清淨。未證祕密金剛三摩地。勿以此爲足。時一切義成就菩薩。由一切如來驚覺。即從無色身三昧起。禮一切如來白言。世尊。如來教示我所行道。云何修行。云何是眞言。一切如來異口同音告彼菩薩言。善男子。當住觀察自心三摩地。從此已後説五相成身眞言。由此五相眞言加持。得成大日尊身。如是明證非一。恐繁不述（云云）又寶鑰云。鳳水龍王一法界眞如生滅歸此岑。雖入此宮。初發心五相成身可追求（云云）故知極無自性心不起溜滯心也。以此行示必定初入果分時前心也。所以非謂踠幻影之埓故也。問。立此五乘之義證其文何。答。十住心論第一云。衆生住宅略有十處。一地獄。二鬼趣。三傍生。四人宮。五天宮。六聲聞宮。七緣覺宮。八菩薩宮。九一道無爲宮。十祕密曼荼羅金剛界宮（云云）問。若爾者何故不開立極無自性心宮義耶。答。一道無爲心·極無自性心。總合爲一種所住處也。此二種住心大都等同義故云爾也。此二種住心之佛共名爲權佛。故合爲一種宮也。又如他緣解大乘心與覺心不生心合爲一種菩薩之宮。此亦爾也。故寶鑰云。第四唯蘊已後名得聖界。出世心中唯蘊拔業是小乘教。他緣以後大乘心大乘。前二菩薩乘。後二佛乘（云云）問。其文證何。答。同論第一云。菩薩權佛二宮乘雖云未到究極金剛界。地前諸住處亦是大自在安樂無爲故。如來與大小二牛示其歸舍（云云）問。此五今住心何故名云乘義耶。答。同論云故如來與大小二牛示其歸舍者。是以知此五今住心是非名爲乘義耶。又云。言車則三四雙轍而遊東西（云云）以是五今心即爲乘義意也。
        文云。隨其解毒得藥即別者。是總示前所説之顯密二教之所爲利益差別不同相義也。
        文云。慈父導子之旨大綱在此乎者。是總結前所説之總顯宗體綱要分之本意義也。


般若心經祕鍵開門訣卷上
般若心經祕鍵開門訣卷中

　　  文曰。大般若波羅蜜多心經者。三總題顯義略解問答分是也。就此中亦有二分。初總題顯義略解分。文曰大般若波羅蜜多心經者下是也。次二者問答顯義分。文曰或門云之下是也。就初義之文。文曰大般若波羅蜜多心經者。是牒擧此心經總相題名也。文曰即是大般若菩薩大心眞言三摩地法門者下。總解釋此經明題目之所由義也。次於此心經之總題名。即密以文殊師利菩薩之所證得智慧德。而爲所説經教之題號云也。以此菩薩所證之三摩地及所説眞言即名法門也。於此菩薩境界。以備自體軌範義。而爲諸行者之所證法門也。於文殊之翻名有多種。或云妙吉祥。或云妙德。或云妙光。言妙光菩薩者。即是名爲大般若菩薩。其義旨漸近隣已相稱也。光者是智慧義故也。大般若者。此云大智慧也。妙光與大智慧義最相契當也。
      文曰。文闕一紙行十四者。是先讃能詮之文句。是總合略少而易受持德也。
    文曰可謂簡而要約而深者。是讃所詮之義旨備總持綱要深祕肝心之德也。
    文曰五藏般若嗛一句而不飽者。是指事而示其義也。五藏般若者。先所明五種法藏也。各各所明其智慧法門内是也。即當其所詮教法之法門藏即是也。嗛一句而不飽者。於之一句文中而悉攝入彼五藏所説一切教。又解云。雖五藏之中廣義無邊際。問。於般若有幾種類耶。答。有心經疏集云。般若義古人釋有三義。一實相。謂眞理。二觀照。謂眞惠。三分字。謂言教。又般若有五種。謂於前三加第四眷屬般若。謂萬行也。第五加境界般若。謂諸地也。福智倶修。有空齊照。尋詮會旨也。若於空理解生惠性惠資。皆名般若（云云）問。如六波羅密經説五藏法者。大小乘教藏中何教可攝耶。答。前三藏是或小乘教所攝。或大乘教所攝也。後二藏純大乘教所攝也。問。其文證云何。答。基法師法苑林章第二卷云。大乘中亦説六藏。瑜伽·顯揚·對法·釋言。菩薩聲聞各有三藏。法花經云。不得小乘三藏學者。故知大乘亦有三藏。故分成六。獨覺等又復更無別戒律等。故無三藏可分（云云）第四般若藏第五總持藏。純大乘藏也。教理顯然也。問。其於何一句文示得知攝入五藏般若之法教耶。答。
    文云。掲諦二字呑諸藏之行果。波羅僧兩言孕顯密之法教（云云）是於此句攝諸法也。又經云照見五蘊皆空。及是諸法空相等者。是一句等皆總攝一切法意也。問。約初義意。准下文。初掲諦顯聲聞行果。二掲諦擧緣覺行果。三波羅掲諦諸大乘最勝行。波羅僧掲諦明眞言曼荼羅具足果。五菩提娑婆訶説上諸乘究竟菩提證入義（云云）若准是説文者。掲諦等一句何言以嗛諸藏行果而不飽耶。答。彼上文云初掲諦顯聲聞行果等者。是約一往竪義故作此説也。若約横義時。掲諦二果攝盡一切教義也。故字母釋云。總攝持者任持言。於一字中總持無量教文。於一法中任持一切法。於一義中攝持一切義等（云云）以此説文可會通此疑難也。問。以何故爲約横義是普雙攝盡諸法。約竪義漸次攝諸法義耶。答。横義是ヨコサマニ横普雙悉攝義名爲横義也。竪義是タテサマニ竪重重漸次有依前後次第階級。而從下品至于上品。從淺義至于深義。有次第義而攝諸法故。名爲竪義也。問。其文證云何耶。答如十住心論十云。大日經云。何菩提。謂如實知自心。此是一句含無量義。竪顯十重之深。横示塵數之廣多（云云）以此文可知。横竪各有攝取法差別義也。
        文云。七宗行果歠一行而不足者。是亦此心經之甚深最妙示總攝諸宗義德也。於吾本朝。舊新都合傳弘八箇宗教。所謂倶舍宗·成實宗·律宗·法相大乘宗·三論宗·天台宗·花嚴宗·眞言宗也·前三宗小乘教也。後五宗大乘教也。今所言七宗者。是且除律宗也。於今心經但不説此律宗義故除之。而取餘七宗義也。問。若爾者五藏般若中。何故攝取律藏般若行耶。答。般若行是取弘廣義故。普攝取律藏内般若行也。但於取七宗之行果意者。唯取於其自家有已別因分果德義也。於此倶舍宗等七箇宗者。皆是明於自家有已分別果德義也。所謂於倶舍宗·成實宗者。是取小乘所説阿羅漢果爲自宗果位也。於法相·三論·天台·花嚴·眞言五箇大乘宗者。以於其自宗有各別所建立之佛果。各各自宗義也。但於律宗者。無建立於自家有已分之各別果德義也。唯聚集倶舍宗等七宗所立果位。而爲律宗之所期果德也。其所以者。於倶舍等七宗。各各皆悉三業有妨非止惡義也。而今於律宗者。偏唯以總集彼諸宗所持戒律之妨非止惡義。而爲律宗因分所爲業也。而於爲諸乘即成所要妨非止惡義也。故今於取諸宗有別果德義時者。唯取於自家有已別果德七宗之果。而不取自宗中無別果德律宗也。故云七宗行果歠一行而不足也。又亦有彼律宗中唯有律行故而不取之義也。謂於彼七箇宗。皆有各別持律行義故。別不取彼律宗也。
      文曰。觀在薩埵則擧諸乘之行人者。是但示於此經之最初文擧能修行人中。是即取一切菩薩人也。此意云。是但約一切大乘行人菩薩作此説故也。非攝取一切小乘行人也。問。若言取小乘人者。有何失耶。答。約小乘行人者。無度一切苦厄義。簡之也。問。若爾者。分別諸乘分中。何故擧二乘行果耶。答。於其中是於攝擧二乘行果者。而是爲以小乘人令歸攝般若畢竟空觀故取之也。但於此處者不取二乘之狹劣行果也。彼二乘人者不能行甚深般若波羅蜜多故。無利他行故。今於此處唯攝取大乘之勝行修六度行四攝法而能利益諸衆生之行故也。故不攝取二乘小行也。此觀自在菩薩者。是不必觀世音菩薩唯一人也。但廣取他緣大乘住心等五種住心之八地已上深位菩薩行也。故言觀在薩埵則擧諸乘行人也。問。何故八地菩薩總名云觀自在耶。答。大疏六云。經云。祕密主。八地菩薩三昧道不得一切諸法離於有生。知一切如幻。是故世稱觀自在。義釋
    文云。從初發意以來。深觀十緣生句。入此地時得度性空彼岸故。不得一切諸法離於有生。彼以善巧方便。於如如不動中。起十緣生無邊大用。以如幻三昧遍至十方佛刹。親近種種善知識。普學無量度人門。隨諸衆生應以何等像類言音而得度者。即皆觀之而爲説法。是故世間見如是事迹故。號爲觀自在。是初入蓮花三昧之異名也（云云）。
    次下度一切若厄句者。准此釋文可知之也。
      文曰。度苦涅槃則擧諸教之得樂者。且先釋是本經所言度一切苦厄之句者。是擧修般若其能行人之所作自利利他二種利益行也。是就示能行般若菩薩之所化度之利益行之中。於此所化度之境界者。則攝取二乘所得之有餘無餘二涅槃也。何況大乘所得大涅槃義耶。
       文曰。五蘊横指迷境三佛竪示悟心者。是示於一種五蘊法即衆生與佛界兩種人所成之其迷悟差別義也。衆生是顛倒横亂。而於假僞之五蘊法則成實我實法之虚妄執著也。於佛界是於假僞蘊法而竪高正直。則如道理覺悟五蘊即空義也。此義如密嚴經中卷云。一切世間皆無有相。相爲繋縛。無相即解。相是心境。心境不實。眞實之法是智境。遠離衆相。非心境界。一切諸相是三界法。色聲等法。名之爲相。諸根境界一切衆生繋縛之因。若能於相而不貪著。衆縛悉除安樂自在（云云）私云。此經是明於一種五蘊法而凡聖成其異解故即有解縛。示閉義云也。問。於此一種法而佛菩薩者成假有性空義解之文證何。答。心地觀經三云。一切諸罪性皆如。顛倒因緣妄心起。如是罪相本來空。三世之中無所得。非内非外非中間。性相如如倶不動。眞如妙理絶名言。唯有聖智能通達。以是諸罪相以有攝五蘊法自體故云爾也。又仁王經下卷云。世諦幻化起。譬如虚空花。如影三手無。因緣故誑有。幻化見幻化。衆生名幻諦。幻師見幻法。諦實則皆無。名爲諸佛觀。菩薩觀亦然（云云）又彌勒菩薩四禮
    文云。幻無人馬迷情有。達者幻知未曾然（云云）如是等文。是示諸衆生横亂執於蘊法實有義。示佛菩薩於蘊法而如理實覺悟虚假不實義也。重解云。五蘊横指迷境。三佛竪示悟心者。是凡聖相對顯示迷悟差別懸隔義。而欲令厭離迷使欣求覺悟境界義意是也。而擧現在生盡十方法界。一切衆生界迷五蘊假合法則成實我實法想者。即爲横義也。」
　　
        文云。三佛竪示悟心者。是成非有似有。似有即空想義故者。是爲竪義也。横者雙ヨコサマニ横取縱廣相義也。竪者是タカサマニ高立而取無高下長短相義也。故本經云三世諸佛依般若波羅蜜多故。得阿耨菩提者。此義也。又解云。若於行人得益分文。所云得阿耨多羅三藐三菩提句中。即三菩提句是也。三菩提與三佛陀者。是同倶翻正覺義。是常途事也。於是即普皆翻正覺故云和也。問。何故約指凡夫迷境義而云横義耶。答。於凡夫之心境者。示横取盡十方世界之衆生現在所具足一念心物。而無有體法義故云爾也。問。衆生現在所具足一念心者。何等念爲一念心耶。答。新譯仁王經上卷云。五蘊·十二處·二諦·四諦。一切皆空。是諸法等即生即滅即有即空。刹那刹那亦復如是。何以故。一心念中有九十刹那。一刹那經九百生滅。諸有爲法悉皆空故（云云）今私案云。九十刹那之中。以一刹那而應爲一念心也。又解云。於九百生滅之中。以一金剛生住異滅而應爲現在一念心也。而於過去與未來法。悉以爲無體法故云爾也。故云五蘊横指迷境也。若約佛之悟解境界者。竪取三世常住法一切諸佛功德境界而爲佛果境界故。云三佛竪示悟心也。以十方爲横義。指三世爲竪義事。如智覺禪師花嚴感通賦云。花嚴經教無盡圓宗於一心而普會（注曰。横通十方。竪徹三際。皆是心中現云云。）又佛説藥師如來牛頭天王經（羅什譯）其經云。牛頭天王竪知三世事。横見十法界（云云）問。如經之所説文者。言觀自在菩薩照見五蘊皆空等者。是以此五蘊即爲覺悟之境界義也。而何故今云五蘊横指迷境耶。答。於此五蘊之名言。總有二義也。一者覺悟之義。如經文云照見五蘊皆空之句是也。二者亦於五蘊而有直通迷境義也。謂是直約凡夫之迷心前而言五蘊時是也。問。此二義差別意趣何耶。答。謂於觀自在菩薩之所觀界與斯菩薩之所化度境界。而有斯二種差別義故云爾也。問。有此二種差別意何。答。約觀自在菩薩之所觀境者。約一切諸法皆悉爲非有似有。似有即空義也。而更約觀音所化度衆生而所以度一切苦厄物者。於此所度衆生。而有執五蘊相爲實我實法衆生也。而約有成如此迷亂之衆生故。約此迷惑衆生界之前。而言五蘊横指迷境者咎也。問。以過去未來二世爲無法義何。答。如心地觀經第八云。文殊師利菩薩白佛言。於三世法誰爲心。過去已滅。未來未至。現在心不住。以是過去已滅未來未至法。豈非無法耶。問。於佛界爲三世常住義何。答。金剛界禮懺經云。南謨常住三世淨妙法身金剛界大悲毘盧遮那佛（云云）又理趣般若經云。常住三世一切身語意業金剛大毘盧遮那如來等（云云）問。於五蘊而起我法執義何。答。基法師六十二見章云。薩迦耶見。此見爲依於五取蘊見我法常故（云云）又解云。五蘊横指迷境者。是横者雙廣示異生羝羊心愚童持齋心嬰童無畏心。三箇住心人之所成迷心也。謂此三人雙同於五蘊和合假成境上。堅執實我實法事。既無其勝劣淺深差別故云横也。如是人等未離我法二執之咎也。故云五蘊横指迷境也。此三箇住心者。寶鑰之初一擧凡夫一向行惡行不修微少善。次一顯人乘。次一表天乘。即是外道下厭下界上欣生天。願樂解脱遂墮地獄。已上三心皆是世間心。未名出世（云云）已上三種住心於行雖有勝劣。於迷心無勝劣也。是皆倶我執深厚故也。故爲横義也。又佛竪示悟心者。此三佛者。以得三菩提一切諸佛名爲三佛。自體是有四箇佛也。謂一者他緣大乘心佛。二者覺心不生心佛。三者一道無爲心佛。四者極無自性心佛是也。此四量佛者。於五蘊法而此四佛如次成淺深麁細智解。而了知五蘊無性理。此解即有重重淺深差別義故名云竪也。問。其四種住心之中。初住心淺劣。於後後住心漸漸轉深義何。答。寶鑰云。九種住心無自性。轉妙皆是因。乃至云。唯蘊拔業是小乘教。他緣以後大乘心大乘。前二菩薩乘。後二佛乘。如此乘乘自乘得佛名。望後作戲論。前前皆不住故名無自性。後後不果故。皆是因轉轉相望各各深妙（云云）以此文可知三佛竪示悟心義也。問。此横竪義者何云事耶。答。十住心論第十云。大日經云。何菩提。謂如實知自心。此一句含無量義。竪顯十重之淺深。横示塵數之廣多（云云）准此文説者。以淺深高下重重差別義爲竪義也。横者是横雙取縱廣相也。問。何故以二乘聖者不攝三菩提句耶。答。二乘聖者於五蘊法雖得生空智。未得法空觀。故不攝三菩提句也。問。此義何。答。如菩提心論云。又二乘人聲聞執四諦。緣覺執十二因緣。知四大五蘊畢竟磨滅。深起厭離破衆生執。乃至云。二乘之人雖破人執。猶有法執（云云）此故以二乘生空智不攝三菩提句也。唯以佛所得二空智云三菩提也。上文既明迷悟差別義已故。從下更就明覺悟義中。先約極無自性心。即示普賢菩薩所成眞俗圓融智性相不二解義也。
    文曰。言色即是空普賢解頤圓融之義者。先示普賢菩薩所受内證自受法樂義也。謂普賢薩埵即於眞俗圓融性相不二智境。成就自受法樂之功能義也。此色即是空等四句文。是示以五蘊·十二處·十八界·四諦·十二因緣等諸法即相攝圓融于眞空性。而成就其無礙無障甚深不思議智境界義是也。此義契當花嚴教中所言普賢菩薩内證之三摩地所得法也。此義意如密嚴經云。一切法空性。與法常同體。始於胎藏時。色生便滅壞。離空無有色。離色無有空。一切法亦然。空性與之一。展轉無差別。所爲得成就（云云）是頌意明空有緣攝圓融相攝義也。此經文所言色不異空空不異色者。即此義意也。是示於五蘊即體具性空理。此理即是不異其假相五蘊法云也。此假相五蘊是全不異眞性之空理云也。謂非有也。似有法也。虚妄現起説爲五蘊法也。以似有之眞理實性説爲眞如之性空理也。故應知離有爲法之外全都無一分之無爲法也。離無爲法之外全都無一分之有爲法也。有爲法即相是無爲也。無爲法即性是有爲也。故言色即是空空即是色等也。如此上所引密嚴經頌也。此實既明色不異空空不異色義也。方是存是義即辨是即空有圓融性相緣攝意而已  文云解頤圓融之義者。此表自受法樂深旨義。如理趣般若經云金剛手菩薩摩訶薩爲欲重顯明此義故熙怡微笑者此義也。理趣般若經所言熙怡微笑義。是此經獨唯表示自性法身之佛界自受法樂義也  又解曰。言説大樂金剛不空三摩耶心者。是表示依能用自受用法而成自利益。及有法身境界説法用即作利他行義故。是即成微笑相也。意云。若成入定及入觀行時。是時有種種威儀身相也。謂閉目舌付上齶。脣合端身等相也。而生悦笑時。顏頤等自成變移之相貌。而是既違背入定相。以破傷其入定時也。威儀相矣故解頤云也重意云。文云頤解圓融之義者。是約世流布淺喻。倚此喻而述深義也。謂普賢菩薩有能飡法喜食味禪悦食微妙事故。云頤解等也。是如世人所言。喰美食時。雖落頤之例也。自受法樂體是也。法喜食禪悦食義。如法花第四云。富樓那。淨土衆生成法喜禪悦食。更無餘食想（云云）於此法喜禪悦食者。普賢豈不成就此德耶。此中今云法喜食者。是以解諸法圓融無礙義爲樂也。禪悦食者。以三三昧耶爲自體也。所謂佛部蓮花部金剛部三昧耶是也。何況成説法利物之威儀。豈是同入定住定之威儀相耶。故云頤圓融之義也  因論問。普賢菩薩之入定觀行有威儀身相文證云何耶。答。金剛界蓮花部儀軌云。舌柱於上齶（乃至）方成最正覺（云云）於此文大師釋云。是文明極無自性心之普賢菩薩。是從彼極無自性心之三摩地行。而迴傳即入眞言門果分義（云云）故寶鑰云。金剛頂經説。薄伽梵。大菩提心普賢菩薩。住一切如來心。時如來遍滿此佛世界。猶如胡摩。爾時一切如來雲集。於一切義成就菩薩坐菩提場。往詣示現受用身。咸作是言。善男子。云何證無上正等覺菩提。不知一切如來眞實忍諸苦行。時一切義成就菩薩。由一切如來驚覺。即從阿沙婆那伽三摩地起。禮一切諸如來白言。世尊如來教示我。云何修行。云何是眞實。如是説已。一切如來異口同音告彼菩薩言。善男子。當住觀察自三摩地。以自性成就眞言自恣而誦（云云）問。此舌柱於上齶等者。爲明何等相耶。答。蓮花部儀軌四卷記云。次文云端身勿動搖。舌柱於上齶。止息令微細者。亦説成觀時之儀式也。口決云。寂息氣。於其息氣上觀●字。隨息氣出入（云云）今私云。舌柱於上齶時。是先頤直而於脣小分許不合也。而今於生悦咲相時頤等動變改於前威儀相故。言解頤者此義意也。可知悦笑相是非入定威儀之式也。今普賢菩薩於自受法樂境即生喜悦想義故。言熙怡微笑相也。是暫捨入定之威儀式故云解也。解者變移義。暫捨義也。問。若爾者。此普賢菩薩於是時者。爲入定相耶。爲當爲出定相耶。答。乍已住禪定。而有熙怡微笑相也。即是示入定中微妙受樂事也。是不謂出定以後相也。故同儀軌云行者聞驚覺定可普禮足等者。是正定住定中事也。准之可知之也。問。以何所以得知普賢住定得自受法樂耶。答。准瑜伽唯識論等云。八地已上菩薩行唯定非散。而恒時住無相觀。則二空無漏觀相續無間斷時（云云）豈普賢非爾乎。問。此普賢菩薩以圓融之三法而成自受法樂義者。是若因分中之圓融義歟。爲當果分中圓融義歟。答。今倶用因分及果分中圓融義。即而爲自受法樂之境界也。問。於果分法具圓融義意云何。答。十八會指歸云。瑜伽教十八會具五部四種曼荼羅四印。具三十七尊。一一部具三十七尊。乃至一一尊成三十七尊。亦具四種曼荼羅四印。互相渉入如帝釋網珠光明交映展轉無限（云云）此義説果分中圓融義也。問。若爾者。果分有三種世間義耶。答。爾有也。問。其文證云何。答。祕藏記云。問。生住等諸法常恒如是生二句乎。三種世間之常無常相配云何。答。生住等諸法一句。三種無常世間相配也。常恒一句者。三種常住世間相配也（云云）問。若爾者。依此文者。唯觀果分三世間圓融義。不觀因分中三世間圓融義耶。答。可觀察同因分果分二種三世間圓融義也。問。何故知爾耶。答。五教章中卷云。此一乘義因果同體成一緣起。得此即得彼。由彼此相即故。若不得者因即不成因。何以故。不得果故非因也（云云）因分三世間是觀無常義也。果分三世間是觀常住義云也。問。此普賢依何義故云含笑於圓融義耶。答。理趣經云而爲説法初中後善文義巧妙純一圓滿清淨潔白。説一切法清淨句門。所謂妙適清淨句等者。是方今金剛手菩薩即普賢也。此普賢即住如是等所説圓融無礙義生喜悦云也。金剛手即名爲普賢義。見理趣釋也。此意如大師所造三昧耶戒序云。極無自性心者。雖云融法界而證三世間身等帝網而得一大法佛。猶是成佛之因也。初心名（云云）此文且示普賢菩薩未迴入果分法之以前事也。而更有普賢菩薩趣入果分法甚深妙義。如寶鑰云。金剛頂經説。薄伽梵大菩提心普賢菩薩（乃至）自姿而誦（云云）問。斯自性成就眞言者何物耶。答。教王經云。唵菩地質多畝怛波（二合）娜夜彌。以此自性成就眞言令發菩提心（云云）普賢菩薩已入果分菩提以後。觀成果分中三世間法圓融義也。
    文曰。談不生文殊破顏絶戲之觀者。是示覺心不生住心大意也。是釋經本文云是諸法空性不生不滅不垢不淨不增不減義也。明此八不義如上文明也。是約實相眞理中。即示一切諸法無生無滅等義也。文殊破絶戲之觀者。如理趣經云。一切無戲論。如來復説轉字輪般若理趣。所謂諸法空與無自性相應故。諸法無相與無相性相應故。諸法無願與無願性相應故。乃至云。時文殊師利童子欲重顯明此義故。熙怡微笑者。是示文殊依三解脱門之三摩地法而住自受法樂義故。文殊而現微笑相義也。咲悦儀者。是散亂時所作妄僞儀也。但於入道時者。專不可有此事也。入定人容顏。是閉目舌付齶。而小分許脣不合等也。是如散亂時成咲悦相時者。而則今破壞如是入定吾儀之相也。而更作如凡愚人咲悦相故。曰破顏絶戲之觀也。咲是爲凡愚儀。如法花一云。又見菩薩離諸戲咲者是也。絶戲之觀者。是入離言實相之觀行。而法喜禪悦之儀是也。是微笑相即示現住自受法樂之至極義也。又解曰。今文殊於自受法樂時。是乍於安住妙定座。則有能成説法事業之顏容威儀。此事違背敗壞於常途住定者威儀。而能通諸餘人輩住定時敢不能説法之事。故云顏破戲論觀也」文云。説之識界簡持拍手者。是約他緣大乘心示唯識無境義。而釋本經文也。是故空中無色無受想行識乃至無意識界文是也。此本經云是故空中無色無受想行色乃至無意識界者。是約眞如理性中都斷絶一切依他起性五蘊十二處十八界諸法空義言也。文云説之識界者。是示此中有唯心識義也。文云簡持拍手者。是釋唯義也。簡持者。是簡者唯外境義也。而簡取唯内識義云也。簡持也。拍手者。有二解也。一者歡喜義。是拍手而喜悦是唯心説也。行人適聞説唯識正義故。即拍手悦義也。又解。拍手者是驚覺義也。是驚覺長眠衆生而令得覺悟唯識妙理之義也。
    文曰。泯之境智歸一快心者。是約一道無爲住心而釋本經所言者智亦無文意也。是示如如理如如智無二無別同一如義。是爲即歸一快心義也。又解云。歸一快心者。是三乘五性遂歸入一佛乘之理義也。此義如寶鑰云。寂而能照。照而常寂。似澄水之能鑒。如瑩金之影像。濕金即照影。照影即金水。即知境即般若。般若即境。故云無境界（云云）意云。寂者是境也。照者智也。
境與智無二無別云也。
    文云。十二因緣指生滅於麟角者。是示緣覺人法二種也。是示能所觀之二義也。十二因緣義者。如法花第三云。廣説十二因緣法。無明緣行。行緣識。識緣名色。名色緣六入。六入緣觸。觸緣受。受緣愛。愛緣取。取緣有。有緣生。生緣老死憂悲苦惱。無明滅即行滅。乃至則老死憂悲苦惱滅（云云）此中有流轉還滅二種十二因緣法也。而生之中十二因緣者。是流轉十二因緣也。是流轉生死十二因緣是也。滅之中十二因緣者。是滅十二因緣是也。鱗角者。是於緣覺有二類。一者部行類。即部黨衆多徒衆而修習十二因緣法也。二麟角喻人。是於三千世界内。唯獨一修習十二因緣法也。是如騏驎角唯一無二也。
    文云。四諦法輪驚苦空於羊車者。是示聲聞乘之人法二義也。此知苦斷集證滅修道之法輪。是聲聞乘人所修行法也。如法花第三云。謂是苦。是苦集。是苦滅道（云云）以聲聞乘喻羊車也。又法花二云。若有衆生内有智性。從佛世尊聞法信受。慇懃精進欲速出三界。自求涅槃。是名聲聞乘。如彼諸子爲求羊車出於火宅（云云）四諦法名法輪。是如轉輪聖王輪寶摧破一切怨敵義也。又如車輪之旋轉也。迴轉從佛所而旋轉於衆生所。故名之爲輪義也。
    文云。況復掲諦二字至孕顯密之法教者。是明此心經爲總持肝要義也。問。如此祕鍵文説者。上掲諦二字聲聞行。次掲諦二字是緣覺行果等（云云）而云何掲諦二字呑諸藏之行果等耶。答。是約一字攝多門意故。掲諦二字呑諸藏之行果也。若約多字成一門故。祕藏記云。掲諦掲諦（行行義也。謂菩薩行佛行。）波羅掲諦（圓滿最勝義）波羅僧掲諦（和合行義）菩提娑婆呵（究竟義。圓滿義。驚覺義等。云云）。
    文云。一一聲字歴劫之談不盡者。是約時節廣多義。示此眞言總持之所攝文義甚廣博。章句無盡無邊。而廣多劫中其義不可説盡意也。
    文云。一一名實塵滴之佛無極者。是約有能説佛菩薩之無量無數義。示此所説眞言所攝之能詮名句所詮實義不可數盡義也。
    文云。是故誦持講供則拔苦與樂修習思惟則得道起通者。示修行此般若之得益之深重義也。此有麁細内外諸種種之行。可悉之也。
    文云。甚深稱誠宜可然者。總結歎德也。
    文云。餘教童子次聊撮綱要釋彼五分者。示是祕釋興起由來也。
    文云。釋家雖多未釣此幽者。是示此祕釋之殊勝不共義也。
    文云。翻譯同異顯密差別竝如後釋者。是示於此第三總顯略儀分中。而略第五翻譯不同異本義等。而不明之由也。
    文云。或問云般若第二未了教何能呑三顯之經者。是就第三總題略解分中。是當第問答顯義中之是其問也。此難問意。即是當法相宗學者所成疑難也。難意云。依解深密經説者。於三時教中。是般若經即當第二時未了説之經也。而何於未了義經則爲明彼第三時之中正顯了義經所説甚深妙義耶云也。問。以何所由知爾耶。答。花嚴經探玄記第一云。日照三藏説云。近代天竺那爛陀寺。同時有二大德法師。一名戒賢。一名智光。神解超倫。聲高五印。群那稽顙。異部歸誠。大乘學者仰之如日月。獨步天竺。各一人而已。以所承宗別立教不同。謂戒賢遠承彌勒·無着。近踵護法·難陀。依深密等經瑜伽等論立三種教。初佛初鹿苑説小乘法。雖説生空。然猶未説法空眞理。故非了義。即阿含等經。第二時中雖依遍計所執自性説諸法空。然猶未説依他圓成唯識道理。故且非了。即諸部般若等教。第三時中方就大乘正理具説三性三無性等唯識二諦。方爲了義。即解深密經等。又此三位各以三義釋。一攝機。二説教。三理顯。且初唯攝聲聞唯説小乘唯顯二空。三普攝諸機通説諸乘具顯空有。是故前二攝機教理各示有闕。故非了義。後一機無不攝。教無不具。理無不圓。故爲了義。第二智光論師遠承文殊·龍猛。近禀提婆·清辨。依般若等經·中觀等論。且立三教。謂佛初鹿園爲諸小根説小乘法。明心境倶有。第二時中爲彼中根説法相大乘明境空心有唯識道理。以根猶劣未熟。令入平等眞空故作是説。於第三時爲上根説無相大乘。辨心境倶空平等一味。爲眞了義（云云）加之辨中邊論云。是即契中道者。謂一切法非一向空。亦非一向不空。如是理趣妙契中道。亦善符順般若等經説一切法非空非有（云云）今見此説。是般若經可類攝第三時顯了説也。又依智度論説者。於大般若經有共教不共教般若。此二種般若中。共般若者不了義也。不共般若了義也。今唯思此兩説處。當戒賢論師門人破難智光論師所立義意也。
    文曰。如來説法一字含五乘之義一念説三藏之法何況一部一品何匱何無者。是答説分也。此答説分意顯然也。謂一字含五乘之法。一念説三藏之義。是如彼魏菩提留支三藏一音教。謂一切聖教唯是如來一兩所潤等。又經云。佛以一音演説法。衆生隨類各得解（云云）。
    文。龜卦爻蓍含萬象而無盡者。是擧一法攝多之傍比例也。龜卦者龜甲之筮是也。爻蓍者是又示説易筮之法。是含容衆多義之比例也。大師請來表曰。含理者也。三爻能敷者也。十翼若闕緣繋。龜文何益（云云）又悉曇字母釋云。譬如易一●中具含萬象。龜十字士悉知三世（云云）●字是卦字或作也。爻字是卜筮義也。故字鏡云。爻（爻平第反。[爻*力]也。卦名也。易筮六爻也。云云）蓍者字鏡云。蓍（蓍卦脂反。信也。蒿也。四聲玉編云。音尸神草也靈者用之。文。今私云。易筮所用有草名也。蓍者此草名也。）類聚和名云。蘇敬曰。蓍音尸。和名女卜。以莖爲筮者也（云云）。
    文曰。帝網聲論呑諸義而不窮者。亦是擧一法攝多法之傍比例也。帝網者。十住心論第九云。然帝釋天珠網者。即號因陀羅網也。然此帝網皆以寶成（云云）寶明徹遞相影現渉入重重。於一珠中同時頓現隨。即示竟無去來也（云云）聲論者。大疏第七云。此如因陀羅宗者。因陀羅是天帝釋異名。帝釋自造聲論。能於一言含衆義。故引以爲證。世間智慧猶尚如此。何況如來於法自在耶（云云）。
    文曰。難者云若然者前來法匠何不吐斯言者。外人疑難之辭也。難意云。吾本朝從傳流佛法以後至于今日。若干人師或權者或實者。皆博覽一代釋典。弘隆諸宗教法人人。其數不可稱計也。而如此明德龍象等未曾傳此祕密眞言法教也。而仁者獨何建立此祕教耶云也。
    文云。答聖人投藥隨機淺深者。是答説也。如法華經云。諸佛如來隨其所住。乃至以道受樂等（文）同三卷云。破有法王出現世間。隨衆生欲種種説法。乃至以種種緣令得正見（云云）。
    文曰。賢者説默待時待人者。示説教與時機相應及不相應義也。如法華第一云。我設是方便。令得入佛慧。未曾説汝等當得成佛道。所以未曾説。説時未至故。今正是其時。決定説大乘（云云）又説默待人義者。如維摩經説也。三十一類菩薩以言説説不二法門。淨名一人默説而表示不二法門之道理。是即悉皆有其時機得益也」
　　文曰。吾未知者。是示自卑下意辭也。此明鑒知時機義。是則許讓諸佛得自達神力大菩薩。是諸佛等乃所證知也。不能凡夫二乘所知云也。
    文。可言不言者。是總擧契當正理及應順機根之説教。與不契當正理及不應順機根之説教之二種義也。契當正理教説者。是必爲人所可説教法也。又能應順于所被機根法教。亦必爲衆生可説之也。以此義名爲可言義也。若雖契當正理。若不能應順于機根者。不可説之也。若強説之。即爲成不言之失也。可言者是善説也。故可依用。此善説言也。不言者是不善説也。故於不善説者不可依用之云也。問。若雖契正理法。於不能應順所被機法者。爲不可説之言也。
    次不言不言者。於不契當于正理。及不能應順于機根法者。不可説之云也。謂不言（イフマシキヲハ）不言（イハサレトイフナリ）。
    次文。不言言之失者。若用不應言之言教時者。爲有咎云也。問。若不相應于所機根其説法者。是何樣説法耶。答。如二教論云。是猶覆方底於圓蓋。願其能令極功力於寒氷求其飛焰。何其愚哉（云云）問。此可言不言等一行文句。云何可講訓之乎。答。可言不言（イフヘキトイフマシキトニ）不言不言（イフマシキヲハイハサレトナリ）不言言（イフマシキヲイフコト）之失者。是若有人於不可言法強用言之時。示有過失咎義也。是謂不可作非法之説法也。有作如法説法義。大意如迦葉佛所説經云。諸惡莫作。諸善奉行。調伏自心。是諸佛聖教（云云）以此説意逆次可配知其可言不言義意也。不言不言者。契善調伏自心也。問。其知人之斷者指誰人乎。答。佛菩薩是也。以是人即名智人也。所説最勝知人者。唯是可取得無上佛果人是也。故法花第一云。諸佛智慧甚深無量。其智慧門難解難入。一切聲聞辟支佛所不能知（等文）又第三云我是一切知者。知道者。開道者。説道者者。即是意也。問。用可言之説法者。有何勝利益耶。答。如法花第三云。爾時無數千萬億種衆生。乃至漸得入道（云云）是文明機可言義也。問。若不應機之不言之説法損物意云何。答。法花第一云。爾時佛告舍利弗。止止不須説。乃至增上慢比丘將墮於大坑。又云。我即自思惟。若但讃佛乘。衆生沒在苦。不能信是法。乃至我今所得道。亦應説三乘者。是明應機之説法有利益義。與不應機説法有損義。准之可知也。問。於佛滅度後惡世末代時。流行眞言總持教。是豈非宣説不言法咎耶。答。眞言總持教法。是於救濟惡世衆生。實有廣大利益用故。佛菩薩教末世衆生令流行此總持密教給。是有其處也。契經有文説也。問。其契經説文云何。答。六波羅密經云。若彼有情樂處山林常居閑寂修靜慮者。而爲彼説素怛纜藏。若彼有情樂習威儀護持正法一味和合令得久住。而爲彼説毘奈耶藏。若彼有情樂説正法分別性相循環研覈究竟甚深。而爲彼説阿毘達磨藏。若彼有情樂習大乘眞實智慧離於我法執著分別。而爲彼説般若波羅密多藏。若彼有情不能受持契經·調伏·對法·般若。或復有情造諸惡業四重八重五無間罪。謗方等經。一闡提等種種重罪使得消滅。速疾解脱頓悟涅槃。而爲彼説諸陀羅尼藏。又云總持門者。譬如醍醐。醍醐之味。乳酪蘇中微妙第一。能除諸病。有情身心安樂總持門者。契經等中最爲第一。能除重罪。令諸衆生解脱生死速證涅槃安樂法身（云云）依此經文説可知。於惡世像末世時。而流布眞言教法。必有利益義明白也。於前四味經教者。當此惡世。此世未當。返不相構衆生根。唯眞言總持教相構惡業深重衆生之滅罪之謀方法也。所以此法也。傍論問。如六波羅密經説者。於釋尊所眞言總持教既以是法被付屬金剛手菩薩也。而何故入楞伽經云。我乘内證智妄覺非境界。如來滅後未來當有人。大惠汝諦聽。有人持我法。於南大國中有大德比丘。名龍樹菩薩。能破有無見。爲人説我乘大乘無上法。出現八百年。住壽三百歳（云云）二教論云。我乘内證智者。是則示眞言祕密藏（云云）然則是有此相違咎也。答。佛滅度後於八百年中。龍樹菩薩出現世。而所弘行眞言教。是大日尊所傳眞言教也。釋尊被付屬金剛手菩薩眞言教。是釋迦所説眞言教也。而其源是一種無二無別也。大日尊同又親被付屬金剛手。金剛手轉流之。其第二轉被付屬龍樹菩薩也。故無相違咎也。但於末世流行眞言教條者。是爲被滅一切衆生重罪等故。是則當可言義也。問。以二乘聖者可開有智人處耶。答。准維摩經意者。不可開之也。謂富樓那尊者爲大乘機人説小乘法故。蒙淨名居士之呵責等此義也。有維摩經中也。問。鑒知所被機根之熟未熟應機非應義唯佛菩薩所爲妙業也。而云何大師乍示現凡夫相。而被弘宣眞言密教耶。答。大師是勘其本地即第三地菩薩也。而爲利生故暫示現凡夫身相給。故以本地智慧力而鑒察衆生機根。而隨時宜而被弘宣其相應之祕密教法。即其妨難也。謂權實無隔事。猶如影不離形。波不隔水。故於實相攝權。以假令歸眞。而以權身弘宣密教。有何妨哉。問。以何文證得知大師第三地菩薩耶。答。青龍大和尚説宣故。吳殷纂云。今有大日本國沙門。來求聖教。皆令所學可如寫。此沙門是非凡徒。三地菩薩也。内具大乘心。外現沙門相（云云）依此説文知。大師實第三地大菩薩也。上來第三總題略解問答分辨了。次可辨第四外題廣解分釋分也」
　　
    文云。佛説摩訶般若波羅蜜多心經者。是別就此第四門而先牒本經題是也。
    文云。就此題額有二別梵漢語別故者。是總表示此心經之題號之有梵漢交雜義也」
　　文云。今謂説至胡漢雜擧者。是更牒文而總分梵漢兩説也。
    文云。説心經至九字胡號者。是分文字而配釋梵漢兩土語也。問。以何義云梵語云漢語云胡語耶。答。梵語者是五天竺國之名字語言也。天竺所用名字語言。是梵王所傳故。名之梵字云也。西域記云。梵王所製原始垂則。四十七言。寓物令成。隨事轉用（云云）梵者是清淨義也。梵王是修得離欲清淨行故名梵王也。漢語者是振旦國之名字語言也。而佛法初傳弘後漢明帝代故。對是時即振旦國名字語言即呼云漢字也。胡語者是或梵語之異名也。字母釋云昔後漢明帝夢金人云。彼摩騰·竺蘭以此文來傳振旦。字非篆隷。語隔梵漢者。此義（具如下辨也。）舊人師等呼梵語亦云胡語。今依其舊説故。今依用爲胡語之説也。如悉曇字記云。古謂梵書曰胡文者。案西域記。其閻浮提地之南五天竺。遠承梵王大分四姓。通謂之波羅門國。佛現於其中。非胡土也。而雪山之北傍臨蔥嶺。即胡人焉。其字無有異。良以境隣天竺。文字參渉。所來經論咸梵篋。而風俗則勅習。其文粗有增損。自古諸佛經多於彼獲之魚魯鄆浠直曰胡文謬也（云云）今謂。以先可知此胡與梵兩語差別義也。
    文曰梵名曰下。是列梵語之名目也。
    文曰。初二字圓滿覺者之名。是釋佛字之名義也。以能説主名之圓滿覺者。是自覺覺他覺行圓滿故名云圓滿覺者也。問。此心經佛説者。何故般若三藏所翻心經云。爾時有菩薩名觀自在○菩薩摩訶薩告具壽舍利子。若善男子善女人。欲學甚深般若波羅蜜多行者。應觀五蘊性空。舍利子。色不異空。空不異色等（云云）見是此經正文。即此心經是不佛自所説也。而何云佛説耶。答。於此可有多種會釋也。一者於佛會所説法者。假令若菩薩説。若聲聞説。餘人天等説。皆名佛説也。如勝鬘經等類也。如此菩薩等。此皆承佛勅能宣説之故。名爲佛説無失也。又解云。觀自在菩薩即名佛也。或分證佛也。或過去已成佛也。故云佛説無失也。又解云。此心經之説主説處衆多差別也。或時舍衞國給孤獨園説也。是如陀羅尼集經第三卷説也。又如般若三藏所譯心經者。是於鷲峯山佛自説之等也。故知有衆多異本經也。或佛自説云。或是菩薩説云也。然此今所釋心經。是約佛觀自説義故。名云佛説無失也。
    文曰。次二字開悟密藏施甘露之稱者。是於説字之梵語而釋其字義也。開悟者是示此甚深義之能詮文也。密藏者示所詮義也。是眞言等也。施者化他之業用也。問。此甘露者何義耶。答。以觀妙有眞空而開悟中道義。名甘露義也。依對治偏有偏空執病之爲妙藥故。名云甘露也。
    文曰。次二字就大多勝三義者。付其梵語示釋大義也。大者是大小相對義也。以大乘義即是簡小乘法之微少義也。大乘法即爲教理行果廣大甚深也。示小乘法是爲其教理行果淺近微少義也。多者是多少相對義也。以大乘廣多義簡小乘邊少義也。是於教理。行果顯示有大乘之廣多義與小乘邊少差別故也。勝者劣相對義也。大乘是教理行果廣大而爲殊勝也。小乘法是此四法即爲狹少下劣也。
    文曰。次二約定慧樹名者。釋般若義也。般若者此云智慧也。此言智慧是取修慧也。非取聞思二慧也。是即一切種智及一切智智也。
    文曰。次三就所作已辨爲號者。是釋波羅蜜多義也。是以菩薩之六度四攝廣大行已成就已具辨。以爲所作已辨也。波羅蜜是翻云到彼岸也。是即所作已辨義也。如顯幽抄云。摩訶般若波羅者。即是所至到義。蜜多者是能至能到義。想名爲彼岸到。翻爲到彼岸。即是六到彼岸也。此六總名爲波羅蜜多。總名爲度也。即如般筏越生死河也（云云）又云。六度萬行稱之爲乘者。即是六度是波羅蜜多也。有往來運載之用名爲乘也（云云）。
    文曰。次據處中表義者。釋心義也。此心者是中心義。是肝心義也。是堅實心義也。是非取外慮心義而已也。
    次二以貫線攝持等義者。此有二義。一者線義。謂以糸筋貫花也。謂以文[糹*壽]而貫義綖也。又以文即是攝持義趣令不散失故。云攝持也。等者是等取繩是墨。常恒法軌等是也。
    文曰。若以總義説皆具人法喻斯則大般若波羅蜜多菩薩之名即是人者。是明約人義得名也。是則約此經題目。於上來者。別別分字解釋之。至此下文者。是約總相而配釋人法喻三義也。人者是以云此大般若波羅蜜多者。以是名字則爲人之名號也。故陀羅尼集經第三卷。於大般若菩薩像者。以此菩薩人非直名大般若菩薩耶。依此經説故疏主造。此約人釋也。約法名字者。是般若波羅蜜多者。六波羅蜜中第六智慧波羅蜜多之行法是也。菩薩所修行法也。約喻義者。於此有別義與通義也。且約別義者。謂波羅蜜多者。此曰到彼岸也。今勘般若心經諸家所釋。謂波羅蜜多譯曰到彼岸（云云）此到彼岸者。是約譬喻得此名也。謂譬如度大海江河之時。從此方岸而到彼方崖岸也。菩薩亦以大般若之智慧之舟筏。而度生死大海之此岸。而到菩提涅槃之彼岸。故借世間舟筏淺喻則顯示於出世法深義。即用到彼岸喻之也。故云大般若波羅蜜多者。以是義成譬喻之名稱也。
    文曰。此菩薩具法至三摩地門者。是標此大般若菩薩内證之所備能詮名字眞言與所詮實義之二法也。
    文云。一一字即法者。是示眞言字之所表示義是爲甚深法門也。皆以是趣入佛慧之門戸云也。
    文云。此一一名皆以世間淺名表法性深號者。是以世間所用假立之文字言説而表示離言絶相眞如實相法性理云也。
    文云。即是喻者。是明總通喻義也。謂釋前標示以大般若波羅蜜多之名字即爲喻義意也。謂如次世間淺卑名字而表示世間假之事義。而亦以世間淺近名字而表示出世間之深義云也。以是則爲大般若心經名字之譬喻義也。
    文云。此三摩地門至鷲子等説之者。是總結此第四分也。上來是門第四別題廣解分釋分畢也。從下是明第五翻譯不同異本分也。
    文云。此經數翻譯者。是標此翻譯不同義也
    文云。第一羅什至所説本是者。是明翻譯不同之中。先初正出今所釋經本之譯人也。是後秦代鳩摩羅什三藏之所譯者。是今釋家所解釋也。言鳩摩羅什者。此云童壽也。問。諸家目録云。摩訶般若波羅蜜多大明呪經一卷。爲羅什三藏譯（云云）而今所釋經本是何經本耶。答。古人云。羅什所譯般若心經有五本不同（云云）而今所釋經本是不彼大明呪經歟。此心經是別本經也。今此所釋經題正云佛説摩訶般若波羅蜜多心經故也。問。於近代世間所流布般若心經本者。誰人所譯經耶。答。是雖似玄奘所譯經本。而與彼經本頗有不同事。故可知其他本也。又雖似羅什所譯。是今所譯經本若是他本歟。今所譯經本行數十四行（云云）是於世所流布本是十七行也。又於題目無佛説字也。所以知其他本也。又解云。於今世所流布經本者。是若是羅什所釋本之上。有後代人取捨其文言而改易少少文句歟。故知是非偏羅什本。亦非偏玄奘本也。問。若爾者改易何文言耶。答。先於題號。是省略佛説二字。直言摩訶等十字也。（一）又改觀世音號而易安觀自在名字也。觀音者義狹少也。且用音聲一種而爲境界故。觀自在者義廣備十自在用故也（二）改五陰名而易安五蘊名（三）改舍利弗名而易安舍利子名（四）已上四事是後代人所改易歟。問。何故後代人改易之耶。答。或用音韻和順之言音故更改易之。或用義旨易了知之名字故更改易之也。問。音韻易和順故改易之者。其義何。答。言五蘊者。是陰言是頗似強澁矣。蘊言是最和柔也。舍利弗與舍利子亦如是也。又有題了易解名字。陰密難解名字也。而後代人能知如是差別而改易之無失也。用如是等二種好良名字。是後代三藏玄奘·義淨等諸明匠深智人。能鑒察天竺與唐土言辭差別而所建立。強設其翻譯名字。因之後代人能能了知分別此由。而改前代樹詞而易安後代好辭也。又至于省略佛説之題者。又非無其由也。謂此心經是説主衆多而不同也。或佛自説。或觀世音菩薩自説也。有此不同故。但總言摩訶般若心經。而別不明説主。左右意最是也。又是於主教。若佛自説。若菩薩所説。若聲聞所説。若人天畜等所説。若於佛前蒙佛加許而所宣説辭教義。皆爲佛説。故後後代人得此意。於羅什經本而削捨佛説言。而但言摩訶等也。於蒙佛加許説。而以菩薩人天等所説皆爲佛説義。是有智度論説也。問。若爾羅什本十四行。今世所流行經本十五行也。如何可會耶。答。今會云。若以十八字爲一行時。此經本有十四行文。若以十七字爲一行時。此經本既有十五行文也。故無相違失也。
    文曰。次遍覺三藏至後無功能者。第三明玄奘所譯經本不同羅什本相也。
    文曰。次大周義淨至後加功能者。第三明義淨所譯本不同前二本相也。
    文云。又法月及般若至序分流通者。第四明兩三藏異翻異相不同也。
    文云。又陀羅尼至羅什同者。是辨此彼同相義。而助成今所釋之羅什之本殊勝義意有也。
    文云。言般若心者般若心名者。是則釋心字義也。此心義是有肝心義。有指要眞實義也。不取解慮義也。故陀羅尼集經三曰。般若大心陀羅尼呪曰。跢經他（一）掲帝掲帝（二）波羅（二合不同）掲帝（三）波羅僧掲諦（四）菩提莎訶（五云云）依此經本文今疏主成此釋也。問。般若三藏所譯之般若心經云。如是我聞。一時佛在王舍城耆闍崛山中。與大比丘衆及大菩薩衆倶。時佛世尊即入三昧。名廣大甚深。爾時衆中有菩薩摩訶薩。名觀自在。行深般若波羅蜜多時。照見五蘊皆空。離一切苦厄。即時舍利弗承佛威力。合掌恭敬白觀自在菩薩摩訶薩言。承佛威力合掌恭敬白觀自在菩薩摩訶薩言。善男子善女人。若有欲受甚深般若波羅蜜多行者。云何修行。如是問已等（云云）今見此等傍經文。即可知此心經是別會説也。所以不可謂抽從大般若經中之略出經本也。而何言或云略出大般若經心等耶。答。是蓋出古人異解。而示釋心義也。問。此或云者。是指誰人耶。答。案其義趣。是當法相宗之學者所説歟。此説意云。第二時教於鷲峯山等四處十六會大般若經中。抽其大經中之肝心。而爲此般若心經云也。
    文曰。可謂之蛇鱗者。是示抽出同大般若經中之少分要義而名心經之比例義也。意言。如泥蛇現身若得成就身時。不改舊蛇身之鱗而爲龍之鱗也。此心經亦爾也。已上古人説也。但三論宗門人智光論師等意云。是心經不如第二時諸部般若教義。而雖云似明諸法畢竟義。而於今心經者。雙説空有二義也。是不同明諸部般若所説空義也。但於今經者。無説唯空之過失云也。故經云色不異空。空不異色。色即是空。空即是色等者。是意也。此義方非似蛇變成龍之鱗同義也。問。以蛇身不替生。而乍蛇成龍義。出從何文耶。答。都良香之探要集云。蛇無羽登白雲者。是蓋不此義耶。問。心經不別會説者。理盡説歟。爲當如何。答。一往義也。是是別會説理盡義也。如陀羅尼集經者。佛別於給孤獨園説般若心經種種眞言印法。最衆多廣大故也。又如般若三藏所譯心經云。一時佛在耆闍崛山。説此般若心經等（云云）所以知別會説也。問。文殊是於般若即爲能證之本主。若然者文殊自可説般若心經也。而何故般若三藏所譯心經。言觀自在菩薩説心經耶。答。文殊與觀音同體異名也。觀音説般若心經無失也。大師法花略釋云。文殊則觀音妙惠（云云）文殊者是觀音之智之體也。觀音是文殊之智用也。是即大悲心也。此悲智不二義也。如法寶涅槃經疏云。大慈大悲大喜大捨。總以智爲體（云云）約智之用義故言觀音説心經也。以此説可會釋此義也。實雖文殊可云説心經。今依大悲用義邊。而爲利他説法故。觀音云説心經。有此處也。


般若心經祕鍵開門訣卷中
般若心經秘鍵開門訣卷下

　　上來明第五翻譯不同異分義已畢。自下明第六判釋本文分別分也。
    文云。此經總通有五分章者。所謂一者人法總通分。二者分別諸乘分。三者行人得益分。四者總歸持明分。五者祕藏眞言分也。謂第一人法總通分者。是諸能修行人與所觀諸法境。相雙總收通攝而成能觀般若義。而擧示之以爲此人法總通分之義意也。人者是總合而攝取諸大乘修行中諸得自在文修業大菩薩衆也。法者約所觀法境者。總攝取五蘊等諸法及眞如無爲法也。於五蘊中等取諸法也。謂三科·十二因緣·四諦·六度·及眞如無爲等諸法是也。故玄奘所譯心經本云照見五蘊等皆空者是義也。若約迷位不覺時故云五蘊横指迷境也。若約覺悟位即觀五蘊等法皆空性也。如仁王經云。菩薩未成佛時。以菩提爲煩惱。菩薩成佛時。以煩惱爲菩提者此義也。問。如此義等文證云何耶。答。可准知上説文也。問。於能觀人攝取大乘行中諸菩薩文證何。答。上文云觀在薩埵則擧諸乘之行人者此意也。問。此觀行之所觀法者。言即爲五蘊等。及眞如爲無言云何耶。答。今經文云照見五蘊皆空等者。是義意也。是即以五蘊等與眞如正爲所觀之境界義也。空者是以空性總略但言空也。似五蘊等諸有爲法之性空理體總云空故也。此義如成唯識論基疏第九云。此圓成實依他起上無遍計所執。二我既空。依此空門所顯眞如爲其自性。梵云瞬若。此説爲空。云瞬若多。此名空性。如名空性不名爲空故。空門而顯此性。即圓成實是空所顯。此即約表詮顯圓成實（云云）具雖應言空性。而今略云空也。謂是具可云五蘊皆空性也。問。於五蘊即攝入眞如無爲耶。答。依小乘倶舍論等意者。是不許於五蘊法中攝入無爲義也。故倶舍論頌云蘊不攝無爲。義不相應故等者。此義也。若依大乘義者。於五蘊内者。謂攝入眞如無爲。是許於五蘊法上即該攝眞如無爲義也。則如此心經云者。色不異空。空不異色。色即是空。空即是色等（云云）又如密嚴經云。一切法空性。與法常同體。乃至離空無有色離色無有空。一切法亦然。空性與之一者。此義意也。問。若爾者。以何義言人法總通分耶。答。人者是總通而集一切大乘經中得自在菩薩也。法者是亦總通而攝取一切有爲無爲法也。則於如是人法。而依總集通攝義。即爲今人法總通義。而成般若妙行云也。重解云。此中人者是於觀得自在菩薩是也。法者所觀之自性空寂之五蘊等法是也。是即人法互相待。即境智共相通渉也。依和合力而成般若波羅蜜多之妙行也。故云人法總通分也。若是雖能觀智是有。假令所觀法若無者。般若妙行不成也。若是雖所觀境是有。若假令能觀人無者。又般若妙行不成也。而今能觀人所觀境倶是圓滿而成般若妙行云也。故智度論云。智及智處。名爲般若者。此義也。復次祕釋意云。人法總通者。人與法互融通該攝義也。人即法也。法即人也。智即境。境即智也。無二無別義也。是説理爲智。説智爲理也。此義意如寶鑰明一道無爲心云。寂光如來融境智而知見心性。乃至云。寂而能照。照而常寂。似澄水之能鑒。如瑩金之影像。濕金即照影。照影即金水。即知境即般若。般若即境。故云無境界。即此如實知自心名爲菩提（云云）
    文云。觀自在能行人者。是先初指示第一人義也。
    文云。即此人本覺菩提爲因者。是明上所列五法之中第一因義是也。此因者是性得佛性也。即成佛之正因是也。是成佛之種子義也。如密嚴經云。如是之藏識。是清淨佛性。凡位恒雜染。佛果常持寶（云云）又菩提心論云。佛能證無上菩提。法爾應住普賢大菩提心。一切衆生本有薩埵。爲貪嗔癡之所縛故。諸佛以善巧智説此甚深祕密瑜伽。令修行者於内心中觀日月輪。由作是觀照見本心等（云云）又云。一切有情於心之質中有一分淨性。衆行皆備。其體極最妙皎然明白。乃至輪迴六種亦不變易（云云）」
　　
    文云。深般若能所觀法即是行者。是明修得佛性也。是則能觀智與所觀法和合。正成般若之妙行云也。
    文云。照空則能證智者。是釋般若義也。能觀智即觀照五蘊性空之義。説爲深般若妙行者也。即是爲自證菩提果德也。
    文云。度苦則所得果果即入也者。是示證得大般涅槃義也。此證大涅槃名爲果果義。如涅槃經二十七云。佛性者有因有因因。有果有果果。有因者即是十二因緣。因因者即是智慧。有果者即是阿耨多羅三藐三菩提。果果者是無上大般涅槃（云云）意云。世間十二因緣法即以爲佛因也。其所以者。於此十二因緣即觀其空性故。令顯佛果也。故以十二因緣爲第一句有因佛性也。是名爲境界佛性也。故以此境界名爲有因佛性也。第二句有因因者是因位智慧行也。是前因之家因故。名爲有因之義也。此因望前境界之因時。以是爲此其第二因因句也。於是雖有果義。今望後有果有果果二法時。以此智慧行名爲正了知之因義也。第三有果句者。是無上大菩提果也。望前第二句智慧因時。以此第三句菩提名爲有果義也。第四有果果句者。是當大般涅槃果也。前第句菩提果之上重果故名爲果果義也。即入也。入者般涅槃義也。此義意如大日經疏曰。所言阿（短聲）阿（長聲）暗（短聲）惡（入聲短聲）四字如次配因·行·證·入四法也。問。其大疏所言因行證入義意云何。答。如菩提心論云。准毘盧遮那經疏。釋阿字具有五義。一者阿字（短聲）是菩提心。二阿字（引聲短聲）菩提行。三暗字（短聲）是證菩提。四惡字（短聲）是般涅槃之義。五惡字（引聲）是具足方便智義（云云）已上四句義如是也。
    文云。依彼教人智無量差別時亦多者。是釋時節差別義也。是約所化度衆生機根不同。所以而辯教法有差別義也。三生者是正示極無自性心之行者修行時分所得果義也。問。其極無自性住心行者之三生得果義意何。答。華嚴宗五教章中卷云。何故十信終心即辨作佛得果義也。答。今言作佛者。但初從見聞已去。乃至第二生即成解行。解行終心因位窮滿者。於第三生即得彼究竟自在圓融果矣（云云）。依此義故。云三生者。是正示極無自性心等意也。兼又示一道無爲心速疾成佛義也。問。若爾者。一道無爲心佛可言其三生數義耶。答。於一道無爲心修行位次成佛時頃有二義。一者頓悟行者之速疾成佛義。是以龍女爲其證據。二者漸悟人聲聞經多劫成佛義。是用三根之聲聞成佛義也。其漸悟成佛之文證。是法花二云。舍利弗。汝於未來世。過無量無邊不可思議劫。乃至云。具足菩薩所行之道。當得作佛。號曰花等（云云）又第三云。我以佛眼見迦葉。於未來世。過無數劫。當得作佛等（云云）又於自餘得授記諸聲聞等。皆有經無數劫成佛之文説也。但於此漸悟入經無數劫成佛義者。義可攝何句。所明三劫行義也。可知一道心行人有二義。謂以頓悟人攝三生句。以漸悟人可攝三劫行也。又龍女成道文證者。同經第五云。當時衆會皆見龍女。忽然之間變成男子。具菩薩行。即往南方無垢世界。坐寶蓮華。成等正覺（云云）故可知於一道無爲心。有三生所攝成佛與三無數劫所攝成佛此二義也。於天台宗建立速疾成道義故。於此三生處攝一道無爲心故無失也。問。其意何。答。彼宗以龍女成佛爲速疾成道之證據也。龍女之成佛是可有三生義也。女身者是第二生。變成男子是第三生也。此女身以前之生爲是種善根之生也。以是總可爲第一生也。故可知於一道無爲心行人亦有三生義也。所以言三生者。是終權佛處密容入一道極無兩心。而含説二住心之三生義也。具於龍女之前生種善根文之證據。方尋之處。法花第四云。若復有人受持讀誦解説書寫妙法花經乃至一偈。藥王當知。是諸人等已曾供養十萬億佛。於諸佛所成就大願。愍衆生故生此人間等（云云）以此文可知龍女亦於曾世必値若干佛種無量善根也。問。此龍女三生成佛之文證云何。答。五教章云。此龍女及普莊嚴童子善財童子都率天子等。於三生中即剋彼果義等（云云）以此文證可知此義也」文。三劫者。是總標他緣大乘心覺心不生心所有所經三無數劫義（三僧祇劫義如常説也）問。若言三生者言聲聞乘中三者有何咎耶。答。可有雜亂説義咎也。問。其有咎意云何。答。先明聲聞人三生者。此次可明緣覺所經多少劫生也。而此三生次直明三劫。故可知此次第示極無自性心等之權佛之因位所經三生義也。此次亦更明他緣大乘心覺心不生也。因有此次第。明聲聞人所經六十劫與緣覺人所經百劫者。則有其理而無雜亂説義咎也。故云爾也。
    文云。六十百妄執差別者。是明聲聞人與緣覺人各各期得果時。其修行之間所經時頃義也。十住心論四云。聲聞速即三生。遲六十劫也。緣覺有二類。一者部行。二者麟喻也。部行類四生等及六十劫也。麟喻一向百劫行也。問。如何立其義耶。答。是如於此中建立之。十住心論五云。瑜伽論第三十四云。云何獨覺習。謂有一類。依初獨覺道滿足百劫修集善根。過百劫已於無佛世。無師自能修三十七菩提分法。證法現觀得獨覺菩提果（云云）問。此中何故不明緣覺乘中極速所經時頃耶。答。麟喻人必經百劫修行也。部行人從聲聞乘轉成緣覺果也。故其行所經時頃同聲聞三生等而無差別義也。是人經四生五生等。最不定也。問。於此三生六十劫修行。是於何人何位中成修習獨覺菩提之因行耶。答。十住心論云。若已聲聞六十劫修習解脱分迴心入獨覺時成衆出。若至獨覺解脱分等善根位等中。更四十劫練者成麟角（云云）以此文可知。於自乘他乘之種解脱分位與自乘順決擇位中。依修習因行事各別不同。而成麟喻·部行二種獨覺果位也。問。如是劫數言何劫耶。答。智法花攝釋曰。明增減劫中修此行也（云云）文云妄執差別者。是示一切行者必是皆悉於斷妄執之中。而經歴多少劫數而修行之本意起也。謂二乘人本意是而爲斷煩惱障遣除人我執故。修習三生六十劫百劫行。而證二乘菩提涅槃果云也。又菩薩是本意即爲斷盡煩惱·所知二障遣除我法二執故。修三阿僧祇善行。而遂證菩提涅槃二果云也。依如是斷染差別故。云妄執差別也。三劫者是示三僧祇劫也。是即示他緣大乘心行與覺心不生心行也。若於一道無爲心·極無自性心所經劫數者。雖心處不明之。而以此三劫之義亦含攝一道極無兩心。而表各有三起數量義也。問。以何大疏二云。越世間三妄執出世間心生者。若以淨菩提心爲出世間心。則是超越三劫瑜祇行。梵言劫跛有二義。一者時分。二者妄執。若依常途解釋。度三阿僧祇劫得成正覺。若祕密釋。超一劫瑜伽行。即是度百六十心等一重麁妄執。名一阿僧祇劫。二劫瑜伽祇行。又度一百六十心等一重細妄執。名二阿僧祇劫。眞言門行者。復越一劫更度百六十心等一重極細妄執。得至佛慧初心。故云三阿僧祇劫成佛也。若一生度此三妄執。則一生成佛。何論時分耶。今私云。准此疏文。總亦説極無自性與一道心等中所經三劫中斷是妄執之義也。又依此義意故。可知辨斷除妄執差別者即此意明白也。
    文云。是名時者。是總結也。
    又頌曰觀人修智慧至離煩一心通者。是以頌文辨上第一人法總通分義也。如此頌是有音韻調連。下頌皆爾也。准可知其所由也。上第一句頌示能行人也。頌文云深照五衆空者。是示所修得之其空行之法也。第三句曰歴劫修念者者。示上時分不同義也。次頌第四句云離煩一心通者。示上證與入二種義也。
    文云。第二分別至二一是也者。自下於第二分別諸乘分。標其章數別名也。建者義擧建立如來之境界也。是普賢之如來號也。即極無自性心之義也。於此佛乘中。正明建立諸法緣起義也。故名爲建立如來也。如釋大乘論第三云。證説經云。我從具縛凡。具經一切地。圓滿行因海。莊嚴大覺果。我從清淨地。具經一切地。將一切萬行。得第一信位。入無明藏海。如是二大事。一時非前後（云云）此文是明緣起諸法是從如來藏建立。而圓滿融相攝之由來義也。又如十住心論九及寶鑰云。華嚴大意。原始要終明眞如法界不守自性隨緣之義（云云）文云絶者。是示覺心不生心義也。諸法相絶絶。而示立八不中道義意也。文云相者。是示他緣大乘心法相唯識義也。文云二者。是示聲聞緣覺二乘人所行法義也。如次爲唯蘊無我心拔業因種心也。又云一是示一道無爲一乘心義也。問。明此六種住心義者。於此六重住心即次第雜亂。而何有前後不次咎耶。答。雖云似次第雜亂。而更表有除所以故。今有此建立次第義而非雜亂也。問。其所以云何。答。於極無自性心。是始明染淨義之緣起法。是初際由諸義故。初前明建立如來三摩地門義也。故菩提心論云。又深知一切法無自性。云何無自性。前以相説。今以旨陳。夫迷途之法從妄想生。乃至展轉成無量無邊煩惱迴六趣。若覺悟已。妄想止除。種種法滅。故無自性。復次佛慈悲從眞起用救攝衆生。應病與藥施諸法門。隨其煩惱對治迷津。遇筏達於彼岸。法已應捨（云云。如十住心論等。以此文被用極無自性心之證文也。）次所以明覺心不生他緣大乘拔業因種唯蘊無我心之次第。是示始從深住心漸次出淺住心次第也。從本趣向末次第也。次最後所以明一道無爲心者。是示攝末歸本義也。此一切諸法遂還歸一乘一道法故云爾也。法花第三云。如來説法一相一味。所謂解脱相離相滅相。究竟至於一切種智（云云）又如華嚴經探玄記一云。唐吉藏法師立三種教爲三法輪。一根本。即華嚴。最初所説。二支末法輪。即小乘等於後所説。三攝末歸本法輪。即法花經。四十年後説迴三入一三教。今准此説可知。於諸教所説示之生起由來義也。若依此説者。所以最初明極無自性心者。是表最初説華嚴教義也。其中間所説大小乘教當餘住心也。
    文云。初建立者所謂至地門是也者。釋建立如來名也。
    文云。色不異空亦復如是者。明極無自性心中之圓融事無礙義也。是即眞俗相融事理該攝義也。是即華嚴宗三種圓融之中事理圓融義意也。
    文云。建立如來至菩薩祕號者。是約極無自性心。是明普賢之異名也。具辯如理趣經釋也。
    文云。普賢圓因至故以名之者。釋建立名義。謂約此住心即以立三種圓融妙義故。名云建立也。三種圓融義者。勘華嚴宗章疏文處云。理理圓融·理事圓融·事事圓融。是名曰三種圓融義也。如十住心論九云三種圓融優遊二門境者。此義意也。十住心論亦云。雖三種世間互相融説無盡無盡義迹遙此域（云云）三世間。一者智正覺世間。二者衆生世間。三者器界世間是也。又文云。又是一切至行願之身者。是指普賢名云一切如來菩提心行願之身也。如大疏一云。普賢菩薩者。普是遍一切處義。賢是最妙善義。謂菩提心所起行願及身口意。悉皆平等遍一切處。純一妙善備具衆德。以爲名（云云）。
    文云。頌云色空本不二至含水喻其宗者。是作頌示説前經文云色不異空義也。初第一句。且約色法明有空不二義。次第二句約餘四蘊法明事理不二義也。第三句約一切法明三種世間圓融無礙義。第四句約喻示其圓融無礙相攝義也。於喻者是有二種。一者金器不隔喻。二者水波不別喻也。金器不隔喻者。如密嚴經頌曰。如來清淨藏。世間阿賴耶。如金與指環。展轉無差別（云云）水波不別喻者。如入楞伽經頌云。八九種之識。如水中諸波（云云）。
    文云。二絶者所謂至地門是也者。是標第三覺心不生心之文殊之三昧門也。
    文云。是諸法空至不減是者。擧本文配當釋意也。此是諸法空相等者。是明眞如相也。是明眞如自相也。是如起信論云。心眞如者即是一法界大總相法門體。所謂心性不生不滅。一切諸法唯依妄念而有差別。若離妄念則無一切境界之相（云云）。
    文云。言無戲論至菩薩密號者。是擧文殊異名也。
    文云。文殊利劍至執之心平等者。是歎文殊斷惑斷德也。
    文云。是故名者。總結立名也。
    文云。頌曰八不絶諸戲至義用最幽眞者。初一句顯示上所明八不眞如法離絶義也次第二句是配當文殊所證境也。次第三句却釋上離絶義也。第四句是讃其甚深最妙德也。
    文云。三相者至地門是者。明第三他緣大乘心之法相宗之義也。此摩訶梅多羅者。此云大慈氏也。冐地薩坦縛。此云覺士也。又云覺有情也。慈代者彌勒菩薩本心性也。又種姓也。是以慈立爲姓名也。覺士者是一切大菩薩之通相德行也。三摩地門者。是彌勒菩薩所證大慈心三昧也。
    文云。是故空中至識界是也者。是以經本文配初釋意也。是故者。是同用上覺心不生心章中所言是諸法空性等義故。至于此章中云是故也。是故空中者。於眞空性眞理中。凡都遣除一切有爲相法之三科·十二支·四諦等法相云也。
    文云。大慈三昧以與樂爲宗者。是示此他緣大乘心之利他行本意義也。
    文云。示因果爲識者。是示由慈氏尊名。是因位果位並依持不殺生戒故。因位果位倶立彌勒名義也。此義如心地觀經第三云。彌勒菩薩法王子。從初發心不食肉。以是因緣名慈氏。處於第四都率天（云云）。
    文云。相性別論唯識遮境心只在此乎者。此義意云。相性別論者。是眞如理與依他相者。彼是雖云不即不離義。而此眞性與他劫相不無其差別義云也。如成唯識論云。依他起自性分別緣所生圓成實。於彼常遠離前相故。與此依他非一非不一。如無常性等。非不見此彼云。此頌意。示依他起識相與圓成實之識性非一非異義也。是即性相別論門義也。唯識遮境者。是遣所執心外實有之都無境界。而存唯心所作境義也。如舊譯華嚴經云。三界唯一心。心外無別法。心佛及衆生。是三無差別（云云）又新譯華嚴經云。了達於三界。但從貪心有。知十二因緣。在於一心中。如是即生死。但從心而喜。心若則滅者。生死則亦盡（云云）又成唯識論云。文諸愚夫迷執外境起煩惱業沈淪生死。不緣觀心勤求出離。哀愍彼故説唯識言（云云）此性相別論唯識遮境者。意云。若眞性勝義門意者。唯有眞如理性。而雖除遣遍計所執之都無體用。及以存依他如幻之虚僞之假成法體。而今若約於俗諦依他門者。由唯有内心内境。而發菩提心修因向果義成也。但爲畢竟都無是心外境界之實我實法體云也。
    文云。頌云二我何時斷至幻影即名賓者。是一頌中第一句。問斷我執法執相應煩惱障所知障惑之義也。第二句已下答也。三祇證法身者。菩薩於三無數劫間。修行六度四攝行。而斷盡二障遣二執證二空無我法身理云也。阿施者是阿陀那識也。此云執持識也。第八阿頼耶識之執持一切諸種子五根器界等故。名云執持也。如阿毘達摩經云。阿陀那識甚深細。一切種子如瀑流。我於凡愚。不開演。恐彼分別執爲我（云云）幻影即名賓者。是幻喻示此執持之虚假非實義。尚如幻如影像等也。於此阿陀那識。即亦因緣所成法故。即説爲如幻如影云也。是爲假名非實法義也。如金剛般若經頌云。一切有爲法。如夢幻泡影。如露亦如電。應作如是觀（云云）。
    文云。四二者唯至三摩地門也者。是第四人明聲聞獨覺二乘三昧門義也。
    文云。無明至無老至佛之三昧者。且先明以空於十二因緣義本經文。配屬拔業因種心之緣覺之三昧門也。
    頌云風葉知因緣至羊鹿號相連者。此頌初一句。是明覺道之外因緣也。謂待秋風而紅葉零落。依東風而春花紛散故焉。見四季無常相即緣覺人發道心。即厭生死無常咎。知世間苦患也。十住心論五云。見彼花葉覺四相之無常。住此林落證三昧於無言（云云）第二句云輪迴覺幾年者。是示覺悟從無始以來輪迴生死受苦也。幾者於是示有於無始生死受苦之間。不可數劫數量義也。又云露花除種子者。是示依悟如露虚假僞義而斷惑拔罪義也。如三教論云。持草上露忘朝日至。憑枝端葉忘風霜至者。蓋此義也文云羊鹿號相連者。示二乘義也。
    文云。無苦集滅道至道之三昧者。即明知苦斷集滅修道法也。如法花二云。諸苦所因。貪欲爲本（云云）若滅貪欲。名第三諦。爲滅諦故。修行於道。離諸苦縛。名爲解脱（云云）是先上文所明二乘之中唯蘊無我心之三昧行是也。是又釋聲聞人得名也。
    文。頌曰白骨我何在至羅漢亦何虞者。是第一句示依骨瑣想之不淨觀而遣我愛執義也。次第二句明依青瘀想不淨觀而遣人我執義也。依已上二想觀。遂捨貪愛結縛。而證得生空無我理也。文云吾師是四念者。示諸聖人以法爲師。即是四念處。四念者。是念身·受·心·法而成不淨·苦·無我之觀念也。以此四處觀行而可爲諸行者師依云也。第四句文云羅漢亦何虞者。無學人既觀達四念處故。於此處佛有常樂我淨之四顛倒妄念耶也。虞者娯樂義也。
    文云。五一者至三摩地門也者。是明第五擧一道無爲心之能證智人以屬所證法也。是三摩地爲觀世音菩薩之三昧法門也。一者是一乘法也。故法花第一云。諸佛世尊唯以一大事因緣故出現於世。又云。十方佛世中。唯有一乘法。無二亦無三。除佛方便説者。此義也。又云。阿里也（聖義也）縛路枳帝（觀自在義也）冐地（覺義也）薩坦縛（有情義也。具文此義如意病祕釋也）。
    文云。無智至無所得故是也者。是牒本經文配當釋意也。問。以何義故。以此無智亦無得文偏屬一道無爲義耶。答。大日經云。大日尊告祕密主言。云何菩提。謂如實知自心。乃至彼法少分無有可得等（云云）亦法花第五云。又復不行上中下法有爲無爲實不實法。亦不分別是男是女。不得諸法。不知不見。是則名爲菩薩行處（云云）依此等本經文。大師作此釋給也。寶鑰云會三歸一讃佛智之深多者此義也。
    文云。此得自性至拔其苦厄者。是指此住心之中能證佛。而示其佛利他之化用也。
    文云。擧能達得名者。釋經本所言之無智之下智義。謂通達所證之無所得之空理。總名雙智義也。
    文云。所證既泯者。是明此能證智之即稱會所證空理義也。
    文云。理智強以一名者。意云。能證智與所證理既成就一體無別義故。或時説智即名理。或時説理即名智。無過失也。故金光明經云法如如者此義也。又智度論云智及智處名爲般若者此義也。是説理爲智説智爲理也。是以理智無別義故有此説也。故云理智強以一名也。又如寶鑰明一道無爲心。
    文云。寂光如來融境智而知見心性。乃至云。寂而能照。照而常寂。似澄水之能鑒。如瑩金之影像。濕金即照影。照影即金水。即知境即般若。般若即境故。云無境界。即此如實知自心名爲菩提（云云）又云。一如本淨境智倶融（云云）以如此説文可知此義也。
    文云。法花涅槃等攝末歸本教者。是指示所依本教之經名也。
    文。唯含此十字者。是別結此第二分也。謂始從無智至無所得故之十字是也。此般若無得義者。是示始覺般若之無所得義也。如成唯識論十云。無得不思議。是出世間智。捨二麁重故。便證得轉依（云云。是明十地菩薩所得無攝行也）。本經云以無所得故者。以上來所明諸乘始覺之般若行。今即令歸入本覺故。云依般若波羅蜜多故也。問。始覺般若是依正本覺般若者。示何等義。答。如起信論云。所云覺義者。謂心體離念相。離念相者。等虚空界無所不遍。法界一相即是如來平等法身。依此法身説名本覺。何以故。本覺義者對始覺義説。以始覺者即同本覺。始覺義者依本覺故。而有不覺。依不覺故説有始覺（云云）。
    文云。諸乘差別智者察之者。總結分別諸乘分也。
    文云。頌云觀蓮知自淨至三車即歸默者。以頌重顯示此住心大意也。第一第二兩句示約喻而悟解本覺自心之本淨性義。見菓者。是約始覺義。亦示蓮菓之不染淤泥義也。第三句釋是一道無爲之無智亦無得義也。第四句三車即歸默者。示三乘即還歸本一乘時。未三乘遮心而歸入本一乘。而本一乘顯現也。如寶鑰云會三歸一讃佛智之深多者此意也。問。於分別諸乘分中。以何義故不安異生羝羊心等三箇住心耶。答。非無所以不安其三心。謂異生羝羊等三心。是遂雖云成出世遠因緣。如是今者。不取住流轉生死之因果我執相應之境界也。其所行之作業是不相稱于出世深般若波羅蜜多之空惠義故。即今除之而不攝取分別諸乘分中。最有此處也。問。其異生羝羊等三心之我執相應義意云何。答。祕藏寶鑰云。第一異生羝羊心（凡夫狂醉不知吾非。但念婬食猶如羝羊。）第二愚童持齋心（内外因緣忽思節食。發心萌動如穀遇緣。）又云。擧名顯光之妙術。保國安身之美風。外號五常。内名五戒。名異義融。行同益別（云云）第三嬰童無畏心（外道生天暫得蘇息。如彼嬰兒犢子隨母）又如菩提心論云。又諸外道等。戀其身命。或助以藥物得仙宮住壽。或復生天以爲究竟。眞言行人應觀。彼等業力若盡。未離三界。煩惱尚存宿殃等（云云）今私云。如是文等明前三箇住心有我執相應之過失也。又彼菩提心論之所云於前之等言。是雙即顯示第二愚童心第三嬰童心之過失義也。問。若爾者愚法二乘既有法執過失也。故菩提心論云。當觀二乘之人雖破人執。猶有法執等（云云）若然者則是人既不相應於深般若法空之智惠行人也。而何故以此人爲分別諸乘所分攝義耶。答。其二乘人雖有法執。各而有生空觀之一分智惠德故。即以此人爲分別諸乘分所攝無咎也。是既爲相順深般若之空惠之一分妙行故也。但如彼前三箇住心者。今無如是生空觀智惠行故除之也。故菩提心論云。又二乘之人知四大五陰畢竟磨滅。深起厭離破衆執。勤修本法剋證其果。趣本涅槃已爲究竟（云云）問。若依本經文建立諸乘者。下經文云無無明乃至無苦集道（云云）而疏主依此經文則於分別諸乘分中是建立唯蘊拔業兩乘義也。若爾者。於上經文云照見五蘊皆空句下。何故可不被開意異生羝羊等三箇住心耶。彼無無明等句與此五蘊皆空等句。彼是破有執病。其義齋等。最令無差別意故也。謂於深般若理自本無凡夫之衆生。亦無二乘之聖者也。而何故於照見五蘊皆空文下者。雖不可建立他緣大乘心等四乘義。而強建立他緣乘等四乘人。若強建立諸乘人者。何故同不被開意異生羝羊等三心人耶。而於無無明乃至無苦集滅道句下。既被建立唯蘊拔業兩心矣。是更似有愛增偏頗咎也。此難何可通釋耶。答。此例難尤然也。今嘗可通釋之。謂上經文所言照見五蘊皆空文。是修證此深般若行而境智冥合雙照眞俗二諦人。已得自在證得妙觀察智菩薩。以此人爲人法總通別義也。唯蘊無我已下五重住心。既闕無如是勝用也。故於于此五種住心者而不攝取人法總通分中也。但於分別諸乘分之末。而攝取唯蘊無我拔業因種二住心義者。更有深意趣故。於分別諸乘分中建立此二住心也。問。其深意趣何。答。此意趣者約迴少入大二乘人。以此唯蘊拔業兩心者。於小乘人即有爲趣入大乘教成親因緣義故。於此所言無無明乃至無苦集滅道文。則爲建立唯蘊拔業二心之説文也。問。以何所以知爾耶。答。於此經所説。以當機人。舍利子是爲迴小向大人也。謂如舍利子等者。於二乘菩提道中。既洗垢濁煩惱障。而依淨小乘中菩提分之心故。方堪能發生大菩提心故也。所以以此人迴小入大之觀前因緣故。則以唯蘊拔業兩心。方於攝取分別諸乘分中。而方爲顯示此意。則有此處也。但經所言照見五蘊皆空者。是總合示破衆生之實有執義意也。而下文所言無無明等乃至無苦集滅道等者。是亦雖示破二乘之聖者之所觀境界實有義。而取彼二乘人即依覺悟此十二因緣四聖諦等之空寂旨。是以示爲眞實之二乘聖者今入大乘近因義也。此義如法花第二云。我等今者眞是聲聞。以佛道聲令一切聞。我等今者眞阿羅漢。於諸世間天人魔梵。普於其中應受供養。是故以是二乘爲諸乘成攝入義也。故知於無無明等句乃至無苦集滅道句者。雖建立唯蘊拔業兩乘。而於五蘊皆空句者。今不建立其異生羝羊等三心也。是令爲破除一切所執之實有我法咎故此句來也。所以上文云五蘊皆空之句下。遣與我執相應人我法我義故。不建立異生羝羊心等所存之有情之有執義也。如下文所云無無等乃至苦集等句者。是爲存所解悟三空觀智惠義故尚存子。而建立唯蘊拔業兩乘義無咎也。故彼上文此下文。其意頗有差別所以也。所以無相遣咎也。問。於其二乘人成萬法皆空解者。其意云何。答。法花第二者。爾時須菩提·摩訶迦旃延·摩訶目犍連而白佛言。世尊往昔説法既久。我時在座身體疲懈。但念空無相無作。於菩薩法遊戲神通淨佛國土成就衆生心不喜樂等（云云）問。其迦葉等是廣惠大聲聞也。所以悟三解脱門而成就法空觀也。如彼愚法小乘中二乘人。云何可成三空觀耶。答。如菩提心論云。二乘之人知四大五陰畢竟磨滅等（云云）故知凡一切二乘了知諸法畢竟空義。於愚法二乘尚有折法空觀故云爾也。加之唯神呪意者。此心經建立二乘行果。所謂掲諦掲諦等是也。所以可知上下兩文所望意異也。又會釋云。若約大乘教中廣惠二乘深覺悟四諦十二因緣等之無生無作深妙理故。以無無明等義而建立拔業因種心·唯蘊無我心。方無上所言例難咎也。問。其大乘教中廣惠二乘深覺悟四諦十二因緣等無生義文證何耶。答。如法花第二云。我等若聞淨佛國土教化衆生都無欣樂。所以者何。一切諸法皆悉空寂。無生無滅無大無小無攝無爲。如是思惟不生喜樂（文）又云。我等今者眞聲聞。以佛道聲令一切聞等。此文且是示大乘教中不愚法之廣惠聲聞覺悟無生四諦等諸法義也。緣覺乘廣惠人准之可知也。故如守護國界經云爲求辟支佛者説應甚深十二因緣法等者。此義也。問。其守護經文何。答。經云。復有二種因緣。微細觀察無生理故。近解脱故（云云）上來辯分別諸乘分訖。自下明第三行人得益分也。
    文云。第三行人得益分有二人法者。是標此第三章中更有別門義也。
    文云。初人七前六後一至有異故者。是釋約人是有七種義也。謂前六者。第一者極無自性心之行人。第二者覺心不生心之行人。第三者他緣大乘心之行人。第四者拔業因種心之行人。第五者唯蘊無我心之行人。第六者一道無爲心之行人是也。後一者。是祕密莊嚴心之行人是也。以此七人義故。云初人有七也。七種人皆由能乘所乘差別故分七人也。
    文云。愚識金智是也者。本經云菩提薩埵依般若波羅蜜多故者。是名般若行人依般若之勝行而得其利益義也。此四種薩埵義如大疏第一云。就瑜伽宗者。薩埵略有三種。一者愚童薩埵。謂六道凡夫不知實諦因果。心行邪道修習苦因。戀著三界堅執不捨。故以爲名。二者有識薩埵。即二乘也。纔覺知生死過患。自求出離至涅槃。著保化城作滅度想。於如來功德未生願樂之心。故以爲名。三者菩提薩埵。無上菩提出過一切臆度戲論種種過失。是一向純善白淨微妙。不可譬類之義。是衆生之本性不思議心也。能思如是成道事。顯示修習堅固不動故。名菩提索多（云云）於此祕鍵。所列四種薩埵中。除遣前二種薩埵。而持取後二種薩埵也。於後二薩埵中。金者是眞言門位菩提薩埵也。智者非名眞言門菩薩也。是顯教中一乘之三賢十地等菩提薩埵是攝也。又解云。持取第二有識薩埵義有也。
    次法又四至行證入也者。是標所行法有多種名數也。
    文云。般若即能因者。是釋其因義也。此般若者是以本覺即爲般若也。於此本覺顯有般若義故也。密嚴經云如來清淨藏亦名無垢智者是義也。是清淨本覺名爲無垢智。此即般若義意也。上文等云此人本覺菩提爲因者。是同此下文所言因義也。
    文云。能行無礙離障者。是釋經本所言依般若波羅蜜多故心無罣礙無罣礙故之句也。謂依般若等者。是示以本覺般若即爲始覺般若之所依義也。心無罣者。是於此始覺般若行。即示無煩惱障義也。心無礙者。是示於此始覺般若行亦無所知障義也。罣名云煩惱障也。礙名云智礙也。無罣礙故者。即無有二障染因故。即亦無二種生死之果報義也。經云無有恐怖者。依煩惱亦無二種生死之果報義也。經云無有恐怖者。依煩惱因故即有分段生死果報。依所知障因故有變易生死果報也。以此二生死果名爲恐怖也。二乘人以分段生死爲所厭法故。望二乘人即爲恐義。望佛菩薩以變易生死爲所厭法故。以變易生死爲怖法也。經云遠離一切顛倒夢想者。是於始覺菩提示離妄識妄想義也。如無量義經云。智恬情怕慮凝靜。意滅識亡心亦靜。永斷夢妄心想念。無復諸大陰入界（云云）顛倒者。是示我執法執等四顛倒心也。夢想者。妄慮分別心也。離如是過時。成是妙行也。經云究竟涅槃者。是示得大般若涅槃利益義也。是即得果益是即入義也。經云依般若波羅蜜多等者。是示得始覺無上菩提義也。是即證果義也。
    文云。頌云行人數七至正依何事乏者。以頌重顯示前義也。初一句明能行數。次第二句明所行法數也。重二者是成四數義也。次第三句明入與證二果義也。第四句明其二果上依報國土與正報身心等。廣大無邊際甚深微妙義也。
    文云。第四總歸持明分者。是標第四分章也。此總歸持明分者。是示以一切顯教所説教理行果。皆悉遂令歸入眞言寶處曼荼羅究竟果海法也。故寶鑰云。顯藥拂塵。眞言開庫。祕寶忽陳。萬德即證（云云）又云。九種心藥拂外塵而遮迷。金剛一宮排内庫而授寶者。即此義也。
    文云。又三名體用者。是大神呪。是大呪。是無上呪。是無上等等咒之四種名字是名也。祕藏記云。諸經中説。陀羅尼。或明。或咒。或密語。或耳唐。如是五其義如何。陀羅尼者。佛放光之中所説也。是故陀羅尼與明其不異。咒者佛法未來漢地前。有世間咒禁能發神驗除災患。今持此陀羅尼人。能發神通除災患。與咒禁相似。是故云咒。
    文曰。眞實不虚指體者。示此眞言體是三世不變異法義也。悉曇字母釋云。若依大毘盧舍那經云。此是文字者。自然道理之所作也。非如來所作。亦非梵天諸天之所作。雖有能作者如來所作不隨喜者。此義也。
    文云。能除諸苦顯用者。義易知也。
    文云。擧名中等者。是約横義者。於此四名以一往義如次即配四乘法義也。
    文云。若義等者。約竪義者。以此四種名字一一各可悉皆兼通四種法義也。
    文云。略示一隅至即反之者。是勸學擧略説而可括攝廣義云也。是以示一隅而可比知餘殘三隅云也。
    文云。頌云總持至實相具此名者。上二句明擧四種法爲陀羅尼義也。下二句擧其四種體相而以之立陀羅尼名義也。悉曇字母釋云。所謂陀羅尼者梵語也。唐翻云總持者。總攝持者任持言。於一字中總攝無量教文。於一法中任持一切法。於一義中攝持一切法。於一聲中攝藏無量功德。故名無盡藏。又云。若據密藏義。更有約法四種之釋。一者此一字法能與諸法自作軌持。於一字中任持一切諸法。是名法陀羅尼。二者於此一字義中攝持一切教中義趣。是名義陀羅尼。三者誦此一字之時。能除内外諸災患。乃至得究竟於示菩提之果。是名呪陀羅尼。四者若在家若出家善男善女。於日夜分中。若一時二時乃至四時。觀念誦習此一字時。能滅一切妄想煩惱業障等。頓證得本有菩提之智。是名得忍陀羅尼。如一字者自餘一切字義皆含如是義理（云云）。
    文云。頌云總持至實相具此名者。以頌重顯示前義也。上二句明以四種差別總攝而悉可受持義也。下二句是示以聲字等五種法皆爲總持義也。謂聲者是所生從口咽喉。有所詮表音聲是也。字者天竺所用梵語文字是也。人者上所擧七種人類是也。法者上文所言因行證入是也。實相者眞言所詮字相理是也。皆以如是法爲總持義也。問。何以爲總義也。答。如悉曇字母釋云。第一法陀羅尼者。謂諸菩薩獲得如是念惠力持。由此力持聞未嘗言未温習未善通利名句文身所攝錄無量曲。經無量時能不忘。以由此義故。以爲總持義也。上來辯第四章畢。自下明第五章也。
    文云。第五祕藏眞言分有五者。是標此第五分中更亦有五分章義也。就中有二文。初明祕藏眞言義。後問答決疑也。是其初文也。寶鑰頌云。九種住心無自性。轉深轉妙皆是因。眞言密教法身説。祕密金剛最勝眞（云云）又二教論云。自性自受用佛自受法樂故。與自眷屬各説三密門。謂之密教（云云）。
    文云。初掲諦至句義如是者。以此四句眞言如次配四乘差別也。掲諦者此云行也。是即示四種乘人之修行作業之義也。祕藏記云。掲諦掲諦（行也義謂菩薩行佛行）波羅掲諦（圓滿最勝也）波羅僧掲諦（和合）菩提娑婆訶（究竟義。圓滿義。驚覺義。成就散去義）問。彼此二説句義相違云何。答。異説不同難和會。今嘗將會之。彼祕藏記明從本垂迹義。今祕鍵是明從因向果義。故無相違也。意謂。於第三波羅掲諦者。總攝入他緣大乘乃至極無自性心也。於第四波羅僧掲諦句。是句者是一向唯屬眞言密教之行果也。於第五菩提娑婆訶句者。以上所明六種住心人之皆悉遂令歸入眞言曼荼心之果海義也。故上所説諸乘究竟於眞言之菩提令證入義也。
    文云。句義如是者。是總結之辭也。
    文云。若約字相至歴劫難盡者。是讃此梵字眞言之總持之作用無窮盡德也。問。以何義名字相又名字義耶。答。如字母釋云。音阿（上聲呼）訓無也不也非也。音阿（去聲長呼）乃至迦（上聲呼）一切法離作業等（云云。私云是云字相也）又云。音伊（上聲呼）一切諸法災禍不可得（云云。此言不可者以是爲字義也）今私案云。梵字之字訓是爲字相也。以此字之不可得義即爲字義也。此不可得者含勝義諦甚深最妙義故云字義也文云。若要聞者依法更問者。是總結示勸學意也。
    文云。頌云眞言至一心是本居者。以頌重明上義也。眞言不思議者。是總歎德也。如大日經云。眞言三昧門圓滿一切願。謂如來不可思議果等（云云）。
    文云。總誦者無明除者。示斷惑德也。
    文云。一字含千理者。是示一字攝多門德也。
    文云。即身證法如者。是讃即身成佛妙法也。菩提心論云。若人求佛惠通達菩提心。父母所生身即證大覺位。
    文云。行行至圓寂者。亦以顯密二行遂到法身如來大涅槃處也。
    文云。去去入原初者。示棄去分段變易二種生死遂歸入本初眞實處義也。
    文云。三界如客舍者。是示欲·色·無色之三界暫住義也。
    文云。一心是本居者。是示以本覺一心處爲遂可住常住本處義也。上來明祕藏眞言分中正宗義訖。自下文中是第二問答決疑分也。此中所有問答易可了知故。強變委不可解釋云也。
    文云。問陀羅尼以下文。是問答。問答有二重。
    文云。問陀羅尼至深背聖者。是初重問答説也（此問答文義最易了知故不釋之也）。
    文云。問顯密二教至説祕義不可者。是第二重問難也。
    文云。醫王之目至深重重耳者。是第二重答説也。此中問答有深旨。是義意如二教論云。問。應化身説法諸宗共許。如彼法身無色無像。言語道斷心行處滅。無説無示。諸經共説斯義。諸論亦如是談。如今何談法身説法。其證安在乎。答。諸經論中往往有斯義。雖然文隨執見陰。義逐機根現而已。譬如天鬼見別人鳥明暗。問。若如汝説。諸教中有斯義。若如是者。何故前來傳法者不談此義也。答。如來説法應病投藥。根器萬差針灸千殊。隨機而説權多實少。菩薩造論隨經演義。不敢違越。是故天親十地馳因分可説之談。龍猛釋論挾圓海不談之説。斯則隨經興詞。非究竟覺唱。雖然傳顯法將會深義而從淺。遺祕旨而未思。師師伏膺隨口蘊心。第第積習隨宗成談。爭募益我鋒未遑訪損已之釼。加以釋教漸東夏。自微至著。漢明爲始。周天爲後。其中間所翻傳皆是顯教。玄宗代宗之時。金智廣智之曰。密教欝起盛談祕趣。雜藥日淺舊痾未除。至如楞伽法佛説之文智度性身妙色之句。馳胸臆而會文。驗自宗而取義。惜哉古賢不嘗醍醐（云云）。
    文云。然顯中之祕祕中之祕祕中極祕等者。如二教論云。顯密之義重重無數。若以淺望深。則祕密淺略則顯也。所以外道經書亦有祕藏名。如來所説中顯密重重。若以佛説小教望外人説。即有深密之名。以大比小亦有顯密。一乘以簡三立祕名。總持釋多名得密號。法身説深奧。應化教淺略。所以名祕。所謂祕密且有二義。一衆生祕密。二如來祕密。衆生以無明妄想覆藏本性眞覺故。云衆生自祕。應化説法逗機施藥。言不虚故。所以他受用身祕内證而不説其境也。則等覺希夷十地離絶。是名如來祕密。如是祕名重重無數。今謂祕密者究竟最極法身自境以爲密藏。又應化等説陀羅尼門。雖是同名祕藏。然比法身説權而不實。祕有權實。隨應而已。餘文義易了故不釋之也。上來第六判釋本文分訖。自下第七明流通讃歎分也。
    文云我依祕密下有二行頌也。初二句總結上來所明五分章也。
    文曰。一字一文一句者。讃斯所作之能詮文句最甚深廣大義也。
    次文云。無終無始我心者。是讃斯所詮實相實義之常住不滅之心性最義也。我心分者。是示一切衆生等遍在第九淨心處處佛性之本覺心分義也。
　　次句云醫眼衆生下。是示文殊垂利生教本意也。謂盲冥衆生依不覺悟上文所明我内心所有本覺淨心分故。文殊發極大慈悲心。而示説此文殊之本法般若波羅蜜多之三摩地門法也。如大日經疏五云。言除障者。如來見一切衆生。悉有如來法身。但由一念無明故。常在目前而不覺知。是故發誠實言也。我今要當設種種方便。普爲一切衆生決除眼瞙。若我誓願必當成就者。令諸衆生隨我方便。説此誠實言時。乃至於一生中。獲無垢眼。障蓋都盡。故名三昧耶也。
　　次文云灑斯甘露下。是示普悉迴向一切衆生而令斷惑障亦除四種魔軍義也。
    般若心經開門決卷下