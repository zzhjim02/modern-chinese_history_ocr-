
　　No. 2203 B
　　祕鍵略註

　　沙門覺鍐記
　　祕鍵。祕者祕奧祕密之稱。難顯難得之語。鍵者開藏示寶之義。遮貪表德之名。此略三意。一二字同名能釋。兩言皆非所解。所謂抽祕密教之鍵開般若經之藏也。二祕是所釋之本經。鍵即能解之末喩。法喩竝擧。經釋共彰。可謂開百福萬德密藏之法鍵。授五智三身祕寶之教鑰。三祕通經與釋。鍵如上無異。意云。授一祕之寶鑰開三密之華藏。與五分珠鍵入兩部之玉殿。能所共祕密。本末同深奧。
　　文殊。文殊師利。譯曰妙吉祥。又云妙德或名妙音。則是諸佛之智德。三身之覺用。
    問。釋此般若菩薩教處稱讃文殊。有何由序。答。一切般若藏。文殊是其主。今釋此般若。盍請其聽許。故先歸敬。又爲表文殊即般若菩薩。
　　利劍。文殊三昧耶形。即右手所持。利歎般若靈德。劍擧智慧妙體。
    絶諸戲。戲者戲論。謂生滅斷常去來一異等。絶者斷絶摧滅折破捨離。謂揮彼八不之智劍拆此八迷邪魔。遣衆障於空空覺一心於絶絶。何故不云八云諸耶。若言八者。有二六不對之失。竝有下三連之過故。又欲廣顯示斷絶本末麁細一切迷妄諸有罪障故。不云八而云諸也。八者略數。諸者總名。故八迷三妄皆不眞實。三障五蓋悉是虚妄。似實還虚同空華。如有又無均水月。故名戲論。
　　覺母。正是般若菩薩。兼又曼殊室利。文殊稱三世覺母。般若名般若佛母。故云佛云覺。聲別實同。梵漢之不同。翻不之差別。此般若尊則大日法身之深智。遍照性佛之妙慧。説法利生周遍十方。除災與樂廣被九界。可知衆聖之帝師。諸佛之父母。梵言般若。唐譯智慧。即是大定相應之五智。深理互融之一心。
　　梵文。梵篋也。正般若三昧耶形。兼文殊三昧耶身。即左手所捧是也。謂此篋内攝藏無量無邊眞言。含持刹塵海滴梵文。故名梵篋。從能持云篋。付所入爲文。能所雖異。詮表惟一。何故不云篋云文耶。若云篋者。可有二四同聲失故。又顯祕密幖幟不可示顯露故。又擧所入寶攝能納之箱故。又若言篋者。調御師之句不顯了故。又還顯示梵篋名義比來次第極分明故。又爲増長思惟力故。梵篋或名般若篋也。
   調御師。三世十方諸佛。皆依此梵文力。證五智之法身。開三覺之慧眼。故名佛之師也。調御師者。十號一稱。諸佛都名故。
    ●●此亦有二。一二字倶文殊種子也。二上字般若菩薩。下言曼殊室利。倶一字眞言并種子法身。又云法曼荼羅。或名法智印等。一一義理含藏無量過恒佛德。各各聲字攝收八萬四千教法。欲證得彼諸教萬德。當持誦此兩種一字。彼深義非面難談。
    諸教。一百億部經。十萬九千論。八萬四千教。二十萬頌文。乃至十佛所證十世法門。三身所説三際軌則。
　　禪那正思惟。禪定名也。即當此三摩地法門。若具論之。禪那者定中定。正思惟定中智。又上二字涅槃。下三言菩提。禪那梵語也。此云靜慮（云云）。
　　尊者。般若菩薩也。今此經此仁爲尊主爲仁上故。又此菩薩大日所變之蓮體。遍照能説之輪身。故於諸尊中獨尊最尊。
    三摩。三摩地。定之梵號。即是妙覺輪圓之深禪。大智相應之勝定。
    從佛法至何求。佛法者。金剛實智即菩提。眞如者。胎藏眞理是涅槃。又佛者覺智。如者禪定。又佛者五智種智之名。如者百福萬德之義。又佛法者一心。眞如者四身。次心者衆生之識心。身者群類之依身。何故云佛時出心。言如處擧身。今且以彼理智等配此身心故。一往配釋。理實互通。金胎本不二。身心常即一。覺如互圓融。因果同渉入。衆生九識。諸佛五智。群類異身。四身一理。皆是三平等之一心。竝也セク四曼荼之如理。礦外求珠。波表要水。愚盲之甚棄心欣佛。離身望理。癡迷之至。在雲出雲。日月體既無差。沒泥離泥。金蓮性豈有異。貧女處本有伏藏。窮子身元具高德遠行外求。愚中愚迷上迷。
    迷悟至忽證。迷悟者煩惱菩提。明闇者生死涅槃。上順次。下逆次。謂迷。惑。悟。智。明。靜。暗。動故。何以明闇配動靜耶。譬如燈光隨動靜緣有明昧相。又迷悟如次上句佛法與心。迷名衆生。悟名諸佛。故明暗如次前文眞如與身動名生死。靜名涅槃故。又在我非他者。各轉釋上非遙即近ミ非外何求等義。又結前生後也。發心者。初發心時。發唯局能起。心兼通所求。即到者即身成佛。凡即七義。此中速疾·相即·不離。當此即義。到者到彼岸也。度三有之苦海到二德之樂岸。又達也至也。至四曼之最頂達五智之源底。四字合釋者。即初因至後果。用凡體證佛身。信修者。信。信解。修。修行也。忽證者。速疾成道也。謂不踰初信始行頓至後位終心之義。忽者頓也欻也。速疾義。證者驗也得也。體會義。
    二教。謂金蓮二教。非顯密兩宗。
    金蓮。金剛胎藏如次配之。或又金剛蓮華之二部也。
    五乘。謂諸顯教。此有多説。或一乘三乘小乘。或三乘人天。或佛二乘天梵。若據此書意者。建·絶·相·二·一亦可名五乘。
    幻影。幻化影像。意云。上從大小二牛下迄人天兩乘。皆是權方便之心教。假施設之人法。故擧彼兩喩之虚僞彰此五乘之非眞也。
    行則十四。除題目竝故説已下及呪故。何故不入呪。下別解脱説故。況復●●乃至無極是也。
    五藏。素哆覽。毘奈耶。阿毘達磨。般若。陀羅尼等五藏歟。
    七宗。律。倶舍。成實。法相。三論。天台。華嚴也。
    觀在薩埵。此有三意。一觀在者。總通分ノ觀自在菩薩。薩埵者。得益分ノ菩提薩埵。二薩埵一句遍在二處。謂初觀在尾句。後菩提末言。三四字共通初後。菩提薩埵豈異人耶。即觀自在菩薩是也。初後雖二人。體惟一。影略互顯。莫作異解。謂總通分讓後省提與埵之二字。得益分與前略觀自在之三言也。初義顯了。次意稍廣。後説大隱。若但偏初觀自在菩提薩埵者。正背大聖之聖意。兼失密家之宗義歟。大師之神筆不似餘師釋。一筆含千理。片句攝萬義。文義共神靈。宗趣同深奧故。
    諸乘。建·絶·相·二·一并眞言是也。
    度苦涅槃。上二字度一切苦厄。下一句究竟涅槃。或復二句互通。謂語別義通。准上觀在薩埵釋。
    諸教。准諸乘知之。
    得樂。得益。
    五蘊。照見五蘊皆空也。能照能見則諸乘之覺知。所空所斷則五蘊之迷境。何故唯擧所空之境不出能證之智。此有多故。或讓下三佛故。或擧所顯能故。或指迷境者。照見皆空義也。若在五蘊家自不知迷故。
    三佛。三世諸佛。
    色空。色不異空乃至如是也。大本分流華嚴經。只攝在此一行半。若欲讀誦彼廣言。必須受持此略文。廣略雖不同。功德無増減。若解深祕義。此功勝彼德。解説書寫等亦復如是。已下諸乘准此。絶相二一等是也」
    普賢。華嚴法門主。
    解頤。甘心之至。笑慶之極。
    圓融。三種之圓融。六相之無礙。
    不生。是諸法之乃至不減也。是諸法空相。總。不生不滅等。別。總別分二。理趣唯一。故擧別兼總。又擧中攝初後六句。又不生一句。此宗大義故。總相故。若總相故擧不生者。是諸法空相亦是總相。何不言之。上句既言色空。下對宜云不生。若言空相等。其文不嚴故。又不生。總相ノ義理コモテ。顯證於彼故。又若取二字者。其義難顯。若擧五字者。其文有失故。十六會廣言六百軸繁文。皆攝此七句。無漏其衆義（云云）。
    文殊。三論法門主也。
    破顏。極喜悦義。
    絶戲。絶八種之戲論。證四中之眞實。
    識界。有三意。一無意識界。二識者心識。界者境界。謂以此三科且分心境故。若依此者。是故空中ヨシ至無意識界是也。三二義竝具故。法相所依諸經論皆入此中。
    簡持。唯識即法相。若名人則彌勒。簡。簡去。持。持取。即唯識之唯義。此有數義。或遣遍計一執存依圓二性故。或遮外境留内識故。或遣相證性故（云云）。
    拍手。此歡喜義。非除障驚覺等意。
    泯之境智。無智亦無得等。泯能證智故云無智。泯所達境故云無得。法華涅槃等之諸經。只在此十字。
    歸一。會三歸一。即天台法華宗。若名人則觀音。破三入一遮末歸本故云歸一。
    十二因緣。無無明乃至死盡也。
    驎角。緣覺名也。又云麟喩也。
    四諦。無苦集滅道也。諸部小乘經等。皆攝入此一句五字。
    ●●二字。略有四義。一呪初二字。何故不解餘●●。擧最初攝中後。二呪初四字。何不擧後二●●。擧初句顯後。又讓此●●兩言等句故。三第四●●。何非餘顯教三●●。彼皆狹劣不呑密藏故。又擧勝攝劣故。又擧後顯初中故。四總顯四●●。此義爲勝。若爾何云二字。隨在何處皆二字故●●略有三意。一第四句●●●●。若爾二失。一違下配釋。彼言眞言不言顯故。二不讃第三句之失。答。彼且約淺略配當門。此又於總持多含義各擧一義。竝不相違。又大能攝小。勝能兼劣。猶能有孕三密。豈又無攝諸教。故無初過。擧深密之本攝淺顯之末。隱劣權之顯顯勝實之密。又擧後顯中。故無後失。二●。第三●●●。●第四●●●●。三●一字通第三四之二句。●如前。初義文顯易配。次意隱難悟。次善巧。後深廣。
    名實。名與實也。實謂實相。即所詮理智義趣等。
    塵滴。刹塵海滴。倶表無數。
    甚深。行深般若之深歟。
    五分。人法總通分等。各各名義如下。
    般若至顯之經。法相立三時教。初時小乘。第二般若經等。第三深密經等。前二未了義權教。第三顯了之實經。故問意云。大般若是第二時未了義教。何能呑入彼第三時之顯了諸經。
    五乘。如前。
    三藏。經律論等。
    圓滿覺者。●●翻云覺者。自覺覺他覺行圓滿故。圓滿三覺具足種智。竪達三世。横遍十方。故云圓滿。
    開悟密藏施甘露。開悟三密之寶藏。施與四曼之甘露。
    大。普廣周遍無邊際限量。包含常總滿虚空法界。
    多。無量過數之稱。具足不闕之語。
    勝。最勝尊妙無比類。殊特深奧無與等。最勝者十最十勝。
    約定慧。●●此云智慧。今謂定慧略有五意。一定之慧故。謂三昧門之深智。三摩地之妙慧故。二有定慧故。具三昧之智名之。大慧。持禪那之慧稱之圓智。無智定非定。無定智非智故。三定智者三摩地門之智。謂常居三等之禪宮。鎭住一如之定殿。永止六塵妄風。遠離四相之迷波故。慧者勝義菩提之慧。遍遊十種之心宅。兼行九界之意地。分別淺深於千殊。簡擇邪正於萬品故。又定。正體智。無分別故。慧。後得智。能簡擇故。又定。涅槃理。慧。菩提智。又定者胎藏九識。寂靜禪那故。慧者金剛五智。擧悟了別故。可知同體之別相。一法之二義。四約字義故。謂●●二字倶具足定慧。●。二字也。●。智也。●。定也。字體。智慧。點畫。三昧故。又以●●等八字皆爲涅槃點。涅槃者寂靜不動。是即定故。●亦二字。亦具定慧。且明定義。●。第二句末ノ●字。●。第三句末●字。此等皆名三昧字故。密察密意深入深祕。於●●二字顯定慧兩義。五梵語多含之旨。眞言總持之理。道俗共許。古今僉聞。誰疑於●●一句有定慧二義（云云）但亦可見證本。
    所作已辨。到彼岸義。行華已開。佛果斯顯。證無爲無事覺位。受不生不滅法樂。
    處中。中實中心表義離邪離邊受名。
    貫線攝持。又云貫串不散之義。以語密爲經。以心密爲緯。織三業之絲爲海會之錦。錦文千殊。同名爲錦。佛相萬差。等得稱佛。或云常法攝貫義。
    照空。照見五蘊皆空。
    度苦。度一切苦厄。
    三生。華嚴行者所經之時。
    三劫。三阿僧祇劫絶相所歴。若依妄執義。兼通建一密三。
    六十。聲聞時劫。
    百。縁覺時劫。
    妄執。有二。且一義云。妄執。一及密人所經時。又云。兼通建·一·密三。三妄執謂麁細極細。若一生超此三妄執。不經劫數一生中即身成佛。
    觀人。觀自在菩薩。此即行人故云人。
    修智慧。行深般若。修行般若智慧。
    深照五衆空。照見五蘊皆空。深者下於上深字用也。通能所觀法故。照者照見。衆者蘊也。空者皆空也。
    歴劫。時也。劫跛有二義。一時分。絶·相二所經劫。二妄執義。建·一·密三人一生即身所經劫。
    離煩。度一切苦厄也。離者度也。煩者煩惱也。即一切苦厄。
    一心通。有三義。一重明度苦義。謂度二死苦海達一心寶處。二表波羅蜜多義。通者到也達也。一心者亦二。一眞言祕密不二一心。二諸乘亦各有一如眞理故。大意云。度脱分段變易之生死。證得菩提涅槃之安樂。遠離動靜迷悟之異執。通達理智定慧之一心。三上二義竝具。何故不云通一心。一心通能所二通故。
又心字與空字不同韻故。
    建絶相二一。如次普賢·文殊·彌勒·二乘·觀音。問。何故次第如此。答。爲表四行次第。謂大疏等列四行菩薩次第。云普賢·文殊·彌勒·觀音。以二乘屬法相。即彌勒宗三乘兼學等故。故諸宗判名三乘教。問。南宗亦名三乘教。何不屬之耶。答。破五性各別立悉有佛性故。乃至（云云）如此諸乘竪論則能寂應機之權術。横觀則大日隨自之實行。
    圓融三法。三種圓融。謂事理圓融。理理圓融。事事圓融。
    從色空至來同。有六意。一上一句。色不異空空不異色。下五言。色即是空空即是色。如次配。知事事理理理事三種。二上五字。色即是空空即是色。下一句。色不異空空不異色。三兩句共從色不至是色。事者色也。理者空也。四上一句。從色不至是色。下五字從受想至如是。事者四蘊。理者如前。五上五言從色不至是色。下一句從色不至如是。事者蘊。理者空。非唯顯下四蘊并空。兼又釋上一色及空。六二句十字共從色不至如是。事者五蘊。理者一空。但上句唯擧一色不云四蘊。擧初顯後故。又云。色不異空。事事圓融。空。無礙等義。空不異色。理理圓融。色即是空。以事融理。空即是色。以理融事。已上八字。總明一種事理之圓融。
    無礙融三種。三種圓融。或圓融三種世間等歟。
    金水。金師子等喩。水波等喩歟。
    八不。不生不滅。不斷不常。不一不異。不去不來。即不生乃至不減。問。此六不相配彼八不方何。答。初二不如文。以此不垢不淨攝彼不去不來。此不増不減中攝餘四不。兼不攝不去不來。
    獨空畢竟理。是諸法空相。又是八不總義。或又四中都名也。或復言亡慮絶ノ絶待ノ中道等歟。
    摩訶。大也。
    梅多羅。慈氏也。
    冐地。菩提。此云智。或覺。
    薩怛嚩。有情含識。或忍樂不離堅固執著義。或云衆生群生等。但非正翻歟。
    二我。人我法我。即遍計所執
　　三祇。三阿僧祇。釋云三無數。阿。無也。僧祇。數也。
　　阿陀。阿陀那識即第八識。此有多名。無沒本宅藏種無垢持依等也。
　　識性。圓成實性。
　　幻影即名賓。依他起性歟。
　　唯蘊無我。我空法有故聲聞。

　　拔業因種。拔業惱株杭除無明種子故縁覺。
　　葉。落葉等觀歟。
　　因緣。十二因緣。
　　華。飛華等觀門歟。
　　種子。如前。
　　羊。如前。
　　鹿。縁覺。
　　因緣佛。緣覺也。佛者覺也。覺悟十二因縁故爲號。
    依聲得道。聲聞。依聞法之因有得道果故以名。
    白骨。九想隨一。
    我。人我即自他衆生。
    青瘀。第二想。
    人。人我執也。我人衆生。
    四念。四念處。身·受·心·法。
    羅漢。阿羅漢。有三翻。殺賊。不生。應供等也。
    阿哩也嚩路枳帝冐地薩怛嚩。大聖觀自在菩薩名。若依具梵語。可有濕嚩囉之一句歟。嚩路枳帝。此云觀。濕嚩囉。此云自在故。又阿哩也。此云無垢。阿者無也。哩也者垢也。今言大聖者義翻耳。
    蓮。妙法心蓮。一乘心理。
    自淨。自心自性清淨。
    菓。蓮華實歟。
    心德。一心萬德。
    一道。一乘一如等義。
    能所。無智亦無得以無所得故也。能。智慧。所。理境。如前。
    三車。羊鹿牛三乘也。
    歸默。歸。歸一歸本等也。默略有三。一止滅義。一乘實日出。三乘權暗滅故。羊鹿斃露牛疾者此意也。二寂靜義。一道無爲。無爲寂靜。眞如無爲。無事義。故經云。諸法從本來常自寂滅相（文）三離言義。故文云。是法不可示言詞相寂滅（文）又一切聲聞辟支佛所不能知。乃至廣説。故言語道斷心行處滅是前六建·絶·相·二·一。開二故成六。
    後一。眞言行人。
    愚。愚童。謂六道凡夫。
    識。有識。謂二乘。
    金。金剛薩埵。
    智。菩薩。
    般若即能因能行。因者淨菩提心。行者大悲萬行。即依般若波羅蜜多故。
    也無礙離障。從心無罣礙至涅槃。涅槃此云圓寂。圓。輪圓具足。寂。寂靜眞如。即理皆不二之理。
    能證覺知。三世ヨリ至菩提。能證者。三世ヨリ至得。覺智者。阿耨ヨリ至菩提。
    行人。菩提薩埵。
    重二。四也。因·行·證·入也從依般若至三菩提也。
    圓寂。涅槃眞理。
    正依。依·正二報。依謂所居淨土等。正謂能住佛身等。
    總持。陀羅尼之漢號。總者總攝。持者任持。謂一字總攝無量教文。一法任持一切教法。一義攝持一切義理。一聲攝藏無量功德。故名無盡藏。諸經之父母。衆教帝王。至極祕典甚深之奧藏。只在此門。
　　文。能詮文字教法。
　　義。所詮義理宗趣。
　　忍。能得無生忍。又云。得悟果利。
　　呪。神驗加持。
　　聲。言音聲響。語密。
　　字。名字。文字。身密。
　　人。一一文字皆法曼荼羅身佛故。
　　法。教理行果因行證入等。
　　實相。義也。理也。意密也。
　　名。上是大神呪等四名歟。
　　●●。行也去也度也。行二空一中之正道。去四相三妄之邪途。度煩惱生死之此海。到菩提涅槃之彼岸。行去之間。行也。度到之後。果也。故云行果。是四●●總合釋之。
　　●。彼岸也。所到之智處。能寂之理境。
　　●。總也普也。自他雙度。總到覺岸。人我同運共遊寂都。又爲顯示密教則根本原初之總體。顯教則枝末流派之別相。又表密藏即普遍深廣之圓教。顯乘是狹局淺略之片言。又總者總攝任持義故。五種陀羅尼。四種陀羅尼。總含圓具義故。四種曼荼羅。兩部曼荼羅也。又總者攝藏不失義故。理也涅槃也。總攝不亂義故。定也三昧也。又總體義故法界體性之一智。總相義故圓平妙成之四智。上心王之遍照。下心數之四佛。又總體故六大。總相故四曼也。又總體故内證。總相故外用也。又總體故法性。總相故應化。乃至無盡。又普者普周遍滿故六大。普遍平等故三等。又體性周遍故心王遍照。相用普遍故心數諸尊。又普遍者賢之重如遍照之五智。如次配知。胎金兩部定慧二種涅槃菩提福德智慧乃至無盡。淺略句義猶既無盡。深祕字義豈能有窮。一一深義各各密意。具如本經。竝在御作。
　　●●菩提智也。諸乘覺智。三密之佛心。即一如之能證。諸教之所入也。
　　●●速疾成就究竟證入等義。
　　字相義等。字相與字義云字相義也。等者等取餘十四門。凡瑜伽宗意。釋一切經教略有十六門。謂遮情表德。淺略深祕。字相字義。一字攝多多字攝一。一字釋多多字釋一。一字成多多字成一。一字破多多字破一。順觀旋轉逆觀旋轉也。
　　不思議。法爾神驗性德功能。性相不能定。因量不得測。七宗權教言亡慮絶。五乘。僞帝閉口卷舌。
　　一字含千理。明字義門義也。謂一一聲字各各名實攝一百億部教理。含二十萬頌行果。二十萬頌者。毘盧遮那十萬偈。金剛頂經百千頌。一百億部者。一代所説之聖教。三世能化之佛經。諸佛萬德三身種智。只在此眞言一字中。千者擧滿數。理者含衆德。
    法如。有二意。一法者法身法佛法界法性法定法住等。如者雙如重如圓如眞如一如十如等。二略有十對。一人法一對。法者法身佛。如者如理法故。二理智一對。法者能悟心法。以配菩提。如者所證眞如。即屬涅槃。三定慧一對。法者能了心智。即薩般若。如者所達眞理。是三摩地。四福智對。法謂心。心即智。如謂理。理即福。心則中實本覺受名。覺了識知得稱故。理亦攝持萬德樹義。不失百福爲意故。五一多對。法。萬法表三密無數。如一如示二德不異。六體用對法。三密化用。使令行者斷惑證理生解證驗故。如。一心理體。使令自性平等一味不増不減故。七依正對。法。能居法身心識爲名故。如所依理境。攝持爲義故。八教理對。法。教如。理故。九行果對。法。行如。果故。十兩利一對。法。他利之事業。爲物爲軌則故。如自利之功德。於我與安樂故。若廣説者。歴劫難盡。如此種種無量功德。現生證得即身成佛。故云即身證法如。是則即身成佛義也。具釋如別。
　　行行至圓寂。初●●●●也。或通後二●●。上二字行。下三言果。或此下三字通經尾一句。至者究竟義。圓寂者涅槃也。
    去去入原初。●●●●●●●。或通上二●●。行果准上。入者證入義。原初者菩提。兼通涅槃問。何故上句擧圓寂。今兼顯菩提。答。有二意故。一上句配小。此句屬大故。謂小偏求涅槃。大兼欣菩提故。原初ノ言甚有深意也。二影略互顯歟。
    三界至本居。●●●●。此亦二義。一出離三界客舍歸入一心本宅。是即究竟菩提證入義也。一心即菩提也。二已至圓寂竝入原初。則印可三界如客舍。決定一心是本居。如是覺悟即菩提故。亦通究竟證入之義。已上五句明更有五分義。審思之。
    能不。上。説也。能説故。下。默也。不談故。
    曼儒般若。有三義。一文殊之般若。二曼殊與般苦。三曼殊即般若。初中有二。一文殊之般若經。是爲正歟。二文殊之智慧。初頌文殊利劍絶諸戲者是也。次中又三。一文殊與般若菩薩。初頌擧此二尊者是意也。二文殊與般若經。是付人法。三文殊與般若菩薩及般若經。後中又三。一文殊即般若菩薩也。二文殊即般若經。三文殊即般若菩薩及經也。
　　解紛。解。解脱出離爲名。紛。紛紜迷亂立義。謂解脱分段變易之生死。證得菩提涅槃之安樂。故云解紛。初頌文云無邊生死何能斷唯有禪那正思惟是也。又餘文云。動名生死（云云）或又初頌且約生死涅槃顯能所。今偈又付煩惱菩提表斷證。影略互顯。實無相違問。且付後義。首偈稱涅槃。尾頌揚菩提。有何意。答。表今經得益次第。
    灑斯甘露霑迷者。以所解所得之衆善迴能迷能盲群類。甘露者能解之功德。所獲之善根。三密之教藥。萬德之法味。霑者除二執之渇愛消三毒之熱惱。霑心地下法種。生覺芽開佛果也。迷者者迷衆生故。文云。迷名衆生（文）狂迷動迷義。迷睡迷盲之名。
    同斷無明破魔軍。拔苦與樂之慈悲。利生利物之誓願。普遍廣大平等無差故云同也。或表同體慈悲之義。斷無明者。放大日遍照之輝光。破無明癡闇之昏夜。破魔軍者。摧四魔十軍之迷賊。成三身五智之覺王義也
　　祕鍵略註

