　　No. 2203 A
　　般若心經祕鍵（并序）

　　遍照金剛撰
　　文殊利劍絕諸戲  覺母梵文調御師
　　●●眞言爲種子  含藏諸教陀羅尼
　　無邊生死何能斷  唯有禪那正思惟
　　尊者三摩仁不讓  我今讃述垂哀悲
　　夫佛法非遙。心中即近。眞如非外。棄身何求。迷悟在我。則發心即到。明暗非他。則信修忽證。哀哉哀哉長眠子。苦哉痛哉狂醉人。痛狂笑不醉。酷睡嘲覺者。不曾訪醫王之藥。何時見大日之光。至若翳障輕重覺悟遲速。機根不同。性欲即異。遂使二教殊轍。分手ヲ金蓮之場。五乘並鏕。踠蹄ヲ幻影之垺。隨其解毒得藥即別。慈父導子之方。大綱在此乎。
    大般若波羅蜜多心經者。即是大般若菩薩大心眞言三摩地法門。文缺一紙。行則十四。可謂簡而要約而深。五藏般若嗛一句而不飽。七宗行果歠一行而不足。觀在薩埵則擧諸乘之行人。度苦涅槃則褰諸教之得樂。五蘊橫指迷境。三佛竪示悟心。言色空則普賢解頤ヲ圓融之義ニ。談不生則文殊破顏。絕戲之觀ニ。説之ヲ識界ニ簡持拍手。泯之ヲ境智ニ歸一快心。十二因緣指生滅ヲ於麟角。四諦法輪驚苦空ヲ於羊車。況復●●二字呑諸藏之行果。●●兩言孕顯密之法教。一一聲字ハ歷劫之談ニセ不盡。一一名實ハ塵滴之佛セ無極。是故誦持講供則拔苦與樂。修習思惟則得道起通。甚深之稱誠宜可然。余教童之次。聊撮綱要釋彼五分。釋家雖多。未釣此幽。翻譯同異顯密差別。並如後釋。或問云。船若第二未了之教。何能呑三顯之經。如來説法。一字含五乘之義。一念説三藏之法。何況一部一品何匱何無。龜卦爻蓍含萬象而無盡。帝網聲論呑諸義而不窮。難者曰。若然前來法匠何不吐斯言。答。聖人投藥隨機深淺。賢者説默待時待人。吾未知蓋可キシ言不ルカ言不マシタレハ言不ルカ言。不マシキヲ言言イヘラン之。失カ智人斷而已
　　佛説摩訶般若波羅蜜多心經者。就此題額有二別。梵漢別故。今謂佛説摩訶般若波羅蜜多心經者。胡漢雜擧。説·心·經三字漢名。餘九字胡號。若具梵名曰●●●●●●●●●●●●●●●。初二字圓滿覺者之名。次二字開悟密藏施甘露之稱。次二字就大多勝立義。次二字約定慧樹名。次三就所作已辯爲號。次二據處中表義。次二以貫線攝持等顯字。若以總義説。皆具人法喩。斯則大般若波羅蜜多菩薩之名。即是人。此菩薩具法曼荼羅眞言三摩地門。一一字即法。此一一名皆以世間淺名表法性深號。即是喩。此三摩地門。佛在鷲峯山。爲鶖子等説之。此經數翻譯アリ。第一羅什三藏譯。今所説本是。次唐遍覺三藏翻。題無佛説摩訶四字。五蘊下加等字。遠離下除一切字。陀羅尼後無功能。次大周義淨三藏本。題省摩訶字。眞言後加功能。又法月及般若兩三藏翻。並有序分·流通。又陀羅尼集經第三卷説此眞言法。經題與羅什同。言般若心者。此菩薩有身心等陀羅尼。是經眞言即大心呪。依此心眞言得般若心名。或云。略出大般若經心要故名心。不是別會説（云云）所謂如有龍之蛇鱗。此經總有五分。第一人法總通分。觀自在トテヨリ至度一切苦厄是。第二分別諸乘分。色不異空トテヨリ至無所得故是。第三行人得益分。菩提薩埵トテヨリ至三藐三菩提是也。第四總歸持明分。故知般若トテヨリ至眞實不虛是也。第五祕藏眞言分。●●●●●●●至●●是也。第一人法總通分有五。因·行·證·入·持是也。言觀自在能行人。即此人本覺菩提爲因。深般若能所觀法。即是行。照空則能證智。度苦則所得果。果即入也。依彼教人智無量。依智差別時亦多。三生三劫六十百妄執差別。是名時。頌曰


　　觀人修智慧    深照五衆空
    歷劫修念者　　離煩一心通
　　
　　第二分別諸乘分亦五。建·絕·相·二·一是也」
　　初建者。所謂建立如來三摩地門是。色不異空トテヨリ至亦復如是是也。建立如來即普賢菩薩祕號。普賢圓因以圓融三法爲宗。故以名之。又是一切如來菩提心行願之身。頌曰


　　色空本不二　　事理元來同
　　無礙融三種　　金水喩其宗

　　二絕者。所謂無戲論如來三摩地門是也。是諸法空相トテヨリ至不增不減是。言無戲論如來。即文殊菩薩密號。文殊利劍能揮八不絕彼妄執之心乎。是故以名。頌曰。
    
    八不絕諸戲　　文殊是彼人
　　獨空畢竟理　　義用最幽眞

　　三相者。所謂摩訶栴多羅冐地薩怛嚩三摩地門是也。是故空中無色トテヨリ至無意識界是也。大慈三昧以與樂爲宗。示因果爲誡。相性別論。唯識遮境。心只在此乎。頌曰


　　二我何時斷　　三祇證法身
　　阿陀是識性　　幻影即名賓

　　四二者。唯蘊無我拔業因種是也。是即二乘三摩地門也。無無明トテヨリ至無老死盡。即是因緣佛之三昧。頌曰


　　風葉知因緣　　輪迴覺幾年
　　露花除種子　　羊鹿號相連

　　無苦集滅道。此是一句五字即依聲得道之三昧頌曰


　　白骨我何在　　青瘀人本無
　　吾師是四念　　羅漢亦何虞

　　五一者。阿哩也嚩路枳帝冐地薩怛嚩之三摩地門也。無智トテヨリ至無所得故是也。此得自性清淨如來。以一道清淨妙蓮不染。開示衆生拔其苦厄。智擧能達。得名所證。既泯理智。強以一名。法華·涅槃等攝末歸本教。唯含此十字。諸乘差別智者察之。頌曰


　　觀蓮知自淨　　見菓覺心德
　　一道泯能所　　三車即歸默

　　第三行人得益分有二。人·法是也。初人有七。前六後一。隨乘差別薩埵有異故。又薩埵有四。愚·識·金·智是也。次又法·四。謂因·行·證·入也。般若即能因能行。無礙離障即入涅槃。能證覺智即證果。如文思知。頌曰


　　行人數是七　　重二彼之法
　　圓寂將菩提　　正依何事乏

　　第四總歸持明分又三。名·體·用。四種呪明擧名。眞實不虛指體。能除諸苦顯用。擧名中。初是大神呪聲聞眞言。二緣覺眞言。三大乘眞言。四祕藏眞言。若以イハハ通義。一一眞言皆具四名。略示一隅。圓智之人三即歸一セヨ。頌曰


　　總持有文義　　忍呪悉持明
　　聲字與人法　　實相具此名

　　第五祕藏眞言分有五。初●●顯聲聞行果。二●●擧緣覺行果。三●●●指諸大乘最勝行果。四●●●●明眞言曼荼羅具足輪圓行果。五●●●●説上諸乘究竟菩提證入義。句義如是。若約字相義等釋之。有無量人法等義。歷劫難盡。若要聞者依法更問ヘ。頌曰




　　眞言不思議　　觀誦無明除
　　一字含千理　　即身證法如
　　行行至圓寂　　去去入原初
　　三界如客舍　　一心是本居

　　問。陀羅尼是如來祕密語。所以古三藏諸疏家。皆閉口絕筆。今作此釋。深背聖旨。如來説法有二種。一顯二祕。爲顯機説多名句。爲祕根説總持字。是故如來自説●字●字等種種義。是則爲祕機作此説。龍猛·無畏·廣智等。亦説其義。能不之間在教機耳。説之默之。並契佛意問。顯密二教其旨天懸。今此顯經中説祕義不可。醫王之目觸途皆藥。解寶之人礦石ヲ見寶ト。知與不知。何誰罪過。又此尊眞言儀軌觀法。佛金剛頂中説。此祕中極祕。應化釋迦在給孤園。爲菩薩天人説畫像壇法眞言手印等。亦是祕密。陀羅尼集經第三卷是。顯密在人。聲字即非。然猶顯中之祕。祕中極祕。淺深重重耳




　　我依祕密眞言義　　略讃心經五分文
　　一字一文遍法界　　無終無始我心分
　　翳眼衆生盲不見　　曼儒般若能解紛
　　灑斯甘露霑迷者　　同斷無明破魔軍

　　般若心經祕鍵

　　于時弘仁九年春。天下大疫。爰帝皇自染黄金於筆端。握紺紙於爪掌。奉書寫般若心經一卷。予範講讀之撰。綴經旨之宗。未吐結願詞。蘇生族于途。夜變而日光赫赫。是非愚身戒德。金輪御信力所爲也。但詣神舍輩。奉誦此祕鍵。昔予陪鷲峯説法之莚。親聞是深文。豈不達其義而已
　　入唐沙門空海上表




