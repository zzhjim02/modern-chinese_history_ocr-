大正新脩大藏經第 20 冊 No. 1165 聖持世陀羅尼經


　　No. 1165 [Nos. 1162-1164]

聖持世陀羅尼經

　　西天譯經三藏朝散大夫試鴻臚少卿傳法大師臣施護奉　詔譯

　　爾時持世菩薩。白佛言世尊。若復有人受持讀誦此陀羅尼者。云何受持願佛演說。

　　爾時世尊告持世言。若復有人。於初二月白月一日。於彼獨注入海之河。乃入水中。水至乳已面東向日合掌而立。始從日出限至日沒。誦持此呪。從水出已。絕食七日。日夜誦持勿共人語。然後乃畫持世本形。將欲塗彩。用珍重心。以白栴檀香水塗絹。乃經一宿。表心供養。命畫匠師令受齋戒。澡浴新衣。起珍重心。依法莊彩。像高十肘。橫廣三肘。色彩深綠。座於蓮華。莊嚴無量。色彩鮮潔。光明如日。右手執果。左手安慰。容貌熙怡。座前龍王。手捧寶匣真珠寶瓶珊瑚碼碯金銀琉璃種種眾寶。淨心供養。上安諸天。寶雲雨網。大吉祥天手捧蓮華右邊安慰。吉祥寶掌左邊侍立。形色圓滿瓔珞嚴身。手捧蓮華作安慰相。持世之像舍利處安。閼伽香水種種細食花鬘酥油然燈供養。復用妙花酥油香燈飲食種種供養頻那及於夜伽。希無魔事。伸供養已。復用檀栴沈水及諸妙香酥香油燈無量供養。面對觀想菩薩像前。志心專注。端坐持誦。始從寅時。入於壇內。或一七日或二七日乃至一日。至日出時期願必應悉皆成就。

　　爾時世尊告持世言。若復有人。復於夜半入在水內。誦持此呪滿八百遍於當月內獲滿所願。

　　佛告持世。若復有人。復於夜半依法誦持持世菩薩。依法潔淨。於六月內。必獲所願。

　　佛告持世。若復有人。藏於財物。後時廢忘。依法誦持。財物必得。

　　佛告持世。若復有人。欲求榮位。晝入水內誦持此呪。至於夜半復用胡麻而作護摩。一粒一念一遍一燒。至八百遍。必獲大喜富貴滿足。

　　佛告持世。若復有人。用白芥子與酥相和。一念一粒一遍一燒。准前作法亦作護摩。王獲喜慶。國土無災。

　　佛告持世。若復有人。用妙乳香與酥相和而作護摩。准前作法。能息大臣所有災難。

　　佛告持世。若復有人。於夜半內。志心誦持菩薩名號。依法護淨。一七日內獲大財喜成就具足。

　　佛告持世。若復有人。白月一日起首作法。受持齋戒。於舍利處安菩薩像。依法供養。憶念誦持菩薩名號。志心期願。必現化形。於前慰安。獲不退轉。起菩薩行。

　　佛告持世。若復有人。素食梵行。斷食酒肉。日夜恒誦。獲大富貴。

　　爾時世尊說此儀軌名根本呪。即於眾會而說呪曰。

　　曩謨(引)囉(引)怛曩(二合)怛囉(二合)夜野唵(引一)嚩蘇馱哩(引)薩嚩(二合引)賀(引二)唵(引)洛乞叉弭(三合引)步多攞(三)儞嚩(引)悉甯曳薩嚩(二合)賀(引四)

　　爾時世尊說此呪已。告持世言。所有印法以表心法。亦名外表。作此印時。用於兩手合掌虛中。復用頭指拳在中間。無名指竪。小指如計而互相交。中指形狀直量如針。此印形相住彼八方。各各相離。此持世軌儀之印。依法結印誦持明呪。一切所願皆得成就。廣利有情。

　　爾時世尊而說呪曰。

　　唵(引)室哩(二合)曳室哩(二合引)迦哩馱曩迦哩馱(引)禰也(二合)迦哩薩嚩(二合引)賀(引)

　　爾時世尊。說此呪已。告持世言。此三昧印。應先合掌。用大母指。屈入掌內。此名持世。三昧之印。

　　爾時世尊而說呪曰。

　　唵(引)三麼曳掃彌曳(二合)三麼野迦哩麼賀(引)三麼曳薩嚩(二合引)賀(引)

　　爾時世尊告持世言。此三昧印神呪如是。

　　復次持世應用頭指。及於中指第三節屈。大母指竪。此印名為持世菩薩根本之印。召請聖賢。及送聖賢。皆作此印。

　　佛告持世。應用頭指向外橫舒。此名花印。爾時世尊而說呪曰。

　　唵(引)嚩蘇地薩嚩(二合引)賀(引)

　　佛告持世。此花印呪如是受持。

　　爾時世尊復告持世。若復有人。應用中指而各橫舒。此名香印。

　　爾時世尊而說呪曰。

　　唵(引)嚩蘇馱哩薩嚩(二合引)賀(引)

　　爾時世尊說此呪已。告持世言。若復有人。用無名指向外而舒。名塗香印。爾時世尊而說呪曰。

　　唵(引)嚩蘇麼底室哩(二合引)曳薩嚩(二合引)賀(引)

　　爾時世尊說此呪已。告持世言。若復有人。應用小指與大母指相捻而作。餘三指舒如三股金剛。此名燈印。

　　爾時世尊而說呪曰。

　　唵(引)嚩蘇馱(引)囉抳薩嚩(二合引)賀(引)

　　爾時世尊說此呪已。告持世言。若復有人。應用二手如掬水勢。用大母指交結過在頭指已外。此名食印。

　　爾時世尊而說呪曰。

　　唵(引)馱囉抳馱(引)囉抳薩嚩(二合引)賀(引)

　　爾時世尊說此呪已。告持世言。諸餘供養同根本印。呪加護之。若常用法。以常呪印。而加持之。

　　若復有人。彩畫持世菩薩之像。應用新絹細妙無瑕。依佛肘量。長可二尺。橫一尺。像上安佛。右邊觀音聖自在像。左邊建立金剛手像。從佛中間安持世像。像形金色。菩薩右手作施願相。莊嚴種種真珠瑠璃乃至碼碯皆用嚴飾。於下右邊安誦持人。右手頂禮。左手持冠。於白月內圖畫菩薩。於此誦持一十萬遍。隨力供養。

　　爾時世尊告持世言。若復有人將欲種田。誦持之人澡浴新衣。受持齋戒。以菩薩像安在田中。復用塗香花鬘瓔珞細妙飲食珍重供養。念菩薩名至八百遍。又於像前加持香水。誦八百遍。滿注賢瓶安在像前。令種田人及牛耒[耒*目]行列而立。以賢瓶水乃用灑之。并誦持人灑之亦爾。令誦持人繞此田地及彼人牛。行於七匝。然可下子。

　　爾時世尊告持世言。若復有人將欲收田。於地四隅安僧令齋。飲食如法。此誦持人沐浴淨衣。受持齋戒。復用尊像安置田中。復用華香燈燭飲食種種供養。誦呪加持滿八百遍。

　　復於像前香水滿瓶。誦八百遍。復加持之。菩薩尊像面東安置。塗香酥油花鬘飲食淨心供養。穀實倍增。離諸災難。

　　爾時世尊告持世言。若復有人。於此穀聚。四隅之間安四童女。著新淨衣。素食令齋。誦持此呪而加持之。穀亦增多。災難不侵。

　　復次持世。若量穀時。彼人想念菩薩尊號。若誦持人不得出聲。默念專志。量畢已來亦乃倍增。

　　佛告持世。若復有人。田初熟時。應先供養佛及聖眾。增福無量不可稱讚。

　　爾時世尊告持世言。若復有人。於收藏時。先於倉內畫二矮人。裸形大肚。手執栲栳。作瀉穀勢。穀形金色。於此倉內陳設種種。然後倉內燒眾妙香。及以眾花。閼伽香水傘蓋幢幡并諸供養。復將菩薩安於倉內。復用牛乳灑在倉內。誦持真言。除去諸物。方入財穀。吉祥無患。

　　復次持世。於此庫藏陳設新食。香花供養。受持讀誦此陀羅尼。離諸災難。復次持世。若復有人。而用綵帛書寫持世陀羅尼經。復用香熏讀誦頂戴。增福無量。息除災難。

　　佛告持世。若人誦持。應先淨心誦八百遍。此陀羅尼日三時誦。所願必應。菩薩加祐。

　　復次持世。若復有人。求諸所願。於自所止向東北隅。起聖持世菩薩形像。用妙綵帛依法圖寫。乃至工畢潔淨安置。志心供養閼伽香水塗香燒香栴檀沈水種種眾香。復用五寶及用五藥乃至五穀。閼伽之瓶以帛覆上。勿開此瓶。依法誦持此陀羅尼。一切所願悉皆滿足。財物增長。獲福無量。

　　爾時世尊。復告持世。若有眾生欲作倉庫。隨量大小。若欲取時。應用酥食供養尊像。依法誦持此陀羅尼百二十遍。滿此數足。然後方出。息除眾難。

　　爾時世尊告持世言。若復有人持財遠出。骨肉憂惱。用白莎草木濯取汁。牛黃欝金龍腦檀麝和閼伽水。畫於舶船。淨心誦持此陀羅尼。財物速至。遠路平善。增長滿足。

　　爾時世尊而說呪曰。

　　怛儞野(二合)他(引)唧隷唧隷阿誐蹉阿誐蹉婆誐嚩諦

　　爾時世尊說此呪已。復告持世。此陀羅尼若有受持。能滿一切有情所願。譬如水大遍滿於地。又如日光能破諸闇。猶如月光與物清涼。爾時世尊而說呪曰。

　　怛儞野(二合)他(引)馱曩努(一)嚩嚕拏(二)室寗(二合引)嚩(三)印捺囉(二合四)室寗(二合引)嚩(五)蘇諦(引)惹娑(引六)摩努(引七)努誐䜝(八)唧哆野覩(九)設哆檐(十)薩那(引)鉢囉(二合)野探(十一)野他迦(引)楞(十二)悉殿覩(十三)滿怛囉(二合)跛那(十四引)儞賀(十五引)怛儞野(二合)他(引一)佉吒佉吒(二)契致契致(三)具啅具啅(四)蘇嚕蘇嚕(五)母嚕母嚕(六)捫左捫左(七)曩摩哩(八)曩摩哩(九)泥(去)呬泥(去)呬(十)捺(引)波野(十一)捺(引)波野(十二)鉢怛囉(三合十三)底瑟姹(二合)諦(十四)呬囉抳野(二合十五)蘇嚩囉拏(二合十六)鉢囉(二合)捺(引)波野(十七)娑嚩(二合引)賀(引十八)嚩蘇地(引十九)娑嚩(二合引)賀(引二十)阿耨答半(二合)曩(引)野(二十一)娑嚩(二合引)賀(引二十二)嚩護地(引二十三)娑嚩(二合引)賀(引二十四)嚩蘇馱(引二十五)地波哆曳(引二十六)娑嚩(二合引)賀(引二十七)愚矯(二合二十八)娑嚩(二合引)賀(引二十九)蘇囉鼻(引三十)娑嚩(二合引)賀(引三十一)印捺囉(二合引)野(三十二)娑嚩(二合引)賀(引三十三)嚩嚕拏(引)野(三十四)娑嚩(二合引)賀(引三十五)吠(無蓋反)室囉(二合)摩拏(引)野(三十六)娑嚩(二合引)賀(引三十七)𡫸世毘喻(二合引三十八)尾𡫸世毘藥(二合三十九)娑嚩(二合引)賀(引四十)

　　塢答波(二合引)捺演覩弭劍(引)乞叉(二合)曩訶阿尾囉訶曩拏謨捺演覩(引)唵(引)怛蘇(二合)呬迷(引)𡫸(引)呬捺捺(引)波野(引)娑嚩(二合引)賀(引)

　　爾時世尊說此呪已。告持世言。此呪名為持世菩薩心陀羅尼。若復有人淨心受持此陀羅尼。憶念不忘。能滅重罪。獲福無量。捨離三惡。圓滿富貴。於諸所願無不具足。乃至究竟成無上果。

　　爾時持世菩薩及諸聖眾。聞佛所說歡喜無量。頭面禮足信受奉行。

聖持世陀羅尼經


