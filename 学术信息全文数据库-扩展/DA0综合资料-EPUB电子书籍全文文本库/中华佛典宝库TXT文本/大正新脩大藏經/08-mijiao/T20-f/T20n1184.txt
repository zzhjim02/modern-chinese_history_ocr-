大正新脩大藏經第 20 冊 No. 1184 大聖妙吉祥菩薩祕密八字陀羅尼修行曼荼羅次第儀軌法


　　No. 1184

大聖妙吉祥菩薩祕密八字陀羅尼修行曼荼羅次第儀軌法一卷(出文殊菩薩普集會經除災救難息障品)

　　中天竺國大那爛陀寺戒行沙門菩提㗚使(二合)淨智金剛譯親承筆授僧義雲傳流(三藏名此漢地名菩提仙)

　　爾時世尊。告金剛密迹主言。是八字最勝大威德心真言所住之處。如佛在世無有異也。能現諸佛種種神力不可思議。亦能作大無量神通變化。我今略讚此陀羅尼少分功德。我若具說。無量俱胝那庾多百千大劫說不能盡。爾時世尊。即說八字大威德心真言曰。

　　
oṃāḥvīrahūṃkhacaraḥ
唵(引)阿(引入惡聲)味(引)羅𤙖(引)佉左洛

　　復告金剛密迹主言。此陀羅尼。若有男子女人不能辦作承事供養法者。復緣在家迫迮作種種生業。但能憶持不忘依時念誦。隨分不闕供養少分。隨自力辦亦得成就。除不至心不正信心。不發大乘菩提之心。興行誹謗於三寶所。起不善等行諸惡業。此等之心一切小法猶不能得成就。況復大法能成就之。

　　爾時如來。復告金剛密迹主言。若善男子善女人。若能念誦此陀羅尼一遍即得自護。若誦兩遍能護同伴。若誦三遍即大護住處。十地菩薩不能逾勝。何況諸小類眾生。若誦四遍即得擁護妻息。若誦五遍即能擁護一切眷屬。若誦六遍即能擁護一切城邑村坊聚落等。若誦七遍即能擁護一切眾生諸苦難等。若欲著衣時當加持七遍。能除一切惡毒及諸災難。若洗手面時。加持淨水七遍然洗手面。能令眾生貴仰。所有諸惡見者悉當降伏。一切諸人皆伏敬重。除彼惡心生歡喜心。

　　若人患身體支節疼痛者。加持煗水一百八遍洗浴。即得好夢便得除愈。

　　若每日晨朝。以水一掬加持七遍。飲在身中。所有惡報悉當消滅。何況無災厄之者。及諸三業罪垢亦得消蕩壽命長遠。

　　若加持飲食七遍。食者毒亦不能為害。

　　若見惡人怨家。當須念誦。即自降伏除攝瞋心慈心相向。

　　若有恐怖處至誠念誦。即得無畏。

　　若臥時誦一百八遍。即得好夢能知善惡之事。

　　若人患瘧。持誦者觀彼患人面。誦此真言一千八遍。瘧即除差。

　　若入陣時。當以牛黃書此真言帶於身上。一切刀杖弓箭鉾斧不能傷害。

　　若入陣時。應畫文殊師利童子像及真言。置象馬上軍前先引。諸軍賊等不能為害。自然退散。

　　常須念誦。所有五逆四重十惡等罪悉得消滅。當得面覩文殊師利。行住坐臥常須受持念誦憶持不忘。每誦一百八遍勿令斷絕。常得一切眾生降伏。

　　若加持髮髻七遍。一切眾生見者。悉當降伏惡人退散。

　　若能每日三時。依法入道場。時別一百八遍。所求皆得稱意圓滿具足。得大富貴所行自在。臨命終時得普門三昧。及見文殊師利菩薩。

　　爾時世尊。復告大眾。諸菩薩等。我今更說最勝大威德八字曼荼羅壇法次第。汝當諦聽。若欲建立息災曼荼羅者。先當簡擇其地。當須於清淨伽藍處。或於深山吉祥勝上之地。或於城邑村落勝上有福德。多生華果乳木之地。建立道場。深行比丘比丘尼。善男子善女人。發悲願心造曼荼羅。而作八字真言念誦。誓於急難之際救護有情。欲受持此真言者。先當訪覓具德知解真實道行大阿闍梨而受灌頂。得灌頂已。恭白諮請傳受此教。親蒙傳授然可修念。若為急厄怕怖事者。當於露處以塗香磨作曼荼羅。但書真言及種子字。以觀想本尊形色。相應與作持念擁護。若事慢要圖畫者。則勿用皮膠。純以香汁調色彩畫。若作久長念誦者。即當如法掘地。別取河岸堅好甘淡白色潤細之土微黃赤。得而用香水和築其壇。依教次第加持作之。其工巧人。須日日清淨澡浴著新淨衣。受八關齋戒訖然得興功。餘依悉地中法不可具說。其曼荼羅法。先當心作一圓輪由如圓月。當中心梵書maṃ滿字。次從字後北面書oṃ唵(引)字次右旋東北角書āḥ阿(長引聲入惡字音)字。次東方書vī味(引長)字。次東南隅書ra羅字。次南方書hūṃ𤙖(引)字。次西南角書kha佉字。次西方書ca左字。次西北隅書raḥ洛字。以此九字為內院中尊。或於院中畫妙吉祥童子其頂八髻。前五髻頂上一髻頂後兩髻一一髻上。皆有佛身(是名畫像法)。

　　若求福慶祿位吉祥事者。心中書śrī室利(二合)字。

　　若求息災除難殄滅七種災難。所謂日月薄蝕五星違失常度兵賊競起。水旱不時。風雨失度。惡臣背逆損害國民。武狼惡獸食啗眾生。五穀不豐。如是災禍急厄官府王難死厄怕怖等事。欲令消散者。當心中書maṃ滿字。

　　若求降伏怨人令相好捨惡心者。中心而書dhaṃ淡字。若有惡人難降伏。屠兒獵師外道不信佛法者。令惡心摧滅或令破壞者。心中應書梵文ṣṭri瑟置唎(三合)字已。說內院字門了。

　　次說第二院安布八文殊。布位法尊前南面畫請召童子。次西南隅畫計設尼童子。次西方右邊畫救護慧童子。次西北隅畫烏波計設尼童子。次後面北方畫光網童子。次東北隅畫地慧幢童子。次東方左邊畫無垢光童子。次東南隅畫不思議慧童子。如是八方妙吉祥童真菩薩。皆面向中尊如奉教勢。皆坐蓮華上一一各乘師子。二手各有執持幖幟印契畫須如法。又於圓輪外四角中畫四忿怒明王。東南角畫降三世金剛青色八臂。當前二手結印檀慧反相鉤。餘拳竪進力。左手執弓。右手把箭架。左一手執杵。一手執索。右一手執戟。一手把棒。三面口角現牙坐火焰中。西北角無能勝明王四臂青色三面。火髮聳上。右一手作拳竪頭指。一手執三股戟。一手施願。一手執棒安坐蓮華。西南角閻曼德迦金剛青黑色。六頭六臂六足各執器仗。左上手執戟。次下手執弓。次下手執索。右上手執劍。次下手執箭。次下手執棓。乘青水牛為座。東北角畫馬頭明王而有三面。六臂各執器仗。左上手執蓮華。一手執瓶。一手執棓當心。二手結印契。右上手執鉞斧。一手執數珠。一手執索輪王坐在蓮華中。大忿怒相現極惡猛利勢。餘皆依本法。次說第三院十六大天外護。當尊前鉤菩薩(左拳右鉤)次西焰魔后。次西羅剎主。當角燒香供養菩薩。次北羅剎后。次北水天。西門索菩薩。次北龍天后。次北風天王。西北角華供養菩薩。次東風天后。次東毘沙門天王。尊後北方金剛鎖菩薩。次東毘沙門后。次東伊舍那天王。東北角燈供養菩薩。次南伊舍那后。次南帝釋天王。左方東門金剛鈴菩薩。次南帝釋后。次南火天神。東南角塗香供養菩薩。次西火天后。次西焰魔天。已上第三院安布諸尊竟。四門及食道。四角同諸壇法。寶性草亦同。四門蓮華葉細如青蓮華。

　　復說速疾救難立成壇法。但於一無人及無穢惡高原之處。或曠野或伽藍中露地為之。即立有神驗法。去上惡穢土別取淨土。實築令如石使平正。以白檀磨作塗香如麫。更取精白龍腦熏陸香等。浸取汁如乳。如塗香磨塗地。小一肘次二肘三肘四肘。圓如月輪分為四重。中心種子字。周匝八字真言。第二院中安布八文殊童子。第三院安布四門四攝四角四大忿怒明王。第四院四門香水酥燈白華乳粥酪飯等供養。更若不辦但第二院便布八聖。所謂四攝四明王等。

　　若緣國家帝王身有厄難。要作護道場者。其壇應廣一十六肘。或大二十四肘。

　　若緣五星失度。日月頻蝕彗孛數現。四方異國侵境。劫奪百姓大臣叛逆。用兵不利損害國人疫病流行。皆作大壇。壇內第二院外布列十二大天如熾盛光法。次第四院布二十八宿。第五院十二宮神外布四明王餘同諸法。

　　又若有比丘比丘尼男子女人。若官若庶。身遭危厄官事王厄病厄一切恐怖無可方計。恐有刀杖刑獄之厄。應當發大悲心。為夜眾星下作此念誦。或三人或五人或七人。若欲臨時。當夜面北為彼稱名發願念誦。每人一萬遍即得消滅。若擬作持念應具八方便。然可作念誦即說頌曰。

　澡浴著淨衣　　塗香嚴身體
　歸命念真言　　至誠恭敬禮
　焚香懺諸罪　　隨喜及勸請
　迴向發弘誓　　深起大慈悲
　如此八方便　　勤行勿遺忘
　然後淨三業　　依法作持念

　　大聖妙吉祥菩薩最勝威德祕密八字陀羅尼修行念誦儀軌次第法。

　　我今依真言次第法門說。行人先當從阿闍梨得受灌頂。及親傳受已。及再入持明悉地灌頂。具足慈悲行無緣慈。憐愍一切苦厄有情作是念誦。誓當救拔一切恐怖厄難眾生。若眾生若急難時。隨其處或香塗或撚粉作壇。若常念者。應須精室如法建立道場一如前法。行人先興八種心方可持法。第一慈悲心二無妬心。三無我所心。四無勝負心。五有平等心。六無怨害心。七有哀愍心。八無貪利心。如是之人乃可傳受。如是等堪同作法。若非此者。惟應自作令法得成。若遍數未終。不得中間輒共人語使有間斷。即法失驗。未作法時先當明告。若自作念誦亦勿間斷。

　　行者若入道場時。次應虔誠作禮。即金剛合掌至心想。於十方諸佛及文殊大聖無量菩薩金剛密迹一切賢聖等前。一一自身而禮聖眾。普禮一切佛菩薩金剛等真言曰。

　　
oṃsarvatathāgatakaya
唵(引)(一)薩嚩(轉舌)怛佗(引)蘗多(二)迦耶
vakvitavajrapra
嚩紇唧(二合)多(三)嚩(無撥反)折囉(二合)鉢羅(二合)
vaimaṃjuśrīvarda
梅(輕呼)(四)曼祖室利(二合)嚩㗚那(二合)
nakaromi
南(五)迦嚕弭(六)

　　又心密明曰。

　　
oṃvajraviḥta
唵(引)嚩日囉(二合)微(微一切)多

　先合金剛掌　　十度外相交
　五輪皆委地　　至誠恭敬禮
　復以長跪坐　　合掌似含蓮
　觀身如水精　　吽字加三處
　想成五智杵　　所謂內金剛
　而為不壞體　　然虔誠奉請
　一切諸聖尊　　誦是四句偈

　稽首無上法醫王　　難救能救慈悲主
　我今歸命恭敬請　　唯願速來降道場

　如是三重請　　作前啟白言
　二手蓮華合　　復誦淨三業
　令身器清淨　　用加持五處
　額兩肩心喉　　念彼真言曰

　　
oṃsvabhāvaśuddhāsarva
唵(引)娑嚩(二合)婆(去)嚩戍馱(引)薩嚩
dharmmasvabhavaśuddhohaṃ
達磨娑嚩(二合)婆嚩戍度唅(引)

　己淨三業竟　　結佛三昧耶
　定慧合蓮掌　　豎合二火峯
　二風屈上節　　二空捻風根
　舉印當額前　　諦觀一切佛
　一一分明見　　住在虛空中
　念彼真言曰　　佛部三昧耶
　定慧內合拳　　二空皆並豎
　諦觀一切佛　　由如對目前
　隨念召請尊　　雙舉而並召

　　真言曰。

　　
oṃjinajiksvā
唵(引)(一)爾(慈以反)曩區(而翼反)迦(半音)娑嚩(二合)
hā
賀(引)

　復結蓮華部　　祕密三昧耶
　印相亦如前　　左入右舒出
　三誦三召請　　安右而散之
　念彼真言曰

　　
oṃāruliksvāhā
唵(引)阿(引)盧力迦(半音)娑嚩(二合)賀(引)

　復次金剛部　　微妙三昧契
　前契改空輪　　右入左竪招
　專心存念尊　　念彼真言曰

　　
oṃvajradhṛksvā
唵(引)嚩日羅(二合)地力(二合)迦(半音)娑嚩(二合)
hā
賀(引)

　佛部印安額　　蓮華右耳邊
　金剛左耳邊　　同於頂上散
　復次被甲契　　檀慧及戒方
　相叉內入掌　　忍願頭相合
　進力曲如鉤　　外附二火後
　禪智並直竪　　由如嚩折羅
　念加身五處　　額右肩并左
　心喉散頂門　　念彼真言曰

　　
oṃcakravarttipra
唵(引)斫羯羅(二合)韈(轉舌呼)㗚底(二合)鉢羅(二合)
śamitārādrārā
賒弭多(引)囉捺囉(引二合)囉(引)
drābhāsmasaro
捺囉(二合)婆(去)娑摩(二合)攃(倉竦切)路(引)
ṣṇīṣarakṣarakṣamaṃ
瑟抳(二合)沙洛乞叉(二合)洛乞叉(二合)𤚥
hūṃphaṭsvāhā
吽發吒娑嚩(二合引)訶(引)

　　次說金剛地界𣐍印。

　定手方願度　　雙入戒忍間
　方㧙絞戒後　　入於檀戒間
　願絞入忍進　　檀慧與進力
　禪智各相合　　三旋下釘之
　即念真言曰

　　
oṃkilikilivajravajri
唵(引)枳里枳里嚩日囉(二合)嚩日里(二合)
bhūravandhavandhahūṃphaṭ
步(引)𠷈滿馱滿馱吽(引)發吒

　　復說金剛牆界印。

　準前地界印　　㰅開禪智竪
　右旋如牆院　　隨誦而轉之
　心想金剛牆　　念彼真言曰

　　
oṃsarasaravajrapraka
唵(引)薩羅薩羅嚩日囉(二合)鉢羅(二合)迦
rāhūṃphaṭ
羅(引)吽發吒

　復次虛空藏　　十度外相交
　進力蹙如寶　　想成妙樓閣
　上有大蓮華　　諦心觀本尊
　住於寶帳中　　周匝幢幡蓋
　天衣香雲海　　遍滿於虛空
　眷屬中圍繞　　念彼真言曰

　　
oṃgaganasabhāvava
唵(引)誐誐曩三婆(去引)嚩嚩(無撥反)
jrahoḥ
日囉(二合)斛(引)

　次結車輅印　　定慧仰相叉
　以右押於左　　禪智捻進力
　最下第一文　　旋轉送向前
　想成寶車輅　　念彼真言曰

　　
oṃturuturuhūṃ
唵(引)覩嚕覩嚕吽(引)

　三遍或七遍　　運想迎本尊
　不解此前印　　移禪智度端
　舉捻忍願頭　　想尊乘車輅
　向裏三度撥　　徐來降道場
　住於虛空中　　待請而來入
　不違本誓願　　念彼真言曰

　　
namaḥstryidhvikānaṃta
曩莫悉底哩野(四合)地尾(二合)迦(引)南怛
thāgatanāṃoṃvajrāṃgi
他(引)蘖跢南(引)(一)唵嚩折朗(二合)祇
nyāākarṣayasvā
儞也(二合引)阿(引)揭羅灑(二合)野娑嚩(二合引)
hā
賀(引)

　由此真言力　　及結契相應
　能召於本尊　　并及餘眷屬
　降臨道場所　　施願與行人
　欲結車輅時　　先當淨道路
　二手捧香爐　　念修祕密句
　淨治虛中路　　後乃請聖尊
　想香至彼宮　　念彼真言曰

　　
oṃsusiddhikarijvalita
唵(引)素悉地揭哩入嚩(二合)理哆
natamoratāyejvalava
難多慕(引)羅多(去)曳入嚩(二合)攞滿
ndhavandhahanahanahūṃphaṭ
馱滿馱賀喃賀喃吽發吒(半音)

　若作此妙法　　其空中關籥
　悉皆自開解　　亦成辟除障
　乃至清淨等　　及成警覺尊
　眷屬并親近　　次先作奉請
　印契誦後明　　召集諸聖賢
　入曼荼羅內　　請召真言曰

　　
ehyehibhāgavaṃnehahakti
曀醯曳呬婆(去)誐鑁寧賀薄訖底
yanasamayenacaaghaṃca
也曩三麼曳囊者閼羅健(二合)者
saṃparatijedhaṃpucapu
三鉢羅底(丁以反)誓曇布遮(茲以反)奔
ṇyaprasidame
儞也(二合)鉢羅(二合)枲娜咩

　或三或七遍　　召請入道場
　殷勤陳所請
　復請妙吉祥　　密迹金剛主
　定慧合蓮掌　　二火絞水輪
　峯端捻甲背　　二風屈相拄
　二空並竪之　　風橫押空峯
　誦密言三召

　　
namaḥsamantabuddhānāṃhehe
曩莫三曼多沒馱(引)南(上引)係係
kumarakavimuktipathā
俱摩羅迦尾目訖底(丁以反)鉢佗(引)
sthitasmarasmara
悉體(二合)(佗以反)多娑麼(二合)羅沙麼(二合)羅
pratijñāṃsvāhā
鉢羅(二合)底枳然(二合)娑嚩(二合引)賀(引)

　復次部明王　　辟除諸障者
　定慧合蓮掌　　水風並下垂
　俱入滿月間　　空並離風節
　當心誦明句　　七遍舉額齊
　左轉為辟除　　右旋成結界
　一切作障者　　馳散無有礙
　威光如劫火　　忿怒大恐怖
　三面現六臂　　操持鉞棓瓶
　蓮華及數珠　　念彼真言曰

　　
oṃdhunadhunamathamatha
唵(引)(一)度曩度曩(二)麼佗麼佗(三)
hanahanahayagrīva
訶曩訶曩(四)賀野儗里(二合)縛(無可反)(五)
hūṃphaṭ
吽(引)發吒(半音)

　　又心明曰。

　　
oṃamṛtodbhavahūṃ
唵(引)(一)阿(引)密㗚(二合)覩納婆(二合)嚩吽(引)
phaṭ
發吒(半音呼)

　由是真言故　　及以印加持
　能令諸障除　　行人少施功
　速獲得成就
　復次結上界　　金剛網羅契
　如前牆印相　　開空捻風根
　頂平上覆安　　念密加七遍
　隨誦右旋轉　　三匝應明儀
　散分向下垂　　想網彌覆界
　牆外至於地　　一切不能穿
　觀成如金剛　　念彼真言曰

　　
oṃvisphuradrakṣa
唵(引)(一)尾娑普(二合)羅捺羅(二合)乞叉(二合)
vajrapaṃjarahūṃphaṭ
嚩折羅(二合)半惹羅𤙖(引)發吒(半音)

　復次火院印　　密縫焰暉光
　周匝網外圍　　赫奕劫火熾
　如風右旋繞　　怖畏諸惡魔
　一切設覩嚕　　無能為惱害
　行人堅住觀　　念彼真言曰

　　
oṃasamāgniharahūṃ
唵(引)(一)阿三莽(引去)儗儞(二合)訶羅吽(引)
phaṭ
發吒(半音呼)

　三遍或七遍　　諦想作加持
　觀中光焰暉　　然後而旋轉
　動然焰輝赫　　令法無不成
　後明獻閼伽　　定慧並仰開
　地水火合峯　　風屈如商佉
　二空捻風下　　想成眾寶池
　清徹底金沙　　念彼真言曰

　　
namaḥsamantabuddhānāṃgagana
曩莫三曼多勃(上)馱(引)南(引)誐誐曩
samāsamasvāhā
三摩(引)三摩(上)娑嚩(二合引)賀(引)

　三遍或七遍　　心想寶池中
　蓮華菡萏開　　遍浴諸聖眾
　先浴本尊足　　次浴諸賢聖
　又浴眾聖天　　令我根塵淨
　復次師子坐　　其契如後明
　定慧地水交　　相叉入掌內
　二火合峯竪　　風屈捻二空
　空並仰前出　　由如師子勢
　想上有蓮華　　念彼真言曰

　　
oṃacalavirayahūṃ
唵(引)阿佐攞尾羅野𤙖(引)

　次陳普供養　　十度金剛合
　二風如寶形　　塗香華食燈
　運想如雲海　　幢幡眾妓樂
　華蓋妙天衣　　流散遍虛空
　供養增福聚　　念是真言句
　而以獻諸尊　　供養真言曰

　　
namaḥsamantabuddhānāṃoṃ
曩莫三曼多勃馱(引)喃(引)(一)唵(引)
sarvathākhaṃudgate
薩羅縛(二合)佗(引)欠溫娜蘖(二合)帝
spharahimaṃgaganakaṃsvā
娑頗(二合)羅呬𤚥誐誐曩劍娑嚩(二合引)
hā
訶(引)

　由此供養故　　當獲無等利
　能成眾事業　　資糧從是生
　復次明讚歎　　不解前印契
　改寶而交合　　梵音誦讚言
　令眾聖歡喜　　念是密言曰

　　
oṃvajratikṣṇama
唵(引)嚩日囉(二合)底(丁以反)乞儭拏(三合)摩
hāyanavajrakośama
賀(引)夜(引)曩(一)縛日囉(二合)句(引)舍摩
hāyadhāmaṃjośrīva
賀(引)庾馱(引)(二)曼祖(引)室唎(二合引)嚩
jragambhīryavajra
日囉(二合)儼鼻(引)利野(二合)(三)嚩日囉(二合)
buddhenamostute
沒弟曩謨(引)率都(二合)帝(引)(四)

　　又復有漢語大讚。

　歸命密迹主　　摧伏諸魔者
　童真法王子　　具普賢眾行
　住是本有身　　無始無終寂
　妙用施諸願　　降怨害三毒
　改劫故修行　　而於三界中
　重說祕明教　　為護有情類
　設大方便門　　拯救諸含靈
　令超生死輪　　從凡入佛地
　行者作是語　　讚詠於本尊
　至心誦三遍　　令大聖歡喜
　行人所求願　　一切速圓滿
　復次聖文殊　　請召童子印
　慧手結為拳　　舒風如鉤狀
　七遍而三召　　即說真言曰

　　
namaḥsamantabuddhānāṃā
曩莫三曼多沒馱(引)南(上引)(一)阿(引)
karṣayasatvaṃkurua
羯囉灑(二合)野(二)薩鑁(引)矩嚕阿
jñāṃkumārasyasvā
枳然(三)矩忙(引)羅寫(四)娑縛(二合引)
hā
賀(引)

　復次計設尼　　印相如後說
　智慧羽為拳　　火風相合竪
　由同刀標相　　念彼密言曰

　　
namaḥsamantabuddhānāṃheheku
曩莫三曼多沒馱(引)南(上引)(一)係係矩
mārikedayajñānaṃsma
忙𭌆計(引)(二)娜耶枳壞(二合)難(三)娑麼(二合)
rasmaṃrapratijñāṃ
羅娑摩(二合)羅鉢羅(二合)底吉然(二合)
svāhā
娑嚩(二合引)賀(引)

　復次尊右方　　救護慧童子
　左手金剛拳　　端坐安腰側
　右舒五輪直　　當以掩其心
　磔竪於空輪　　念彼真言曰

　　
namaḥsamantabuddhānāṃhemahā
曩莫三曼多沒馱(引)南(上引)(一)係摩訶(引)
mahāsmaraprati
摩訶(引)(二)娑麼(二合)囉鉢囉(二合)底
jñāṃsvāhā
枳然(二合)娑嚩(二合引)賀(引)

　烏波計室尼　　智慧手為拳
　而甲火輪直　　風屈指中節
　如同戟標相　　說彼真言曰

　　
namaḥsamantabuddhānāṃbhinda
曩莫三曼多沒馱(引)南(上引)(一)頻娜
yajñānaṃhekumarikesvā
夜枳壞(二合)難(一)係矩忙𭌆計(三)娑嚩(二合引)
hā
訶(引)

　復次光網尊　　內眷屬童子
　印契如後說　　三昧手為拳
　風輪舉如鉤　　為攝諸含識
　令住解脫地　　即說真言曰

　　
namaḥsamantabuddhānāṃhehe
曩莫三曼多沒馱(引)南(上引)(一)係係
kumaramayagatasvāhā
矩忙羅忙耶蘖多娑嚩(二合)婆(去引)
vasthitasvāhā
嚩悉體(二合)(佗以反)哆娑嚩(二合引)賀(引)

　復次地慧幢　　內眷之幖幟
　三昧手為拳　　而舒地水輪
　直竪如幢相　　說是密言曰

　　
namaḥsamantabuddhānāṃhe
曩莫三曼多沒馱(引)南(上引)(一)係
smarajñānaketu
娑摩(二合)羅(二)枳壞(二合)曩計都(引)(三)
svāhā
娑嚩(二合引)賀(引)

　次復無垢光　　矩忙囉密主
　如前三昧手　　舒上一切輪
　悉皆微屈之　　如佛身光明
　其焰徹暉照　　稱念彼真言

　　
namaḥsamantabuddhānāṃhehe
曩莫三曼多沒馱(引)南(上引)(一)係係
kumaravicitragatiku
矩忙(引)囉微質怛囉(二合)蘖底矩
māramanusmarasvā
忙(引)囉摩弩娑麼(二合)囉娑嚩(二合引)
hā
賀(引)

　復不思議慧　　印相如後陳
　定慧內相叉　　一合為拳印
　二風別屈舒　　屈三節對之
　合甲急相背　　二空並直竪
　名為奉教者　　復說密言曰

　　
namaḥsamantabuddhānāṃhehe
曩莫三曼多勃馱(引)南(上引)(一)係係(引)
kiṃcirayesiāḥvi
緊旨(茲以切)囉拽徙阿(去急呼)尾
smayaṇiyesvāhā
娑麼(二合)也儜曳(三)娑嚩(二合引)賀(引)

　爾時修行者　　安住慈愍心
　為一切有情　　發大弘誓願
　至誠起殷敬　　觀想於本尊
　金色放光明　　乘師子王坐
　操持智慧劍　　左執青蓮華
　華臺立智杵　　首髻八智尊
　暉光遍十方　　如對行仁目
　文殊根本契　　從師密受之
　次當取念珠　　盤在於掌內
　定慧含蓮相　　當口用加持
　祕密珠明曰

　　
oṃvairucanamalasvāhā
唵(引)毘盧左曩麼攞娑嚩(二合引)賀(引)

　加持七遍已　　旋轉三珠易
　空地對捻珠　　隨誦移三匝
　誦八字明句　　一千或一萬
　字字分明呼　　端坐諦觀之
　念念勿間斷　　數終住觀智
　并三摩地門　　在於滿月中
　布字為種智　　或作大日觀
　圓輝亦復然　　所有諸功德
　施一切眾生　　皆得成佛道
　復說差別事　　三時或四時
　無令有退轉　　若為息災故
　定夜以之初　　若求福智門
　後夜而起首　　降伏日正午
　愛敬欲眠時　　鉤召亦同前
　念訖還珠契　　亦同悉地法
　本尊數終已　　依前念內眷
　八尊如舊次　　讚歎奉香花
　閼伽再奉獻　　發願并勸請
　解界用火院　　發遣奉送之
　三部再護身　　被甲如初作
　焰曼德作衛　　大刀觸加持
　禮拜眾賢聖　　隨意經行出
　若住山林中　　頭陀居曠野
　王難遭㹢獄　　橫事恐怖時
　疾病鬼神殃　　暗夜行怖懼
　修道被魔嬈　　鬪諍家不和
　諸毒欲來傷　　如斯多種難
　常持八祕明　　無惡不殄除
　印契差別門　　要當師密受
　若在曼荼羅　　正對尊前次
　顰申動支節　　噓吹大搖頭
　噦嗌噴鳴聲　　涕唾及欬嗽
　如是之等事　　制之勿憍慢
　大教阿闍梨　　深行巧慧者
　欲求大悉地　　應須頻護摩
　每滿三洛叉　　一度火供養
　若得三相現　　暖煙及光明
　釰中發大聲　　梵音師子吼
　雷鳴微妙響　　鐘鼓雅歌聲
　種種脫法音　　行人得悉地
　護摩如教法　　微細明解之
　少分不相應　　眾惡皆來集
　三俱胝數滿　　常得見文殊
　心通解脫門　　智慧不可測
　世出世間願　　所求皆滿足

文殊八字儀軌

　　長慶四年八月三十日。東塔院青龍寺持念沙門義雲法金剛。與中天三藏菩提仙。同譯筆受。結偈潤文僧義雲寫。勘終記之耳。

　　八字文殊軌。十八契印。二部二卷。以武府靈雲開山淨嚴和尚之點本。讐校鋟梓。時享保歲次壬子季冬之穀和州豐山妙音輪下沙門無等欽識。


