大正新脩大藏經第 21 冊 No. 1259 摩利支天一印法


　　No. 1259

摩利支天一印法

　　有二印。一者身印。二者隱形印也。先作身印當心誦真言七遍。加持身五處。謂五處者。一心二額三左肩四右肩五頂是也。身印相虛心合拳。以二中指指端屈纏著二頭指端。是大金剛輪印也真言曰。

　　
oṃmāliṣisvāhā
唵(引)摩利支娑嚩訶

　　次作隱形印當心念誦一百八遍。依此印真言加持力故。一切天魔惡鬼不善邪魔外道不得其便。亦無見其行者形體。雖求覓空盡邪力。不得持明行者形體。是故每七種所行時。以印真言可加持。七種所行時者。一睡眠時。二覺悟時。三沐浴時。四遠行時。五逢客時。六飲食時。七行廁時。以身印加持五處。以身印想隱入金剛堅固智拳城中。其隱形印。左手作虛掌。拳之舒右掌五輪。覆其左虛掌拳上。不令間隙。其心身。真言曰。

　　
oṃadityāmāliṣisvāhā
唵(引)阿爾底也(引)摩利支娑嚩賀

摩利支天一印法


