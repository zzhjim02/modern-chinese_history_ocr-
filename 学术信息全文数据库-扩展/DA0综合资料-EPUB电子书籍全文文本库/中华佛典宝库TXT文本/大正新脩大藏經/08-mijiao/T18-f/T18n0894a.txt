大正新脩大藏經第 18 冊 No. 894a 蘇悉地羯羅供養法


　　No. 894

蘇悉地羯羅供養法卷上

　　大唐中印度三藏善無畏譯

　歸命諸如來　　及法菩薩眾
　蓮花金剛部　　并諸眷屬等
　我今依教說　　供養持誦法
　省略通三部　　次第及相應
　先見神室處　　復明其事法
　對受得真言　　及作手印法
　於外出入處　　分土洗淨法
　灑掃神室處　　除萎花等法
　澡浴自灌頂　　獻三掬水法
　往於神室門　　換衣灑身法
　入室便禮拜　　辦諸供具法
　數珠及神線　　茅草鐶等法
　奉獻閼伽水　　及置寶座法
　復示三麼耶　　去身障難法
　辟除及瀉垢　　清淨光澤法
　護身及結界　　八方上下法
　初應想神座　　觀念本尊法
　隨所在方處　　奉請於尊法
　以其本真言　　啟請本尊已
　即除遣從魔　　奉座令坐法
　復示三摩耶　　即奉閼伽水
　浴尊奉衣法　　次獻塗香花
　燒香及飲食　　燃燈供養法
　真言并手印　　運心供養法
　讚歎懺悔等　　護身及己身
　并護其處所　　便結大界法
　備具嚩日羅　　及數珠等法
　充滿真言分　　次坐持誦法
　求請本所願　　及護所念誦
　迴施功德法　　起廣大發願
　又奉閼伽水　　塗燒香等法
　復視三摩耶　　護身及己身
　解所結方界　　然後發遣法
　護摩支分等　　謂爐神及地
　燒祀之具法　　轉讀方廣經
　及作制底法　　次作慈等觀
　思惟六念法　　如是等次第
　我今略詮竟

　　見神室處者。謂入曼荼羅。散花所墮。歸依彼尊。明其事法者。謂得最勝受明灌頂。奉阿闍梨之所印可。令傳法灌頂。乃至令作諸餘灌頂。

　　對受真言及手印者。謂受法人澡浴清淨。著新潔衣。於其淨處。䠒跪恭敬。對阿闍梨。親受真言及作手印。時阿闍梨先誦三遍。轉授與彼。彼受得已。自誦三遍。深生歡喜頂戴奉持。此為對受。隨力所辦。奉阿闍梨。廣解法已。方可作此念誦次第。

　　外出入處者。為晨朝起已。所往穢處。當用不淨忿怒真言。而作護身真言曰。

　　唵句𡀔(二合)拖囊(上聲)呼之𤙖若(而也反)

　　其手印相。以右手作拳。直竪大母指。當護五處。謂頂兩肩及心咽項上(已上小心印別有大印)。

　　次分土洗淨者。謂以五聚土。當洗下部。以三聚土。洗小便處。以三聚土。獨洗左手。以七聚土。共洗兩手。或恐未淨。任已洗之。以淨為限。已上聚土。皆用觸呪及印。印及持七遍然後用之。次以真言而用灑身真言曰。

　　唵戍嚕(二合)底(丁以反)娑沒㗚(二合)底(同上丁以反)陀(重)羅尼(上)吽訶(上三遍誦之)

　　其手印相。以右手直舒五指。指頭相博。次屈無名指中節。與掌相當。以大母指。小輔向前。其灑水法。蹲踞而默。兩手置於雙膝之間。印手掬水。勿有泡沫。無聲飲之。三度飲已。然後用手霑水。兩度拭唇。于時口中於其齒間。舌觸垢穢涕唾。欬嗽更復如前。飲水拭唇。還以此印及誦真言。於其印中大指及無名指先拄兩目。次口兩耳。鼻及兩肩臍心咽頸上拄。便成護身諸根清淨。

　　次灑掃神室者。謂隨其成就及事差別。與彼相應。而擇方處及意可樂。無諸障難。其地除去嚩䋙。蟲窠。坑窟瓦礫。糠骨毛髮。鹹炭灰等。掘去惡土。填以淨土。於上造室。堅牢密作勿令風入。門向東開。或北或西隨事向南。作神室已。用牛糞塗。以淨水灑。或以塗香即和淨水。當誦此明而塗其地明曰。

　　那(上)莽娑底(丁以反)𭋺也(一二合)儞尾(二合)迦(引)南(二)薩(去)羅嚩(二合)怛他(去)蘖哆南(去)(三)闇(引)(四)尾羅視尾囉視(五)摩訶(去)嚩日囉(二合)(六)薩多(上)薩多(上)(七)娑(去)囉帝(八)娑(去)囉底(九)怛囉(二合)以(十)怛羅(二合)以(十一)尾陀莽寧(上)(十二)三(去)伴若(而也反)寧(上)(十三)多(上)囉莽底(丁以反十四)悉陀(引)仡隷(二合)(十五)怛㘕(二合)(十六)莎(去)訶(去三遍誦之)

　　或時忘念法則錯誤。犯三摩耶。每日當誦此明三七遍或百八遍。能除其過。

　　除萎花者。供養尊花已。先誦此明除其萎花曰。

　　唵稅帝摩訶(去)稅帝佉(去)娜寧(去)莎(去)訶(去)

　　次說掃地明曰。

　　唵賀羅　賀羅　囉茹㜸囉(二合)賀囉那(引)也莎(去)訶(去)

　　次說塗地明曰。

　　唵羯囉(二合引)隷摩訶(去)羯羅隷莎(去)訶(去三遍誦之)

　　先應灑掃神室。除去萎花。淨諸供器。然後方去澡浴。教說如是。往澡浴時。先以此明及印。護諸供具然後可往明曰。

　　唵尸却哩(二合)嚩(無可反)日哩(二合)闇(引三遍誦之)

　　其手印相。以右手作拳。直竪大指。頭指二指相著。先作三摩耶者。謂凡作法。先作三摩耶。然後作護身等一切諸事。教如是說。

　　次說三摩耶真言及手印。初佛部真言曰。

　　唵怛他(去)㜸姤(一)娜婆(二合)嚩(引)也(二)莎(去)訶(去三遍誦之)。此是佛部三摩耶真言

　　其手印相。仰兩手十指。直向前舒。並側相著。微屈兩頭指上節(此是三摩耶手印)。

　　次說蓮華部三摩耶真言及手印真言曰。

　　唵鉢娜謨(上二合)娜婆(二合)嚩(引)也莎訶(此是蓮花部三摩耶真言)

　　其莎訶皆去音。

　　其手印相。先當合掌。中間兩手六指。向外舒散。勿令相著。其大指及小指。兩手依舊相著。合掌中虛。如間蓮花。微屈中間六指(此是蓮花部三摩耶手印)。

　　次說金剛部三摩耶真言及手印真言曰。

　　唵嚩日路(二合)娜婆(二合)嚩(引)也莎訶(三遍誦之此是金剛三摩耶真言)

　　其手印相。右押左。兩手背逆相著。以右手大指。叉其左手小指。左手大指。著其右手小指。中間兩手六指。微令開。如三股杵(此是金剛三摩耶手印)。

　　結縛諸難者。謂以軍荼利手印真言。而縛諸難。其手印相。左手置於右手膊跟上。以大指捻小指甲。展中三指。如三股杵。復以右手置於左膊跟上。亦以大指捻小指甲。展中三指。如三股杵。而向東立。屈其左脚膝。臨向前。就於右脚。右脚闊展二尺以來。橫著躡地。咬下右唇。怒目左視。默想自身如軍荼利。誦其根本真言曰。

　　囊(上)謨(上)囉怛囊(上二合)怛囉(二合)夜野囊(上)莽室戰拏嚩日囉(二合)簸儜(上)曳(引)莽訶(上)藥乞沙(二合)細囊鉢多(上)曳(引)囊謨嚩日囉(二合)句路(二合)駄野(引)能(去)瑟吒路(二合)得羯(二合)吒婆也珮囉嚩(引)野怛姪他(去)唵闇沒㗚(二合)多(上)軍(去)拏里佉佉佉佉却(引)醯却(引)醯㜸囉若(二合)微娑鋪(二合)吒野微娑鋪(二合)吒野薩囉(二合)嚩尾近囊(上二合)微囊亦迦劍(二合)摩訶(去)言(上)儜(上)鉢底餌尾旦(引)多迦囉(引)野𤙖泮吒(二合七遍誦之)　此是繫縛諸難真言

　　真言最下滿馱滿馱句。即其兩手三指。便作拳把。所捻小指。依舊勿動。其諸難者便成繼縛。

　　澡浴法者。先以真言手印。取土作三聚。為淨身故真言曰。

　　唵寧(上)佉囊(上)嚩蘇(上)提莎訶(五遍誦之此是淨土真言)

　　其手印相。兩手相叉。指捻手背。雙竪二頭指相著。二大母指並竪。博頭指側(以此手印蓋所取土誦真言五遍然後取之)。

　　辟除者。凡所作一切事。先須辟除。然後方作一切諸事。教說如是。辟除真言曰。

　　囊(上)謨(上)嚩日囉(引二合)也𤙖賀囊(上)鈍囊(上)莽他(上)尾跢崩(二合)娑瑜瑳(去)囉也𤙖泮吒(七遍誦之此辟除真言)

　　其手印相。以左手大指。屈入掌中。以中指無名指而押大指。屈其頭指。著中指中節側。亦屈小指。著無名指中節側。即舒努臂。頭上右轉三遍。及印身五處。右手大指。押小指甲。餘三指直竪。作嚩日囉形。叉其腰側。立法如前(此是辟除印)。

　　又辟除真言及手印真言曰。

　　唵嚩日囉(二合)多(去)囉(上)𤙖泮吒(此是辟除真言)

　　其手印相。以右手。指左手掌。如是三遍(此是辟除手印)。

　　又辟除真言及手印真言曰。

　　唵枳里枳羅(去)囉(去)嚩咾捺囉(二合)𤙖泮吒(輕此是辟除真言)

　　其手印相。以兩手。各作彈指聲三遍(此是辟除印)。

　　護身法者。以此真言及手印。用結十方界。及以護身真言曰。

　　唵商僧(二合)迦𭋺三莽焰莎訶(此護身結界真言)

　　其手印相。以右手大指。捻小指甲上。餘三指微開直竪。名嚩日囉印。用結上下及八方界。并護身用(此是結界護身等印)。

　　次以真言手印。用印自身及以水土澡豆等物。便成瀉垢及與清淨真言曰。

　　唵枳里嚩日囉(二合)𤙖泮吒(七遍誦之此是瀉垢真言)

　　其手印相。以右手大指。捻小指甲上。餘三指微開直竪。叉腰間。三指向前。左手亦作此印。用印觸諸物。即成瀉垢及與清淨(此是瀉垢印)。

　　次以軍荼利真言及手印。用作清淨真言曰。

　　唵　闇沒㗚(二合)帝𤙖泮吒(七遍誦之此是清淨真言)

　　其手印相。以右手作拳。取水念誦七遍。用灑諸物及手頂上。便成清淨(此是清淨印)。

　　次以真言及手印。用作光澤真言曰。

　　唵枳里枳里嚩日囉(二合)𤙖泮吒(七遍誦之此是光澤真言)

　　其手印相。以左手大指。捻小指甲上。餘三指微開直竪。舒其膊。還以右手作此印。承左手肘下。以右手印。印諸觸物及以己身。即成光澤(此是光澤印)。

　　次以真言及手印。用攪其水真言曰。

　　唵𤙖賀囊(上)嚩日囉(二合)嚩日𭋺(二合)儜(上)訶(不限遍數惟多誦此是攪水真言)

　　其手印相。兩手向外相叉。以二大指。並竪合頭。屈二頭指。稍屈頭。甲相著(此是攪水印)。

　　次以真言及手印。取土塗身真言曰。

　　唵部囉若(而也反)嚩(二合)囉𤙖(七遍誦之此是塗土真言)

　　其手印相。取土和水。兩手相揩。以右手遍塗身(此是土塗身印)。

　　次以軍荼利真言手印。持誦水真言曰。

　　唵闇沒㗚(二合)帝𤙖泮吒(七遍誦之此是持誦水真言)

　　其手印相。先平舒右手。以大指押其中指無名指甲上。稍屈頭指小指。持誦真言。以印攪水澡浴(此是持誦水印)。

　　次以真言及手印。遣除身中毘那夜迦難真言曰。

　　唵闇沒㗚(二合)帝賀囊賀囊(上)𤙖泮吒(此是遣除身中毘那夜迦真言)

　　其手印相。以兩手大指。屈入掌中。作拳。舒二頭指。左右相叉。入虎口中。以印從頭頂向下。至足而略去之(此是遣除身中毘那夜迦印)。

　　次則應以軍荼利真言及手印。護身五處真言曰。

　　唵嚩日囉(二合)祇寧(上二合)鉢囉(二合)儞(去)鉢多(二合)也莎訶(五遍誦之此是護身真言)

　　其手印相。以二小指。相叉入掌中。無名指雙押二小指叉上。二中指頭相著。二頭指微屈。在中指上節側。相去一大麥許。直竪二大指。在中指側。印觸五處。印成護身(此是護身印)。

　　次以真言及手印。持誦一一分土真言曰。

　　唵度比度迦(去)也度比鉢囉(二合)支嚩(去二合)里寧(上)莎訶(三遍誦之此是持誦土真言)

　　其手印相。以二手頭指小指頭相著。二中指二無名指。屈入掌中。指背相著。以二大指。各捻中指無名指頭。前所置三聚土。取一分。以印印土。持誦三遍。用洗從足至臍。即洗其手。用水灑淨。第二第三亦如是。洗及以灑淨。又取一聚。如前持誦。用洗從臍至頸。又取一聚。如前持誦。用洗從頸至頂。畢已。還誦真言。隨意澡浴。還作此印。亦誦真言。遍轉於身。當心解印。是名被甲印(此是持誦土印)。

　　次誦軍荼利根本真言。攪以手印水。隨意澡浴真言曰。

　　囊(上)謨(上)囉怛囊(上二合)怛囉(二合)夜也那莽室戰(二合)拏嚩日囉(二合)簸儜(上)曳摩訶(去)藥乞沙(二合)細囊鉢多曳那謨嚩日囉(二合)句路(二合)馳也鉢囉(二合)若(而也反)嚩(二合)里多(上)儞(去)鉢多(去二合)能(去)瑟吒咾(二合)得迦(二合)吒婆(上)也珮囉嚩(去)也阿徙母(輕呼)娑囉嚩日囉(二合)鉢囉輸簸捨賀娑多(去二合)也怛儞也(二合)他唵闇沒㗚(二合)多軍(去)拏里佉佉佉佉佉(去)囊佉囊佉囊佉囊佉(去)那佉那佉那佉那佉呬佉呬佉呬佉呬底(丁以反)瑟吒底瑟咤賀囊賀囊那賀那賀鉢者鉢者蘖㗚(二合)恨儜(二合)蘖㗚(二合)恨寧(二合)滿馱滿馱蘖(呼咽重)囉若蘖㗚若怛囉若怛囉若微娑鋪吒也微娑鋪吒也婆伽梵囊(上)沒㗚(二合)多軍(去)拏里慕(引輕呼)囉彈難(二合)多拏(上)也嚩日囉(二合)儜(上)薩囉嚩(二合)尾近囊(上)微囊也劍寧(上)嚩(去)羅也摩訶言儜(上)鉢底餌尾旦多迦囉也𤙖泮吒句路(二合)馱(引)鐶囊(上二合)曳莎訶(三遍誦之此是澡浴真言)

　　其灌頂真言。以此真言及手印。而自灌頂真言曰。

　　唵賀臛(二合)佉里里𤙖泮吒(三遍誦此灌頂真言)

　　其手印相。以二小指。相叉入掌。二無名指雙。押二小指叉上。入掌中。二中指頭直竪。相著。二頭指押二中指上節。令頭指中節曲。二大指輔著二頭指側。以印相取水。持誦真言三遍而自灌頂(此是灌頂印)。

　　次以真言及手印。而自結髮真言曰。

　　唵蘇悉地　羯里　莎訶(三遍誦之此是結髮真言通三部用)

　　其手印相。右手作拳。直舒大母指。以屈頭指。押大指頭上。令頭指圓曲。作此印持誦真言三遍。置於頂上即成結髮(此是結髮印)。

　　又佛部結髮真言曰。

　　唵尸祇尸契莎訶(去三遍誦之)

　　又蓮花部結髮真言曰。

　　唵尸契莎訶(三遍誦之)

　　金剛部結髮真言曰。

　　唵尸佉寫　莎訶(三遍誦之)

　　凡澡浴時。不應就於淤泥水中。或水有刺。或懸駛水。或狹渠淺水。旋渦急流。多蟲渾水。溉灌田水。及坑中水。如是之水並勿澡浴。又復不應於其水中及以水側。大小便利。不得水中跳走急行沒浮等戲。止在水中。勿視隱處。亦不思想婦人隱處。及與腰嬭諸餘支分。應當寂靜默然澡浴。但令去垢。勿為嚴身之想獻三掬水者。洗浴了已。面向本尊所居之方。觀念本尊。持誦真言及作手印。以印掬水而獻之。想浴本尊及奉閼伽。或於水中有三種驗。水至膝中名為下驗。水至臍邊是為中驗。水至項中是為上驗。於三水中隨意念誦。方詣道場。

　　佛部獻水真言曰。

　　唵帝囉𭋺佛(哺時反)陀莎訶(三遍誦之此是佛部奉三掬水真言)

　　又蓮華部獻水真言曰。

　　唵避哩避哩𤙖泮吒(三遍誦之此是蓮花部奉三掬水真言)

　　又金剛部獻水真言曰。

　　唵　微濕嚩(二合)嚩日𭋺(二合)莎訶(三遍誦之此是金剛部奉三掬水真言)

　　通三部手印相。平仰兩手。側相著。以二頭指。捻二大指頭。六指微似屈。以印掬水。持誦真言三度。奉浴本尊(此是通三部奉三掬水手印)。

　　往於神室者。謂入向道場之時。勿起嗔恚及與貪欲。專念本尊。而往去之。於中不應驀過器仗及諸藥草。謂種種器騎乘鈴鐸。及諸印其萎花藥味一切草木。皆不應驀。制底尊像比丘等影。皆不應驀。亦勿乘騎象馬駱駝牛羊驢等及一切諸乘。畫像印等皆不應踏身手相觸。若犯此等。墮三麼耶。亦不應起貪瞋癡慢掉舉憍等。當著木屐而往神室中。遇制底尊容師長及以神廟。當脫木屐便申致敬。方至道場。

　　次換衣灑身者。謂道場門外而六洗手及足。用前所說護淨真言手印。飲水拭唇如前。重更飲水灑淨已。即依行用。是為通三部。

　　又佛部飲水灑淨真言曰。

　　唵摩訶(去)入嚩(二合)囉𤙖(此是佛部灑淨水真言)

　　又蓮華部飲水灑淨真言曰。

　　唵覩(吒矩反)覩(同上)羅俱(上)嚕俱嚕莎訶(此是蓮花部灑淨真言)

　　又金剛部飲水灑淨真言曰。

　　唵入嚩(二合)里多嚩日里(二合)尼(上輕呼)𤙖(此金剛部灑淨真言)

　　又說佛部飲水灑淨手印。仰舒右手。屈無名指向內勿著掌(此是佛部灑淨水印)。

　　又說蓮華部飲水灑淨手印。仰舒右手。無名指向內。勿令掌著散開頭指小指(此是金剛部灑淨水印)。

　　次以真言手印灑淨門外所授之衣。真言曰。

　　唵微莽囉　莎訶(此是灑淨換衣真言)

　　其手印相。以右手作拳。取水持誦。用灑淨衣(此是灑淨換衣手印)。

　　次以真言。持誦其衣而著真言曰。

　　唵鉢哩嚩囉(上二合)跛嚩日里(二合)尼(上)𤙖(此是著衣真言無手印)

　　入室便禮者。如教所說。行者一心。當入神室。既入室已。面向於尊。合掌曲身。首不稽地。先於室內。當置尊容幀或制多。或但置座入便禮已而供養之。

　　辦供養具者。謂塗香等五種。牛淨神線茅環。己身之座。及閼伽器金剛白芥子。繫腰線等。是名供具。先當辦之。

　　入室之時口誦真言而入真言曰。

　　唵入嚩(二合)哩多(二合)路者泥𤙖泮吒(七遍誦之此是入室真言三部通用)

　　次即應作三麼耶真言及印。初佛部真言曰。

　　唵　怛他蘖姤　那婆(二合)嚩也　莎訶(去五遍誦之此是佛部三麼耶真言)

　　其手印相。仰兩手。十指直向前舒。並側相著。微屈二頭指上節(此是佛部三麼耶手印)。

　　次說蓮華部三麼耶真言及手印真言曰。

　　唵　鉢那謨(上)那婆(二合)嚩(引)也莎訶(去五遍誦之此是蓮華部三麼耶真言)

　　其手印先相當合掌。中間兩手六指。向外舒散。勿令相著。其大指及小指兩手。依舊相著。令掌中虛如開蓮華。微屈中間六指(此是蓮花部三麼耶手印)。

　　次說金剛部三麼耶真言及手印真言曰。

　　唵　嚩日𡀔(二合)那婆(二合)嚩(引)也莎訶(去五遍誦之此是金剛部三麼耶真言)

　　其手印相。右押左。兩手背逆相著。以右手大指。叉其左手小指。左手大指。叉其右手小指中間。兩手六指微令開。如三股杵(此是金剛部三麼耶手印)此三印名為大印。

　　諸佛菩薩猶不能違。何況諸魔類等。各當自部依次第用。奉行之法。非但順教。亦滅諸罪。以除諸難。所求之法必得順願。

　　次應以真言及手印。遣除身中毘那夜迦難真言曰。

　　唵　闇沒㗚(二合)帝賀囊(上)賀囊(上)𤙖泮吒(此是遣除身中毘那夜迦難真言)

　　其手印相。以兩手大指。屈入掌中。作拳。舒二頭指。左右相叉。入虎口中。以印從頂向下。至足而略去之(此是遣除毘那夜迦難等手印)。

　　次應以真言及手印辟除真言曰。

　　囊謨(上)嚩日囉(引二合)也𤙖(上)賀囊(上)鈍囊(上)莽他(上)尾特網(無奉反二合)娑瑜瑳(去)囉也𤙖泮吒(七遍誦之此是辟除真言)

　　其手印相。以左手大指。屈入掌中。以中指無名指而押大指。屈其頭指。著中指節側亦屈小指。著無名指中節側。即舒努臂。頭上右轉三遍。及印觸身五處。右手大指押小指甲。餘三指直竪。作嚩日囉(二合)形。叉其腰側。立法如前(此是辟除印)。

　　又辟除真言及手印真言曰。

　　唵嚩日囉(二合)多(去)囉𤙖泮吒(三遍誦之此是辟除真言)

　　其手印相。以右手拍左手掌。如是三遍(此是辟除手印)。

　　又辟除真言及手印真言曰。

　　唵　枳里　枳里　囉嚩咾捺囉(二合)𤙖泮吒(此是辟除真言)

　　其手印相。以兩手彈指三遍(此是辟除手印)。

　　云何名為辟除。謂於神室花等衣裳。及座等物。所有諸難。擯隨令去。名辟除即得清淨。

　　次說真言及手印而作瀉垢真言曰。

　　唵　枳里　枳里　嚩日囉(二合)𤙖泮吒(七遍誦之此是瀉垢真言)

　　其手印相。以右手大指。捻小指甲上。餘三指微開直竪。叉腰間。三指向前。左手亦作此印。用印諸物。令除穢惡。名曰瀉垢(此枳里忿怒瀉垢手印)。

　　次作清淨。佛部心真言。而拳取香水。持誦七遍。用灑諸物。便成清淨。初佛部心真言曰。

　　唵　爾囊(上)爾迦(二合七遍誦之)

　　蓮華部心真言曰。

　　唵　阿(去)𡀔力迦(此是蓮花部心真言)

　　金剛部心真言曰。

　　唵　嚩日囉(二合)特嘞(二合)迦(輕呼金剛部心真言)

　　次作光澤。持真言及作手印。以印諸物便成光澤。初佛部光澤真言曰。

　　唵帝誓(而曳反)帝若(而也反)徙尾(二合)寧(上聲)徙提(去重)娑(去一)馱也𤙖泮吒(三遍誦之此是佛部光澤真言)

　　蓮花部光澤真言曰。

　　唵儞(去)比也(二合)儞(去)比也(二合)儞(去一)跛也摩訶(去)室哩(二合)曳莎訶(去三遍誦此是蓮花部光澤真言)

　　金剛部光澤真言曰。

　　唵　入嚩(二合)羅　入嚩(引二合)羅也　滿度哩莎訶(三遍誦之此是金剛部光澤真言)

　　其手印相。以左手大指。捻小指甲上。餘三指微開直竪。舒其膊。還以右手。亦作此印。承左手肘下。以手印印觸諸物。即成光澤。通三部用(此是通三部光澤手印)。◎

蘇悉地羯羅供養法卷上

　　丹藏即云。蘇悉地羯羅經。名既不同文亦大異。譯人一也。今撿丹藏之經。國宋藏中始終皆無供養法者。丹藏亦於感函有之。委尋開元貞元二錄。善無畏譯只有三經一法。而無此供養法。今以目錄雖無。詳其文義。非是後人偽妄集者。故依丹藏兩俱存焉。


大正新脩大藏經第 18 冊 No. 894a 蘇悉地羯羅供養法


蘇悉地羯羅供養法卷中(通三部次第)

　　大唐中印度三藏善無畏譯

　　◎次作護身。法明王手印。誦此真言。印頂等五處。便成堅固護身真言曰。

　　唵嚩日囉(二合)祇寧(上二合)鉢囉(二合)儞(去)鉢多(去二合)也莎(去)訶(去)

　　五遍誦之此是護身真言。

　　其手印相。二小指叉入掌。二無名雙。押二小指叉上。入掌中。二中指頭直竪相著。二頭指押二中指上節令頭指中節曲入大指直竪。輔著中指(此是護身手印)。

　　次作大護身。誦此真言及作手印。亦五處成大護身真言曰。

　　唵　入嚩(二合)囉囊也𤙖泮吒(輕五遍誦之此是大護身真言)

　　其手印相即前護身印同。

　　次應被甲。誦真言及作手印。從頂摩觸。下至於足。即成被甲真言。

　　唵　度比度比迦(引)也度比鉢囉(二合)入嚩(引二合)里寧(上)莎(去)訶(去七遍誦之此是被甲真言)

　　其手印相。散舒。

　　次以真言及手印。而結髮真言曰。

　　唵　蘇悉地羯哩莎訶(此是結髮真言通三部用)

　　其手印相。右手作拳。直舒大母指。印於頂上(此是結髮印通三部用)。

　　又佛部結髮真言曰。

　　囊(上)莽娑怛𭋺(二合)也地尾(二合)迦(引)難(去)薩囉嚩(二合)怛他蘖多(去)難唵蘇悉馱路者寧(去)莎(去)訶(去七遍誦之此是佛部結髮真言)

　　蓮華部結髮真言曰。

　　囊(上)謨囉怛囊(二合)怛囉(上二合)夜也囊(上)莽鉢那莽(二合)簸儜(上)曳唵迦𪘨莎訶(七遍誦之此是蓮華部結髮真言)

　　金剛部結髮真言曰。

　　囊謨囉怛囊(上二合)怛囉(二合)夜也囊莽室戰(二合)拏嚩日囉(二合)簸儜曳摩訶藥乞沙(二合)細囊鉢多(上)曳囊(上)莽迦(去)羅訖㗚(二合)旦(引)多𡀔比尼(上)昇迦𭋺扇(引)底(丁以反)迦哩伽吒儞伽吒儞簸多也沙訶(七遍誦之此是金剛部結髮真言)

　　其手印相。與前印同。

　　置其寶座者。本尊隨在方所。先顧彼方。次應心想。大海於中寶山。其山頂上想師子座。於上復有微妙大蓮華臺。於上復觀諸寶樓閣。懸以繒幡。上有傘蓋。幢及羅網而以莊嚴。運心想已。後誦真言。加彼前所想者。一一成就即說成就大海真言曰。

　　唵　阿毘莽嚕(平)娜地𤙖(七遍誦之此是成就大海真言)

　　次說成就師子座真言曰。

　　唵阿(上)者羅𤙖泮吒(三遍誦之)

　　次說成就寶山真言曰。

　　唵阿者羅微(去)𭋺莎(去)訶(去三遍誦之)

　　次說成就蓮華真言曰。

　　唵　迦莽羅莎訶(三遍誦之)

　　次說成就寶樓閣等種種莊嚴真言曰。

　　唵囊(上)莽薩囉嚩(二合)怛他(去)蘖多(去)囊薩羅嚩(二合)他(去)嗚捺蘖(二合)帝吃龕(二合)娑破囉(二合)呬四莽闇(二合)伽伽(輕)囊劍(去)莎訶(三遍誦之此是成就寶樓閣真言)

　　奉獻閼伽水者。隨部差別及事成就相應。而作瓦器。所謂金銀熟銅石木。及瓦。商却。縮枳知(二合)波(此云)樹葉荷葉等。作勿令破缺麁澁孔穴。盛滿香水。隨部類及上中下。而置諸花。以辦事真言持誦。復以部母真言等持誦。即以閼伽水持誦置於左邊。辦事真言及手印。前所說辟除等真言手印是也。次說部母等真言及手印。初說佛部母真言曰。

　　囊(上)謨婆(去)伽(輕)嚩妬瑟膩(二合)沙(去)也唵嚕嚕娑普(二合)嚕什嚩(二合)羅底(丁以反)瑟咤(二合)悉馱(去)路者寧(去)薩囉嚩(引二合)囉他(二合)娑(引)馱寧莎訶(此是佛部母真言佛眼是也三遍誦也)

　　蓮華部母真言曰。

　　那囉舍(二合)囊(上)娑嚩(二合)囉舍囊(引)弊(毘也反)室囉(二合)嚩娑莽(二合)囉嬭囊者瀉莽(上)含薩囉嚩(二合)薩怛嚩(引二合)難(去)薩囉嚩(二合)微也(二合)地指枳瑳(上)迦怛姪他唵迦𪘨微迦𪘨迦吒微迦吒迦揁(吒應反)迦𪘨婆(去)伽(輕)嚩底(丁以反)微若(而也反)曳莎訶(三遍誦之此是蓮花部真言名半拏囉嚩私寧是也)

　　金剛部母真言曰。

　　囊(上)謨(上)羅怛囊(上二合)怛囉(二合)夜也囊莽室戰(二合)拏嚩日囉(二合)簸儜(上)曳摩訶(去)藥乞沙(二合)細囊鉢多(上)曳唵俱(上)蘭達哩滿馱泮吒(三遍誦之此是金剛部母真言忙莾雞難是也)

　　次說部心真言。初佛部心真言曰。

　　唵　爾囊爾迦(七遍誦之)

　　蓮華部心真言曰。

　　唵　阿(去)𡀔力迦(七遍誦之)

　　金剛部心真言曰。

　　唵　嚩日囉(二合)特嘞(二合)迦(七遍誦之)

　　次說佛部母佛眼手印相合兩手。屈二大指雙入掌中。直附中指當中節內。勿為屈節。微屈頭指。押二中指上節背(此是佛根手印相)。

　　次說蓮華部母手印相。合掌十指並屈。頭相著。令掌中虛。如未開蓮華。仍腕相著(此是蓮花母半拏羅嚩祇寧手印)。

　　次說金剛部母忙莽計手印相。合掌屈二頭指及二無名指。入掌中。背各相著。餘六指並直竪相著(此是金剛母忙莾計手印)。

　　又說合掌屈二頭指及二無名指。翻相叉。押節頭右押左。餘六指者並竪相著(亦即是)。

　　次說部心手印相。初佛部心手印相。八指相叉。入掌中。令八指中節露出。其二大指直竪。勿著頭指。仍去半寸(此是佛部心印)。

　　次說蓮花部心印相。依佛部心印。惟改右大指。屈入掌中。獨竪左大指(此是金剛心印)。

　　其閼伽法。隨部相應。及事成就。如教廣說。奉獻之時。以本真言持誦而獻。

　　奉請本尊者。持誦之人隨作法處。先想坐已次以真言手印。成就車輅。送本尊所。車輅真言曰。

　　唵覩嚕覩嚕𤙖(此是通三部送車輅真言)

　　其手印相。二手中指以下六指相叉。右押左入掌。二頭指相著。二大指輔中指側。開兩掌。腕相著。六指互相著掌(此是通三部送車輅手印)。

　　送車輅已。即應誦以此明。中安來句。及作手印。或但獨請本尊。或并眷屬召請。送則左大指向外而舉。迎則右大指向內而屈(內外各三遍)明曰。

　　囊(上)莽娑怛𭋺(二合)也地尾(二合)迦(引)難薩囉嚩(二合)怛他(去)蘖多(去)難唵嚩㘕(引二合)祗儞也(二合)羯囉灑(上三合)也莎訶(此是通三部奉請明)

　　此明次應置迎句准上可知。

　　其手印。依前車輅印。惟改右大指。與左中指。頭相著(此是通三部奉請印)。

　　或以部心真言。中置來句。謂心真言。

　　次安曀曀(去)醯薄伽梵。次去心真言即知迎句及手作印而請。若以部心真言。奉請本尊歡喜速來。

　　初佛部心真言曰。

　　唵　爾囊邇迦(二十五遍誦之)

　　其手印相。依前部心印。惟改以二大指向前。招三遍即成請印(此是佛部請召印)。

　　蓮華部心真言曰。

　　唵　阿(去)路力迦(輕五遍誦之)

　　其手印相。依前部心惟改以右大指向前三遍。即成請召(此是蓮花部請召之)。

　　金剛部心真言曰。

　　唵　嚩日囉(二合)特嘞(二合)迦(引輕五遍)

　　其手印相。依前部心印。惟改左大指。向前招三遍。即成請印(此是金剛部請召印)。

　　欲奉請時。先執香爐。誦持真言。淨治室中道路。然後奉請淨治真言曰。

　　唵蘇(上)悉地迦哩　入嚩(二合)里多(去)難馱慕(輕)利多(上二合)曳入嚩(二合)囉入嚩(二合)囉滿馱賀囊(上)賀囊𤙖泮吒(輕此是金剛部淨治路真言亦呼二部)

　　佛部淨治路真言曰。

　　唵　入嚩(二合)囉(此是佛部淨治路真言)

　　蓮華部淨治路真言曰。

　　唵　鉢那咩(二合)寧(上)婆(上)伽(輕)嚩底(丁以反)慕(輕去)賀也慕(輕去)賀也諾蘖知(二合)慕賀寧(上)莎訶(此是蓮花部淨治路真言)

　　作此法已。室中關鑰悉皆開解。亦成辟除。乃至清淨。及成警覺本尊。先作奉請真言。其句曰。

　　曀醯曳呬婆(上)伽(輕)梵寧　賀薄底夜(二合)囊(上)三莽曳囊者閼囉健(二合)者三鉢羅(二合)底(丁以反)誓(鴟曳反)南曇(二合)布若闇(二合)柘囉(二合)四(去)娜咩(二合此是通三部奉請句真言前已說竟也)

　　隨其本尊坐處立。及其歡喜等相。乃至顧視行者。作彼形狀。相貌相應。而奉請尊。◎

　　◎除遣從魔者。有毘那夜迦。名送諸尊。請尊至。即用枳里枳里真言及手印。而遣除之真言曰。

　　唵　枳里　枳里　嚩日囉(二合)𤙖泮吒(輕七遍誦之此是枳里枳里真言)

　　其手印相。以左手大指。捻小指甲。竪三指。作嚩日囉(二合)形。向外託之(此是枳里枳里金剛印而用遣除)。

　　視三磨耶者。既除送尊毘那夜迦。欲去。本尊擬欲隨去。是故視三摩耶。令住莫去。于時即以右手視印。誦此真言。令住謂其本尊憶惜本願真言曰。

　　唵　昇乘(二合)羯㘑三摩焰莎訶(七遍誦之此是視三麼耶真言)

　　其手印相。以右手大指。捻小指甲。竪三指作嚩日囉形。向外託之(此是枳里枳里金剛印用視之)。

　　奉座令坐者。先結內界金剛橛等地方及上已。即奉閼伽。然後請坐。閼伽以本真言。持誦而獻。或以通用閼伽真言持誦。隨其成就事部差別。執閼伽器。當置於心等乃至䠒跪而奉獻之。謂三部當額奉獻。其天部當心奉。地部當膝真言曰。

　　唵　藥乞衫(二合)囊(上)那(去)也見(引)捺囉(二合)達弩(輕)鉢哩(二合)也鉢捨(去)鉢捨莎訶(此是通用誦閼伽器真言之印)

　　於晨朝時日中時及日暮時。於此三時。以其真言手印。奉蓮華座初佛部真言曰。

　　唵　微囉　微囉(引)也莎訶(此是佛部奉座真言)

　　蓮華部真言曰。

　　唵　鉢那莽(二合)微囉(引)也莎訶(此是蓮花部奉座真言)

　　金剛部真言。

　　唵　嚩日囉(二合)微囉(引)也莎訶(此是金剛部奉座真言)

　　其手印相。合掌二手。頭指中指無名指並相博。著開掌中。相去四指許。大指及二小指。並相著直竪(此是通三部奉蓮華印)。

　　若辦衣裳瓔珞等。以辦事真言。持誦奉獻結界法者。以金剛𣐍法。用結地界。以金剛爐法。用結上方。金剛𣐍真言曰。

　　唵　枳里　枳里　嚩日囉(二合)嚩日哩(二合)部囉　滿馱滿馱𤙖泮吒(此是金剛𣐍真言三遍誦之)

　　其手印相。以左手中指無名指。向外雙。入右手中指無名指間。以左手無名指。絞右無名指。二小指頭相著。二大指頭相著。二頭指直竪。頭相著。以此印翼兩臂。令二大指頭著地。而誦真言。成結地界(此是金剛𣐍印)。

　　次以金剛鉤欄真言及手印。用結上方界真言曰。

　　唵　微娑普(二合)羅　那羅(二合)乞沙(二合)嚩日囉(二合)半若(而也反)囉𤙖泮吒(半音三遍誦此是金剛鉤欄真言)

　　其手印相。依前𣐍印。惟改二大指。博著二頭指側。舉印向上。而誦真言。成結空界(此是金剛鉤欄印)。

　　以金剛爐真言手印。作金剛爐真言曰。

　　唵　薩羅　薩羅　嚩日囉(二合)鉢囉(二合)迦囉𤙖泮吒(此是金剛爐真言)

　　其手印相依前𣐍印。惟改二大指。開散直竪。以印從南右轉三遍。誦之真言。成就金剛爐(此是金剛爐印法云已前三界內相也)。

　　次以金剛羂索真言手印。結東方界真言曰。

　　唵　嚩日囉(二合)簸賒醯唎(二合)伽伽囊麼囉𤙖(三遍誦之此是金剛羂索真言)

　　其手印相。以左手頭指。屈著大指根。以大指直竪。押頭指甲。微開孔。餘三指相博。著直竪。右手亦然。以右手三指背。著左手三指內(此是金剛罰索印用結東方界)。

　　次以金剛幡真言及手印。法結西方界真言曰。

　　唵　鉢鐙　祇寧(上)囉吒(三遍誦之此是金剛幡真言)

　　其手印相。以左手作掌。直竪大指。舒右五指。側置左手大指頭上。掌向身。結西方界(此是金剛幡印拳右手如左亦是此印)。

　　次金剛迦(引)里真言手印結北方界真言曰。

　　唵　嚩日囉(二合)迦(引)哩羅　吒莽吒(三遍誦之此是金剛迦里真言)

　　其手印相。以二手大指二小指。頭各相拄著。餘六指各自屈向掌中。勿令指背相著。亦勿著掌中。結北方界(此是金剛迦里印)。

　　次以金剛峯真言及手印。結南方界真言曰。

　　唵　嚩日囉(二合)尸佉囉羅吒莽吒(三遍誦之此是金剛峯真言)

　　其手印相。以左手作拳。直竪大指。右手大指頭指相捻。大指頭少出。將右手下側。置其左手大指頭上。令其右手大指直竪。結南方界(此是金剛峯印)。

　　次用真言。持誦右手掌七遍。以指其成結下界。真言曰。

　　唵　商昇(二合)羯㘑　莎訶(七遍誦之此是結下界真言三遍亦得)

　　次以阿三忙銀(引)儞真言及手印。普作火院。真言曰。

　　唵　阿三𥌋(引)祇寧梨(引咽聲三遍誦之此是阿三𥌋祇寧真言)

　　其手印相。以右手指背。置左手指內。令無縫二大指向上直竪。右轉一遍。即成火院(此是阿三𥌋祇寧印)。

　　次以真言及手印。重結大界真言曰。

　　唵　商昇(二合)羯㘑　莽訶　三莽　焰莎訶(七遍誦之此是結大界真言)

　　其手印相。以二手小指無名指。相叉入掌。直竪二中指。頭相著。二頭指屈。在中指背上節。勿著中指。如三股杵。二大指在頭指側。普轉八方上下。及誦持真言。成結大界(此是結大界印)。

　　如是作已。假使側近輪王佛頂。及餘相違諸真言者。不能為壞。亦不損減本尊威力。諸有破明繫嚩。及諸却著法。皆不得便。備嚩日囉等者。諸金剛。數珠。指環。腰線。神線。臂釧。蓮華。標旗等勿。以香水或餘物淨。用本尊真言而持誦之。於念誦時及護摩時。皆須具備如上等物。次說成就嚩日囉等諸餘物法。其嚩日囉。隨其相應。置器中。當自面前。安置座上。以紫檀香而用塗之。次以香花等。執持供養。請真言之主。彼真言。持誦香花而用供養。又誦千遍即名成就。是嚩日囉真言曰。

　　唵　度那　嚩日囉(二合)訶(此是成就嚩日囉真言)

　　其縛日囉。以紫檀等三股。而作持誦千遍。

　　次說佛部淨數珠真言曰。

　　那謨羅怛囊(二合)怛囉(二合)夜也唵閼娜薄(二合)帝微若(而也反)曳悉地悉馱㗚替(二合)莎訶(此是佛部淨數珠真言)

　　蓮華部數珠真言曰。

　　那謨鉢特莽(二合)簸拏曳唵闇沒哩(二合)登伽袂室里(二合)曳室唎(二合)忙里儞莎訶(此是蓮華部淨數珠真言)

　　金剛部淨數珠真言曰。

　　那謨羅怛囊(二合)怛羅(二合)夜也那莽室戰(二合)拏嚩日囉(二合)簸儜曳　摩訶藥乞沙(二合)細囊鉢跢曳　唵　枳里　枳里　勞知哩(二合)尼莎訶(此是金剛部淨數珠真言)

　　各以此三部淨數珠真言。隨其本部真言。用穿數珠孔。一一珠顆持誦七遍。乃至穿繫畢已。又更持誦真言百遍。復如前法而淨數珠。復以此真言而作成就。初佛部成就數珠真言曰。

　　唵　那謨婆伽嚩底悉悌娑馱也悉馱(引)㗚替(二合)莎訶(此是佛部成就數珠真言)

　　蓮華部成就數珠真言曰。

　　唵　縛蘇莽底室里(二合)曳鉢　特莽(二合)忙里儞莎訶(此是蓮華部成就數珠真言)

　　金剛部成就數珠真言曰。

　　唵　嚩日囉(引二合)　爾耽若曳莎訶(是此金剛部成就數珠真言)

　　以此成就數珠真言。請其本部真言於數珠上。乃至供養時持誦千遍。以為成就。

　　次說執持數珠手印之相。以右手大指。捻無名指頭。直舒中指小指。微屈以頭指。著中指上節側(此是通三部執數珠印)。

　　次說蓮華部執數珠印相。以右手大指。捻其中指頭。餘三指直舒。左手亦然(此是蓮花部執數珠印)。

　　次說金剛部執數珠印相。以右手作拳。展直大指。捻頭指。左手亦然(此是金剛部執數珠印)。

　　以活兒子。佛部為數珠。以蓮花子中部為數珠。以嚕捺囉(二合)叉子。金剛部為數珠。又說取活兒子。蓮花子。嚕捺囉(二合)叉子。商佉。及石木槵鉛錫熟銅琉璃。隨取其一。數過百量而作數珠。以右手執。心不散亂。真言誦畢。一時當掐。勿令前後。

　　次說臂釧之法。其臂釧中。穿一活兒子等珠。以部母真言手印。持誦香花而用供養。及香水灑。還以此部母真言手印。請來加持釧上。復以部母真言手印。次第供養。乃至持誦千遍。以捺婆草作環。置無名指。用部心真言。如前作法成就。乃至持誦千遍。各作本部。次第應知。其腰線法。令童女搓合。以俱遜婆染(此云紅藍花)或欝金染。如前法成就。乃至持誦千遍。於念誦時護摩時及以睡時繫於腰間。能止失精。成就腰線真言曰。

　　唵　阿羅　阿羅　滿馱儞(輕)縮訖囉(二合)駄(引)囉尼(上)悉馱(引重)㗚替(二合)莎訶(去)

蘇悉地羯羅供養法卷中


大正新脩大藏經第 18 冊 No. 894a 蘇悉地羯羅供養法


蘇悉地羯羅供養法卷下

　　大唐中印度三藏善無畏譯

　　於佛部中其線白色。蓮花部中其線黃色。金剛部中其線赤色。此等物備具在身。方可作法。依經依部。如經所說。結大界已。次應供養。隨其成就及與事部差別。所辦塗香色味香氣。與彼相應。前所瀉垢乃至光澤塗香。以此真言及本真言。持誦後作手印而奉獻之。奉塗香真言曰。

　　伊(上)咩言(上)馱(引)輸(上)婆(上)儞微夜(二合)輸者也輸(上)者瑜那(上)也莽夜儞(輕)吠儞妬薄訖底夜(二合)鉢羅(二合)底(丁以反)仡㗚(二合)呬也(二合)鉢囉(二合)呬那咩　唵阿(去)賀羅　阿賀羅　薩囉　縛(二合)尾儞夜(二合)達囉布爾帝莎訶(七遍誦之此是奉獻塗香真言通三部用之)

　　其手印相。以右手舒五指。竪掌向外。以左手向上。把右手腕。四指向外。大指在內把之(此是奉塗香印通三部用之)。

　　又佛部奉塗香真言。

　　唵　阿仡路(二合)多(上)羅(引)仡囉(二合)微灑曳囊(上)莽莎訶(去七遍誦之此是佛部奉塗香真言)

　　蓮華部奉塗香真言曰。

　　唵　那㗚(二合)知㗚知那㗚(二合)吒鉢寧(上)那㗚(二合)帝那㗚(二合)底夜鉢寧(上)𤙖泮吒(二合七遍誦之此是蓮花部奉塗香真言)

　　金剛部奉塗香真言曰。

　　唵　微薩囉　薩囉　𤙖泮吒(七遍誦之此是金剛部奉塗香真言)

　　前所瀉垢乃至光澤花。以此真言及本真言持誦。復作手印而奉獻之。奉花真言曰。

　　伊(上)咩蘇(上)莽囊儞尾夜(二合)輸(上)者也輸(上)者瑜囊(上)也囊莽夜寧(上)吠儞多(上)薄訖底夜(二合)鉢囉(二合)底仡㗚(二合)呬也(二合)鉢囉(二合)四那咩唵阿(去)賀羅　阿賀囉　薩羅

　　嚩(二合)尾儞夜(二合)達囉布爾帝　莎訶(七遍誦之此是奉花真言通三部用之)

　　其手印相如車輅印。惟改二頭指相叉(此是奉花印通三部用)。

　　又佛部奉花真言曰。

　　唵尸祇起(二合)尸契莎訶(七遍誦之此是佛部奉花真言)

　　蓮華部奉花真言曰。

　　唵戰尼寧健陀謨丁泥(二合)𤙖泮吒(二合七遍誦之此是蓮花部奉花真言)

　　金剛部奉花真言曰。

　　唵部哩(二合)囉若嚩(二合)蘭多詣莎訶(七遍誦之此是金剛部奉花真言)

　　次前所瀉垢乃至光澤燒香。以此真言及本真言持誦。復作手印而奉獻之。奉燒香真言曰。

　　阿閦嚩囊娑鉢(二合)底囉素賀㗚(二合)儞也(二合好心)健陀(引)值也(二合)欝馥蘇囉部若(天養)囊莽夜寧吠儞妬(虔誠奉獻)薄訖底夜(二合)度報閦鉢囉(二合)底仡㗚(二合)呬也(二合)旦(願納受)　唵　阿賀羅　賀羅　薩囉嚩(二合)尾儞夜(二合)達羅布爾帝莎訶(七遍誦之此是奉燒香真言通三部用之)

　　其手印相。以二手小指無名指中指。並向內曲。背相著。向上直竪。二頭指側相向上。一麥道不著。二大指博著二頭指側(此是奉燒香真言通三部用之)。

　　又佛部奉燒香真言曰。

　　那謨仡羅(二合)蔓拏微灑曳尸棄寧(上)莎訶(七遍誦之)

　　蓮華部燒香真言曰。

　　唵　戰捺囉(二合)婆夢拏里伽㗚(二合)那祇里尼𤙖泮吒(七遍誦之此是蓮華部燒香真言)

　　金剛部奉燒香真言曰。

　　唵　微薩羅　薩羅　𤙖泮吒(七遍誦之)

　　次前所瀉垢乃至光澤飲食。以此真言及本真言持誦。復作手印而奉獻之。奉食真言曰。

　　粵灑悌難囉索憙㗚儞也(二合心歡喜)曀灑滿多囉(二合)設怒麼里莽也(此等尊食至誠奉獻)寧儞妬薄訖底夜(二合)鉢囉底訖㗚(二合)呬也(二合)鉢囉(二合)四那咩　唵　阿賀羅　阿賀羅　薩囉嚩(二合)尾儞夜達囉布爾帝莎訶(七遍誦之此是奉食通三部用之)

　　其手印相。仰兩手二掌。向前側相著。二無名指頭側相著。微屈二頭指。博著中指側。二大指博著二頭指側。小似掬水相(此是奉食印通三部用之)。

　　又佛部奉食真言曰。

　　唵掣𠼝那弭(二合)尼(上)莎訶(七遍誦之此是佛部奉食真言)

　　蓮華部奉食真言曰。

　　唵漸路緊寧(上)莎訶(七遍誦之此是中部奉食真言)

　　金剛部奉食真言曰。

　　唵嚩日哩(二合)尼(上)嚩日藍(引二合)藝莎(去)訶(七遍誦之此是下部奉食真言)

　　復當前瀉垢乃至光澤然燈。以此真言及本真言持誦。及作手印而奉獻之。然燈真言曰。

　　囉訖芻(引二合)近囊(上二合)灑者(二合能護清淨能去無明以此等虔誠奉獻惟願納受)跛尾怛囉(二合)室者(二合)膽謨(上)尾曇莽囊(上)輸(上)婆莽衣寧(上)吠儞妬薄訖底夜(二合)儞(去)報閻鉢囉(二合)底仡㗚(二合)呬也(二合)旦

　　唵阿(去)路迦也路迦也薩囉嚩(二合)尾儞底(二合)達囉布爾帝莎訶(七遍誦之此是奉燈真言通三部用之)

　　其手印相。以右手作拳舒中指。大頭相捻直竪(此是奉燈印通三部用之)。

　　又佛部奉燈真言曰。

　　唵　阿莽羅于建(引二合)底帝爾寧(上)莎訶(三遍誦之此是佛部奉燈真言)

　　中部奉燈真言曰。

　　唵　戰安(二合)尼(上)寧(上)茹瑳囊(二合)羯哩𤙖泮吒(二合三遍誦之此是中部奉燈真言)

　　下部奉燈真言曰。

　　唵尾嚩㗚(二合)多路者囊(上)𤙖泮吒(二合三遍誦之此是下部奉燈真言)

　　真言并手印運心供養者。若當不辦塗香乃至燈明供養。但誦如上奉塗香等真言。及作手印。亦成圓滿供養。次運心供養者。以心運想。水陸諸花。無主所攝。遍滿虛空盡十方界。及與人天妙塗香雲。燒香燈明幢幡繖蓋。種種鼓樂歌舞妓唱。真珠羅網懸諸寶鈴。花鬘白拂微妙磬鐸。矜羯尼網如意寶樹。衣服之雲。天諸厨食上妙香美。種種樓閣寶柱莊嚴。天諸嚴身頭冠瓔珞。如是等雲。行者運心遍滿虛空。以至誠心如是供養。最為勝上。是發行者。以決定心而行此法。運心供養。誦此真言及作手印。如上所想供養皆悉成就真言曰。

　　唵薩囉嚩(二合)他(去)烏骨那蘖(二合)帝娑頗(二合)囉呬(引)門伽伽(輕呼)囊(上)劍莎訶(七遍誦之此是成就運心供養真言)

　　其手印相。兩手相叉合掌。以右押左置於頂上(此是成就運心供養手印)。

　　凡作供養。應具此法。至誠信心。及奉閼伽。皆以真言手印持誦成就。及以運心合掌置頂。方成圓滿供養之法。

　　己身座者。以捺婆草或餘草等。而作其座。長十六指。厚四指。闊十二指。隨其成就及事差別相應。坐之。其坐法者略有三種。一結加坐。二半加坐。三記賢坐。令身端直勿使動搖。而作念誦。以其手印而執數珠。置當心前而作念誦。先禮三寶。次禮本尊。然後普禮諸餘尊等。而作念誦。初應須臾觀察本尊。然後念誦。中間勿起諸惡分別及嗔憙等。正念誦持觀本尊形。或觀真言所有文字。或時觀彼本尊心上有真言文字。或寂淨心而作念誦。念誦之法。不急不緩。亦不聲高亦不太小。中間不應共餘人語。亦不心緣諸外境界。真言文字不得訛錯。當觀本尊如對目前。晨暮二時遍數須足。午時減半乃至少分。於真言中。有其唵字者及歸命字。應寂心誦。若作息災增益之事。應以小聲念誦。真言有其𤙖字及泮吒字。應嗔猛誦。若作損他。誦念之時令餘人聞。凡真言字數有多少。從一至四。應誦數滿一俱胝遍。從五字至十五字。一一字數誦落叉遍。十五已上至三十二字。誦三落叉。數過此者誦一萬遍。於一一時如法念誦。其數畢已。隨所懷願及以成就。殷勤求之。護本尊者。佛部之中。以佛眼真言應護未定本尊。中部中。以半拏羅嚩私寧真言應護本尊。下部中。以忙莽計真言應護本尊。初欲誦及了之時。於此二時應護本尊。所誦真言若寧靜者。應以猛忿真言而護本尊。或用部主而護本尊。所誦真言若猛忿者。應以寧靜而護本尊。或用部主而護本尊。所誦真言若歡喜者。應以寧靜猛忿二種真言而護本尊迴施功德者。誦畢已。應以部母護其遍數奉寄部主。應知如是言。一切有情無明所覆。惟求菩提。信受我今為彼。非為己身。惟願世尊。成就之時還我遍數。念誦畢已。次執閼伽。置於頂上而奉獻之。復重供養香花等物。作三麼耶。重作護法。以其部母重護本尊。亦以部母。或以明王。自護己身作阿三忙祇寧印。誦其真言。左轉其印。前所能護。並悉解。其手印相。准奉請印。惟改二大指。向外送之。即成發遣。於其奉請真言之中加去去句即成發遣。護摩分者。如於念誦次第。護摩所有澡浴。乃至奉請本尊。皆同念誦法則。其護摩柴。謂烏曇末羅木。閼說他木。閼迦木羅(引)闍閼迦木。莽囊伽木。阿輸迦木。密螺木。尼俱律木。庵沒羅木。却地羅木。閃珍木。鉢落叉木。阿波末伽木。莽度迦木。粘目迦木。取如是等木。截十指量。於其乳酥酪蜜之中。搵其兩頭。於諸成就及與息災增益損他之事。而作護摩。其護摩物。謂蓮花酪飯酥乳胡麻及蜜芥子鹽等。本尊之前己身中間。而置其爐。方一肘量。下深半肘。或復圓作。或於室內作。或在室外令見對本尊。如法而作。四面安堦爐口置緣。量高四指。爐中安輪。餘諸物等印。各高一指。以瞿摩夷。和牛尿塗。用香水灑。於其堦上。順布青捺婆草。所有護摩柴等物。置於右邊。其閼伽器置於左邊。諸供養物黃白色類。隨事而辦。燃火著已。用忿怒王瀉垢。而請火神。請火神真言曰。

　　唵曀呬醯莽訶(去)部多泥(去)嚩哩使(二合)儞尾(二合)若薩多(上)莽仡㗚(二合)呬(引)怛嚩(引二合)護底莽(引)訶(去)囉莽娑泯(二合)散寧(上)呬妬婆(上)嚩阿仡囊(上二合)曳合尾也(二合)却尾也(二合)嚩(引)賀囊也莎(去)訶(去三遍誦之此是請火神真言)

　　其手印相。以右手直竪五指。舒掌向外。屈其頭指向掌。屈大指橫在掌中大指來去(此是請火神手印)。

　　請以。右灑香水三遍。及與三遍漱口之水。即誦此真言護三遍。以祀火神真言曰。

　　唵阿仡囊(二合)曳合尾也(二合)劫尾也(二合)嚩賀囊也儞(去)比也(二合)儞(去)跛也莎訶

　　祀火神訖。重灑香水。及與漱口。以香花等供養。令坐本位。於其堦外。別立一處。為置本尊。如法奉請。次第供養。以本尊言。持誦一花置於其處。作如是言。惟願尊者加被此處。

　　受此護摩。次以枳里枳里忿怒王真言及手印。重作瀉垢火等真言曰。

　　唵　枳里　枳里　𤙖泮吒(二合此是瀉垢火等真言)

　　其手印相。左手竪五指。掌向外。右手竪五指。掌向內。以手背相著。即以右手頭指已下四指。及鉤左手四指。向下轉腕。向身。却合兩掌相向。二腕相著(此是瀉垢火等印)。

　　其灑香水真言曰。

　　唵　闇沒㗚(二合)帝賀囊賀囊(上)𤙖泮吒(二合此是灑香水真言)

　　燃火真言曰。

　　唵部囉若嚩(二合)攞(此是燃火真言)

　　瀉垢火等了己。還灑香水。乃至漱口。兩手置其兩膝之間。初以一杓滿蘇。護摩一遍。次則護摩其柴。次護摩飲。次護摩諸穀。或以乳粥。次則蓮花羯尼迦羅等花隨意護摩。隨其本事。或寂靜心。或歡喜心。或忿怒而護摩。其所著衣。或白或黃赤。隨事應知。或面向東。或北或南。隨事而作。其供養物。或白黃赤。香味等類亦復須知。護摩畢已。還以一杓滿蘇。護摩一遍。重獻閼伽乃至供養准前。重作護身及方等印。并與護尊及護己身。乃至解界。准方可發遣。其遣火神手印相。如前請火神印。惟改頭指。與大指相捻(此是發遣火神印)。

　　於請火神真言中。置其去去字。即成發遣。然後隨意。

　　牛五淨者。謂黃牛尿。及糞未墮地者。乳酪酥等。茅香水。一一持誦。經一百遍。然後相和。更復持誦一百八遍。於十五日。斷食一宿。以面向東。其牛五淨置於蓮荷等葉之中。默飯三兩。十五日中所犯。穢觸及不淨食皆得清淨。

　　初佛部五淨真言曰。

　　那(上)謨(上)婆伽(輕)嚩帝烏悉膩(二合)沙(去)也微輸(上)提微囉誓(而曳反)尸吠扇(引)底羯哩莎訶(三遍誦之此是佛部五淨真言)

　　蓮華部五淨真言曰。

　　嚩帝鉢那莽(二合)簸儜(上)曳唵也輸(去)誓(而曳反)莎訶(三遍誦之此是中部五淨真言)

　　金剛部五淨真言曰。

　　那(上)謨(上)囉怛囊(上二合)怛囉(二合)夜也囊莽室戰拏嚩日囉(二合)簸儜(上)曳摩訶(去)藥乞沙(二合)細囊鉢多(上)曳唵尸棄寧尸棄寧(上)囉莽(二合)麗鉢囉(二合)鞞鉢囉(二合)婆娑嚩(去二合)𭋺帝誓(而曳反)帝若嚩底鉢囉(二合)婆(去)嚩底莎(去)訶(去三遍誦之此是金剛部五淨真言)

　　又以五淨。用灑臂釧。數珠腰線茅環神線嚩日囉。皆得清淨。其腰線者。令童女右旋搓合。經三合已。重更三合。若網調雲作。

　　其臂釧者。作二十五金剛之結。中置一珠。兩頭各一。其茅環者。稱無名指量。以茅三纏。作金剛結喫食之時。以部主真言。持誦其食。方可食之睡眠之時。以部母護身。若見惡夢及以失精。當誦部母真言百遍。應用部主真言。護所住處及以己身并弟子等。三時灑水淨衣。或洗令淨。飲食之時。先以所持真言。持誦團食。奉獻本尊。然後方食。於諸節日。應加供養。半月半月。用閼伽器。以軍茶利等真言持誦。一百八遍。自灌頂能摧諸難成就漸近每日三時作漫荼羅。及作制底。讀大乘經。思惟六念。作慈等觀。旋遶制底佛堂等處。沐浴尊容及以舍利。

蘇悉地羯羅供養法卷下


