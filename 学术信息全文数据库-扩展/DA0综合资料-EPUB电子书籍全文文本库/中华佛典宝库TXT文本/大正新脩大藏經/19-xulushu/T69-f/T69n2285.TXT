　　《大正藏》第69卷No.2285

　　釋摩訶衍論指事

　　今此論者居權實中間兼顯密兩際調九種淺機運不二祕宮。驚佛華法華之眠無明分位。覺一如一道之䟓四相幻野。所證之眞如溺性海之波。能證之法身盲曼荼之莊嚴。然則三乘四乘之波浪遂器而流散。六宗七宗之輕毛隨風而轉變。是故哀彼諸教之迷徒開此十軸之論藏。今依拾高祖之散文順淺深之通意。聊爲指事當磨心鏡。
    釋摩訶衍論者。釋論兩字能釋所釋之文言。摩訶衍三言所釋所詮之法門也。能釋有三重。一佛經。二本論。三末論也。所詮有三種。一不二。二前重。三後重是也。總有三十三種大乘。依機淺深法開合不同也。付淺略三十二種顯教修行種因海應化身所說也。不二大乘密教性德圓圓海法身所說也。＊付深祕門有三重。兩重一法界心是眞如門。是則眞言也。兩重三大義則生滅門。皆是因海。復次於一心法界三大義有眞如生滅二法門。其眞如是眞言。生滅則顯教。此復二義各有二義。一者顯中之祕。二者皆是第十住心之分齊也。非九種住心之祕密。復次能入門顯教。所入法眞言。次＊付祕中深祕門。此不二眞如生滅三門是三部法門也。如次佛蓮金是也。此復有三重。三部各具三門故也。復次此三十三種法門是三十七尊三摩地也。不二是大日不二之。一心三大是四佛。前後兩重門法四波羅蜜以後可配之。又次前重一心三大四佛。十六門法十六大菩薩。後重四法總是四波羅蜜。眞如所入內四供。能入外四供。生滅門法四攝。＊付祕祕中深祕皆是大日法曼荼羅身也。一一法具各各法互相攝入。輪圓具足橫竪無邊。數量過刹塵。理智理智各各無數也。
    頂禮圓滿覺者乃至賢聖衆者歸敬序也。頂者身密三業之中以身禮者。表身業勝。非如顯教心業爲勝。禮通三業。三業平等能所不二也。圓滿覺者具衆多義。一者三身。圓者法身。圓圓海佛也。滿者報身。修因滿果。是則報義。覺者化身。自覺覺他覺行圓滿作變化身。釋迦牟尼佛等。復次圓覺眞佛。滿覺俗佛。復次圓覺者不二佛如前。滿覺修因海佛也。因滿果滿等各別滿佛是也。圓滿者不二佛也。疏云。約此論文異餘教說。三十三種有佛寶故。隨應含具同別住持三種寶故云。具如疏釋。復次二字通因果。若攝末歸本者。唯取不二佛。餘法門無佛故。復＊付祕釋。圓滿覺者曼荼羅諸佛名爲圓滿。餘法門中不具足故。次一句果理教行四法也。因分門法分分具足。若剋其本唯有不二。果者果位萬德。又今言覺者是人法不二言也。故下云不二摩訶衍者圓圓海諸佛＊云是則云眞言法寶也。又覺者能證之智也。所證理法教藏行。又是無盡莊嚴藏也。今此次第是因行證入也。覺者金剛部。理者眞如智。法者語密門蓮華部。行者入義也。是從因至果義也。若從本垂跡行者發行因也。因即行也。教者教行也。爲理發能證教也。理者蓮華部理也。果者果中果入涅槃也。復次四種曼荼羅也。如次配之。大三法羯也。次二句僧寶也。復次一切菩薩及外金剛部。諸賢聖衆一味和合曼荼羅海會故名僧也。
    次一行是發起序也。有淺深重重意。一者隔檀門後重一心門。往向位三自門。二者隔檀門者兩重眞如門。往向位兩重生滅門也。三者隔檀門一心法界。往向位三大義也。四者隔檀門不二門。往向位三十二種也。五者隔檀門蓮華門。往向位金剛部門。六者隔檀門金剛界。往向位胎藏界。次句諸衆生者三定聚衆生也。此三定聚有三義。如釋文皆是所化。但佛果名爲正定者。是三十二種佛也。九種住心衆生皆所化人也。次句中師者有二重。一釋迦馬鳴。二大日金剛薩埵也。說淺略一分義報無盡大恩故也。
    論曰（乃至）已說本趣造論五因也。有二義。一自師者淺略如疏抄。二自師者。依深祕者名人不二圓圓海諸佛。名法不二大乘也。其體甚玄者。法佛三密非因分境。故名甚玄。其窮微妙者。微細心地之法身非顯教麁強。故名微妙。皆是不二大乘境界也。未得正證等者。是修行種因海分也。未出邪行者種因海位也。漠漠等重言兩部曼荼羅之能迷之心也。
    次或爲欲令利鈍衆生（乃至）所詮理故者隔檀門。往向位有六重義。隨彼門當分別利鈍明所詮。所詮有六義。一後重一心法界。二兩重所入。三者不二門也。四不二法也。五蓮金不二佛部。六兩部不二一心本源也。
    次或由師（乃至）大恩故者頌之廣釋也。次或祕等者開祕密道眼觀。諸教末學不知心續生次第起執著邪論故。次或親等者聽受馬鳴及一切佛本意趣本意樂也。次有如是等者。此五因是五佛五智五大願等也。等言所表無量無數也。
    次論別等者。問。限顯論歟。當爲通顯密論等歟。答。十萬九千部論中有因分論故通顯密無失。
    次馬鳴所作之論等者。問。何故龍樹是千部論師也。馬鳴唯百部論作給哉。馬鳴是會深義隨顯人故。又顯本源故。又表淺略故。龍樹翻彼義故。開顯密故。表枝末故。顯深廣故不同也。
    次所其開示同耶異耶等者。有二義可知之。三十三種法體十論建立之故名攝義論。問。何故華文論不名攝義哉。有二義。一者依文多少名攝華文。二者依義多少不攝義華文。問。三十三種同建立之＊哉。答。分明不見。百六十摩訶衍等文未見不二大乘。此義可決。次藏差別等者。或言。是對眞言中無盡藏置或言也。五十一藏皆是顯教也。＊付之因藏者種海也。果藏果海也。諸宗絶離之果極者是密藏本教也。引行者引顯入密教意也。今所明三藏者顯密總持三藏也。非唯顯三藏。
    次持其行法等者不二總持藏釋也。兼通因分。故。次說經差別等者。今此顯經中又少分說不二義理。權多實少判故也。又入祕家見之時說甚深祕密義。如心經祕鍵判之。
    次摩訶衍文狹句少等者。所依是百億部經也。能依則摩訶衍論也。是經論次第本願故也。若依所詮義判之者。百億經是能依所攝也。起信論是所依能攝也。望散說經此從攝義論深。隱密未開顯故。望釋論又是淺良有由以也。
    次總有六馬鳴等者。龍樹菩薩意云。今起信論是何馬鳴何時節可判。隨機皆是無相違。
    本大光明佛等者。盧伽與瞿那是定慧二法也。馬鳴菩薩是大光明佛。定慧一體一體大日佛也。
    次唱本作釋等者。今此釋論餘諸教異。一一字字多義明故。此則字相字義等意也。
    次總攝一切衆命門歸向圓滿大覺門。圓滿大覺者准釋論佛寶可知之。八萬四千四十八種功德者。不二法身如來功德也。一一功德依祕釋可知之。
    十最一超過最（此不二法身遠離彼顯一乘三乘之二乘故。）二出離最（此不二法身永離三大義與一心法界之域故。）三對治最。今住地中見一處住地者。是闇無明中見一處住地根本無明也。種因海是無明分位也。彼不二法身頓斷無明見現不二一如理故也。四厭患最。今五蘊者。心經祕鍵所明指五蘊橫迷境（云云）九種住心皆迷境也。不二法身過彼境故。五離愛最。六道岐者是根本無明也。不二法身亦別故。次五種最准上知之。法身如來十表圓。
    十勝一力勝十力者。一處非處智力。顯宗論云。知一切自性功德有名處智。亦知非有名非處。不二法身獨知曼荼自性德具勝義般若故。二無畏勝。大日經云。知心無量故則得四種無量。得已成最正覺。具足四無畏成而師子吼（云云）因海人不知故。不共故。三不共勝。不二法身獨具足十八瑜伽不共故。四者道品勝。不二法身獨具足三十七尊三摩地道品故。五變化勝。不二法身獨具足利他四法身故。次五種准上知之。
    十業＊者一者自然業。不二法身所作是自性法然故。因分不爾。生滅故。二平等業。不二法身三三平等故。利益平等故。因分不爾三相應業。隨顯機現。應祕機出故。因分不爾。四＊者具足業。圓滿二界功德故因分不爾。五無盡業。無盡莊嚴無邊際故。因分不爾。次五准上知之。
    十遍＊者一者根遍。不二法身諸身三世常周遍法界故。因分不爾。一德故。二者識遍。不二法身諸心識無所不達故。因分不爾。心識微少故。後八准上知之。
    四智等＊者光明無盡藏智大圓鏡智也。二有二智法界體性智。今非分明。略有三義。一四智具足圓智者是也。二光明藏智大日佛智也。無盡藏智大圓智也。三＊者能證智是大圓智也。所證智大日不二智也。擧能顯所意歟。此五智則名人。五佛則成五釋也。是祕密意也。
    四無礙等者。一法無礙者。了知不二一法之上理智定慧體用等不二平等性相故。二義無礙者。了知不二一法之上一多無量三十三種淨法義恒沙無盡了知五種有爲染法義故。三辭無礙者。不二法身不壞假名說●字·●字等實相故。四種法身橫平等之自受法樂故。四樂說無礙者。四種法身竪差別故。利他故。及說顯教故。四智四無礙體同義異。四智金剛界。四無礙蓮華界。
    次說法僧等者。四法是語密之中三密等也。如前知之。
    十種眞如并正智者。暫依十地次表滿數故。實理理無數智智無邊也。今此論中說十識十智十理十眞十如十本十覺等向上平等向下平等。
    次等重言極甚深者。有三義。一＊付所歸三寶。此有多義。人法平等。三寶平等。能說所說平等。能證所證平等。因與果平等等是也。二＊付能歸人。馬鳴衆生平等。身與命平等也。三能歸所歸命根平等。又能歸所歸身平等。如此等無量無邊人法等平等也。總平等。分平等。總別平等。又重重也。今僧寶之中有上中下僧寶。上中是不二僧寶。又分分上中僧寶因分之中有之。此三寶依本論意者顯略隱密。今＊付開顯深廣故如釋論三寶可知之。
    次次說本趣等等者。甚深大乘正道者正是不二大乘兼通三十二種。疑惑等者三十三種之能迷也。連續門者上轉下轉有二義。上轉者連三十二種之佛位續不二之佛種說三十二大乘。次不二大乘連續故。地前者因分。地上者果分也。又通因分。正體智僧者金剛界僧也。後得智僧是四重曼荼羅僧寶也。又通顯教。
    次未得圓滿故者。始因果生。終至因分極位是也。問。何故馬鳴菩薩須。初門哉答。馬鳴說因法導機故。今龍樹意開顯引因入果。故實具三門也。
    次次開總體等者。略有三義。一者不二總體之上開十六門故。二者不二總體之上開三十二種故。三者一心三大總體之上開十六能入門故。次所入門者科門故名門。又十六所入爲不二門故。次次有法者總標十六能入門法（云云）有二重可知之。次於所詮理理者正不二兼因分所入。次爲彼法作依止有二重。其十六所入門望十六能入門。是所依止故。又望不二所入法是能依止故。能起信根者門法作業之相也。今此能起所起各有二重。可准上知之。
    能入所入種種差別者。不二總體之上差別緣起法也。
    次次明建立等者。說有五分者通因果法門建立之。本論五分以後重二法二門爲宗建立之。釋論開說五分。依末論者本論亦深。問。因緣分中機唯是因分機歟。又可通果分＊哉。答。有二義。依隱者通三十三種兼十論華文而建立。略本論者果分法離機離教也。依釋論＊付大師意者八種因緣通因果。能起信根機既以通因果。又不動玄理中可建立五分故。問。何故不見＊哉。答。暫准因分任本論依隱略。＊付一義說故無失。建立非建立亦以同之。
    次八種根本總體等者。有二義留心可知之。八種之根本。八種則根本。不二八種。因分八種。根本總體有義。
    次一切教法皆盡於立義分等者通因果二教。一切諸所化之機者。亦通因果二機。問。大師二教論云。地論釋論講其離機根（云云）又云。龍猛釋論挾圓海不談之說（云云）何故違大師之意趣背造論之旨說。今猥注此義。甚以不可也。答。＊付此論大師意趣非一。唯＊付竪淺略一義作彼說給。若依竪中深祕者正說因兼明果。若又＊付祕中深祕正說果分兼明因。若又依祕祕中深祕者誰說果分之因果不說因分。今＊付此等義者是眞言所學論也。顯祕差別。又此論中說。彼初重是依本論判末論義也。八種因緣是依本論＊付因分隨機。淺略隱深義。一者因分機也。依末論通因果。＊付開顯者因果二分機也。
    如是此論爲欲總攝等者。如來者不二摩訶衍也。
    次三世諸佛一切教理等者。不二教理自然常住一味平等離分別超言慮。然而衆生根性利鈍萬差教法無量也。又能化之人不能自同。人有三身四身別。教有三十三種。而其不二大乘唯是一味。唯是平等。廣大者正能入兼通所入。深法者所入。無邊義者三十三法門也。於所入上作廣大義故先置廣大也。次出興兩重廣略法門者。有二義。一者＊付經論有廣略教法。故其問因緣也。二者＊付此論前重後重兩重之教法問因緣也。
    次說立義分。一者立一法攝諸法。不二大乘也。又一心法界也。金剛一乘也。一如一藏一大法身等是也。二者立二法。一者性德圓滿海。二者修行種因海。顯密二教。能所二法。自他二身。因果兩＊重界等二法。一心三大二法。體相二法等是也。三者立三法。不二眞如生滅三門。不二前重後重三門。實智眞如一法三法。三諦三寶三身三部三密等是。四者立四法。不二大乘。不二門。眞如門。生滅門是也。又一心三大是也。又眞言權佛三乘小乘是也。四智四印四無量四地四曼四法身等是也。五者立五法。不二一心三大是也。不二眞如所入眞如門生滅所入生滅門是也。眞言四種大乘是也。五部五智五方五大五佛等是也。六者立六法。不二不二門一心三大是也。不二門法前重眞生後重眞俗是也。不二不二門眞如眞如門生滅生滅門是也。眞言四種大乘小乘是也。六根六識六境六大六會等是也。七者立七法。不二并不二之一心三大眞如生滅是也。又不二并不二門前重之一。心後重四法是也。不二前重三諦後重三諦是也。不二之五法與前重後重是也。眞言華嚴天台三論法相成實俱舍＊是。眞言權佛菩薩緣覺聲聞天人＊是。七藏七識七菩提等是也。八者立八法。果分一心三大因分一心三大。八大乘八門八葉八宗八正道八識等是也。九者立九法。不二及八大乘是也。不二前重四法。後重四法＊是也。不二及一心三大因分一心三大是也。不二五佛四波羅蜜。九會九尊九身。除異生餘九心九世九識是也。十者立十法。不二五法前重一法後重四法是也。不二不二門八法是也。不二不二門前重四法後重四法是也。不二十本十覺十如十識十住心十地十方十界十世等是也。十一者立十一法。不二及不二門前重一法及一心三大後重一心三大是也。不二不二門因分總體一法八大乘是也。十一地等是也。十二者立十二法。不二一心三大前重四法後重四法是也。不二法及三大八大乘等是也。不二三大開十二大。眞如門開十二大。生滅門開十二大。總體是十二大也。一心三大四法及八門十二地是也。十三者立十三法。不二及一心三大四法八門是也。不二及一心三大前四法後四法是也。十三院十三地等是也。十四者立十四法。不二及四重前重一法及四法後重四法是也。又不二及因分總。＊體一法及四法八門＊是也。十五者立十五法。不二不二門因分總＊體一法并四法八門＊是也。不二五眞如五生滅五是也。十六立十六法。不二十六前重十六後重十六是也。又八法八門是也。十六大生等是也。十七立十七法。不二及八法八門也。十八立十八法。加不二門。五佛四波九會是也。十八會。十九前加因分總體。又不二不二門因分總八法八門是也。二十果四法因分十六是也。二十一果五法因十六是也。二十二果五法因一法及十六是也。二十三果門一法因前一法及八門後四法及八門是也。二十四果八法因十六門＊是也。二十五果九法因十六＊是也。二十六果九法因一法又十六＊是也。二十七果十六因前五法及八法＊是也。二十八果四法因二十四＊是也。二十九果五因二十四＊是也。三十果五因二十五。又果九法因二十一法＊是也。三十一果六法因二十五也。三十二果三十二。又果八法因二十四＊是也。三十三果一因三十二。又果十七因十六＊是也。三十四果二因三十二＊是也。三十五果二因三十三＊是也。三十六果四因三十二＊是也。三十七果五因三十二。五十三七十三一百一百二十一千一千五十七三千一百七十一乃至不可說不可說十佛刹微塵數無量無邊究竟如來三摩地。一而多。多而一。非一非多。亦一亦多。非九種心量所及。又非一一心緣。但是不二心之境界也。
    問。不二與三十二種何有差別耶。答。有種種差別。一者不二是能生也。三十二是所生也。二不二能依。三十＊二所依。三不二能起源根離因緣。三十二緣起枝末帶因緣。四不二明分位。三十二無明分＊位。五不二能攝。三十二所攝。六不二攝三世間。三十二三世間不攝。七不二能得。三十二所得。八不二不得三十二當得。九不二總體。三十二別相。十不二因分教中不說。三十二因分教中能說之。十一不二離因分機根三十二因機所了。十二不二因分教中爲因機不建立之。三十二能建立之。十三不二眞如能生。三十二眞如不生。十四不二果分也。三十二因分也。十五不二知密號故知第一義諦。三十二不知密號不知中道。十六不二有言說名字心量能說不二知不二。三十二四種妄言說假名字九種心識之分位不談不二。十七不二所入如來地也。三十＊二能入車也。十八中道菩薩二乘等非因分境界。三十二極位彼二乘等所知也。十九不二佛最大廣多殊勝故。三十二佛最少狹劣故。二十不二中道第一義也。三十二前後兩重眞俗二偏也。二十一不二是三十二種之不二也。三十二不二之別門也。二十二不二所絶離境界也。三十二能絶離之分位也。二十三不二因分中有。三十二果分中無。二十四不二能知自門他門。三十二不知猶自門。況他門乎。二十五不二眞如常住。三十二生滅無常也。二十六不二心王也。三十二心數也。二十七不二一心之總體也。三十二三大之別相。二十八不二理智不二佛部也。三十二眞如生滅蓮金二部也。二十九不二兩部大曼荼羅也。三十二眞如生滅心數曼荼也。三十不二能生六大。三十二生滅所生四曼也。三十一不二金剛果曼荼羅也。三十二生滅胎藏因曼荼羅＊也。三十二不二橫中之橫＊也。＊三十二生滅竪中之橫。三十三不二唯是不二也。＊三十二生滅唯＊是生滅。三十三不二生滅也。＊三十二生滅不二。三十四不二非生滅。＊三十二非不二生滅亦是不二也。＊三十二亦是生滅也。
    問。所入法與能入門有何差別耶。答。有多別。一所入十六常一味也。能入十六常差別。二所入第一義諦。能入眞俗二諦。如是有別。
    問。前重與後重有差別＊乎。答。有多別。一前重八法八門甚深廣大也。後重八門＊八法淺略也。二前重爲利根。後重爲鈍根。三前重本法也後重末法也。四前重能生。後重所生。自前門後法生故。五前重所入自本無一心三大之名言。後重所入有一心三大名故。六前重八法皆是一心也。後重八法常四法也。如是有差別。
    問。前重與後重法有何別耶。答。有二義。一同也。前門則後法故。又自前重門後法生故。非一而一體同。二者後重法異對後重機者第一義諦故。所入故。根本故。作二門故。離二邊故。前門能入故。眞俗故。能依故。所依故。枝末故。如是有多異。
    問。華嚴與三十二因海有差別耶。答。有同有異。同者。能說應化同故。同無明分位故。同一心爲究竟故。同緣起因分故。同稱不二不可說故。同顯教分齊故同也。異者。彼九識。此說十識故。彼後住心不知。此知後住心故。彼以多一心爲極。此以一一心爲極。彼但淺略無明分位。此通淺深明無明。彼以自位爲極。此以自位爲無明分位。彼談眞理無言說等。此說眞理中有言說。彼說一一理。此說多理智。彼但如情所謂法也。此成眞言淺略。彼所攝此能攝也。彼以果分別判自教分位。此以不二稱尊。不判自位極。
    問。前重一心法界十住心中何所攝耶。答。有二義。一者第九住心所攝也。二者第十住心淺略也。又立義分者。不二法體之上立三十二差別之義故云立義分也。不二是能建立法體。三十二所建立別義也。文云。摩訶衍法雖唯是一而爲恒沙法門體性（云云）又云。法體不分義門得別（云云）又立義者。立三十二種不二總體義故云立義也。又立義者攝一切諸經無量無邊差別義。立三十三種故云立義也。自摩訶衍者總至善因果故。法門緣起次第是下轉門也。自一切諸佛至到如來地故。修行轉勝次第是上轉門也。
    問。三十三種門法緣起開立如何＊乎。答。有多義。一疏主義。二鈔主義。義少有別。自不二大乘八法總體生。此總體之上隨八門開八大乘。此八大乘成一心三大四法。此四法之上隨各二門開八大乘疏義。鈔義以前門爲後法。今＊付大師意趣者。不二者。三十三種不二故云不二。一心三大不二故云不二。不二無量無邊也。三十三種法平等平等一。橫竪無礙互爲主伴。祕密眞言教者是也。＊付此謂之或不二一心法之上同時流出。皆同一性也。或不二中次第而緣起乘乘差別也。今爲顯機現他受用應化佛之二身。彼不二之上淺略一義之三十二門法開說。是名顯教。今此立義分中有顯密二義。留思可察之。
    及不二別故者獨無比義也。根本摩訶衍中者不二大乘也。摩訶衍者。總者＊付所詮法體。但是不二大乘也。依能說字相者三十三種法門也。
    說有二種有三義。不二門前門後法也。又有二義。一者立義分是皆不二摩訶衍說也。二者說因分建立因分。不二不說。不二不建立。＊付此二義。一一文文可料簡也。
    論曰此文中有三門等者。一此三是不二三門也。二此三門者因分三門也。三者所入根本。總體門不二也。別相門三十二種也。初二門有兩重者。一前後兩重是也。二總體門因果兩重。別相門因果兩重。
    次皆從能入建立其名者約緣起因分說。若約不二之第一義諦有本有祕密號。譬如轉輪聖王者不二也。四種輪者有二義。一約本有不二之一心三大。諸粟散王等是三十二種也。二約緣起者。前重一心三大法也。分別開說八種身法者。於不二之上應化身八種開說也。
    馬鳴菩薩正攝彼文等者＊付能說字相說之。又以顯教八種法果分總體之中歸攝也。此中總言等者。約能說字相門前後兩重總體故。＊付所詮法體門不二大乘也。兩處者前重後重也。大總持論中開八十門廣釋根本摩訶衍者。能依之八種根本大乘也。所言法者。約本有不二大乘。約修生者後重所入。三大義亦爾也。凡三十二種門法皆有本有修生二義。或從能入建立其名者。有二義。一者所入法本有一心三大名之或二者約本有或云也。
    何故不二摩訶衍無因緣等者。非緣起因分故無因緣。無隨他之根機故。非所建立故。諸佛所得諸佛者眞如門佛也。諸佛能得諸佛者。亦眞如門非佛也。能得不二佛。所得眞如佛也。次諸佛得不故者生滅佛也。生滅不得眞如不二之佛云也。三十三種但立三門意也。菩薩二乘等者。祕密曼荼羅十界也。
    次八種本法等者。初諸佛本八佛。次諸佛末八佛。次諸佛不二也。本佛末佛所得也。本末諸佛不二不得云也。
    何故別說門中一心別爲一者。表眞如門一體也。三大總爲一者。表生滅多相也。
    已說總別二門者。有二義。一者前後兩重二門也。二者總別二門者非科門。爲不二二門也。如來地者不二大乘也。五重問答有之義故。問。由何義故三十三種應知耶。能入別相十六種有故。所入成十六。及不二加故。問。三十三種法門勝劣廣狹其相云何。頌曰。

    平等平等一  皆無有別異
    各攝諸法故  然終不雜亂

    如是三十三種法相遍滿遍滿平等平等一味一相皆無差別等（云云）
    付十住心論大意有四義。一者九種住心者。是祕密莊嚴住心之前方便也。二者九種住心是祕密莊嚴住心之一分之實德實號也。三者毘盧遮那之大圓鏡之內證萬德之不共之法門也。四者皆同大毘盧遮那也。又有六意。一竪。二橫。三竪中之竪。四橫中之橫。五豎中之橫。六橫中之豎也。又有四意。一者淺略。二者深祕。三祕中深祕。四祕祕中深祕。又有十六玄門。遮情表德。淺略深祕。字相字義。一字攝多。多字攝一。一字成多。多字成一。一字破多。多字破一。一字釋多。多字釋一。一順觀旋轉。二逆觀旋轉。又一一字一一名一一成立字相字義等之五十字門各各有具足之。

釋摩訶衍論指事

    或本內題云。眞言所學釋摩訶衍論指事。（云云）

