No.2283

起信論抄出上
　　問。無分別智分別法相可云耶。答。爾也。付之。無分別智者。照如理一味。何云分別法相耶。是以說法之用預後得智。故報化二身說法。不論法身說法之義。若無分別智云分別法相者。可云法身說法也。如何。
　　答。凡任高祖所釋。無分別智分別法相云事。實如御難。雖可云後得智無分別智是其本也。此智了達如實理了。後得智之用明諸法自共相。是故爲所依本擧無分別智。況無分別體則後得也。向理名無分別。向俗名後得故也。指無失可成申也（林師答也）。義記上云○謂阿毘云無比。達磨云法。即無分別智分別法相。更無有法能比此故。云無比法（文）
　　筆削記一云。第三論藏者。梵語阿毘達磨。此云對法。法則所對之境。謂無爲涅槃及四眞諦對即能對之心。謂理量二智。此二對彼妙盡理源。揀擇法相。分明指掌。如對目前。名爲對法。即對法之藏。依主釋也（文）
    方軌一云。三者阿毘達磨。此云無比法。亦云對法。能破煩惱。及分別法相。無分別慧最爲殊勝。更無有法能比此者。故曰無比法。此從無他得名。教從所詮亦名無比法。此即詮慧教也。名對法者。即阿毘是能對智。達磨所對境法。即境用立名（文）
    （玄一大疏一上。演抄二上。圓覺大疏。同抄。隨文要解。此等無殊釋。）
    問。付契經等三藏。爾者如次詮定戒慧三學云歟。答。爾也。付之。道理不明。如次詮之云者。何故雜集論中開示三學立素怛覽。開示戒定名毘奈耶。開示慧學名阿毘達磨（文）如何。
    義記上云。問。若此三藏於彼三學各詮一學。何故雜集論第十一云。次復開示三學立素怛覽。開示戒定名毘奈耶。開示慧學名阿毘達磨。答。依剋性門。如前各詮一。若依兼性門。則如集論說。以經寬故具三。律次具二。論狹唯一。亦是本末門。謂經是本。餘二次第末也（文）
    筆削記一云。三藏者。經律論也。此約所詮戒定慧學增勝而立。謂詮定增勝名爲經藏。詮戒增勝名爲律藏。詮慧增勝名爲論藏。言增勝者。以一一藏通餘二故（文）
    方軌第一云。問。若然者。何故攝論云爲說三種修學別立修多羅。爲成依戒心學故立毘那耶。以此文驗。即經詮三行。戒詮二行。慧詮一行。答有二義。一剋性門。二兼正門。剋性如前。兼正門有二義。一本末義。經爲本教。餘二次第末也。二者兼正門經中定爲正戒慧兼也。律論亦爾。准可知耳（文）
    大疏一上云。然此三藏約其所詮略有二門。一者剋性。則經詮三學。戒唯戒心二學。論唯慧學。如攝論說。二約兼正。則三藏之中經正詮定。毘尼論戒。論詮於慧。兼各通三（文）
    演抄二上云。如攝論說者。亦是世親攝論第一論云。又能說三學故立素怛覽藏。能成辨增上戒增上心學故立毘奈耶藏。謂具尸羅即無悔等。漸次能得三摩地故。能成辨增上慧故立阿毘達磨藏。謂能決擇無倒義故。梁論亦同。兼各通三者。經中戒慧其文非一。毘尼增三文云。云何增戒學。所謂增心學增慧學。是名增戒學等（文）
    會解記第四云（觀復）。疏略有二門等者。若起信古疏云。一克性門。則各詮一學。二兼正門。如雜集論第十一云。復次開示三學名素怛覽。開示戒定名毘奈耶。開示慧學名阿毘達磨。今疏克性即古兼正。今疏兼正中正義即古剋性。此故何耶。今謂。古疏恐傳寫之訛。爾致□□。兼正門中論唯詮慧。何有兼正。故以今疏爲正也。問。今剋性門三藏。何詮法多寡不同。答。以三藏自性寬狹不等故也。如抄引論釋之中云。謂具尸羅即無悔等者。取眠尋伺。此四即四不定法。今由尸羅無此四不定。故得三摩地也（文）。
    （圓覺大疏上本。同抄第二本。與清冷疏抄全無別。仍略之。）
    隨文要解第四云（靖遠述）經詮於定。律詮於戒。論詮於慧。大疏云。然此三藏約其所詮略有二門。一則（剋性）經詮三學。律唯戒心二學。論唯慧學。二則（兼正）三藏之中經正詮定。毘尼詮戒。論詮於慧。兼各通三。與清冷玄文同。清冷克性約克[自*句]所詮體性。各詮其一。兼含本末之義。以經詮戒定慧。律唯戒定。論唯慧。攝經相之本末故。與經相剋性義不相違也。言兼正者。與經相同。經相之兼正者。經正詮定。兼詮戒慧。律論亦爾。但清冷兼正各爲一門。謂兼各通三也。由經相義具文未備清冷開之。其義無別。前賢首起信疏克性各詮於一。與經相同。約克[自*句]能詮體性。各詮一學。如經主意。於心學雖詮戒慧亦爲了心故。餘二藏亦爾。兼正依雜集論。經詮三學。律唯戒心二學。論唯慧學。經寬故具三。律論次第狹也。約詮旨本末以論亦□□相之本末門。經是本。餘二次第爲未說蓋兼含本末義。□□既□本正詮於定兼詮戒慧。□□詮戒兼詮於定。論唯末故唯詮於慧。與經相清冷兼義少殊者。以賢首依雜集論釋相兼含經相之本末故律及兼定者。亦依彼論所釋故亦同。次文所引攝論之文。謂成辨增上戒學增上心學故立毘奈耶藏等。賢首清冷不立本末門者。文中義各含具故。然諸祖不同。各有主意。乍觀雖曰小異。細詳初不相違也。增上心學。經之心即定。問。三藏所詮。謂戒定慧也。何特經之所詮云增上心學耶。答。世親攝論云。能說三學故立素怛覽藏。能成增上戒學增上心學故立毘奈耶藏。謂具尸羅即無悔等。漸次能得三摩地故。能成辨增上慧學故立阿毘達磨藏。標以增上心學釋。以三摩地故。知心者。即定心也。今抄所注即彼論意。是故三藏之中。經正詮定者。定即定心也。如來出世說教。但爲衆生顯發定心。雖詮戒慧亦爲了心故。云正詮於定。清冷之經正詮定學者。一大藏教皆如來定心所演故。義大僧緣航海主。錢唐南山惠目師。承晋水法師。目問。何故經詮定學。璘花嚴代云。從定起而發言。言必眞。當今古然也。今謂不然。從定起而發言。乃說經因也。經詮定學。乃詮旨也。安得是同。當從清冷。定心所演故詮定學（文）
    問。今論對法藏攝歟。答。對法藏攝也。付之。凡對法藏者。唯可佛說（見）是以瑜伽論中。謂諸經典修環研竅。摩怛理迦一切了義經。皆名摩怛理迦。謂於是處世尊自廣分別法相（文）如何。
    義記上云。此論於彼三藏之中。對法藏攝。問。如瑜伽八十一云。謂諸經典＊修環研竅。摩怛理迦一切了義經。皆名摩怛理迦。謂於是處世尊自廣分別法相。准此文證。縱對法藏亦是佛說。此論既是如來滅後菩薩所作。何謂亦入達磨藏收。答。有二義。一准瑜伽。是彼種類故。入彼攝。二准摩訶摩耶經。佛說馬鳴善說法要。既其善說。即是如來懸印所說。故知亦得入此藏收。因此通論。如來說法有其三種。一佛自說。二加他說。三懸許說。此論有尚懸許說也。
    十二門論疏同之。
    筆削記一云。問。若言懸記故入論藏者。豈佛滅度後一切造藏菩薩盡是懸記耶。由斯難故。今助一解以佛所說。雖有論議並屬經藏。以十二部俱名經故。菩薩造者。但名爲論。或宗彼經。或隨解釋故。此所攝亦不相違（文）
    問。付二藏廢立且通大小二教。共立聲聞菩薩二藏可云耶。進云。聲聞藏唯限小乘教。菩薩藏唯大乘也。付之。既小乘教中詮示菩薩法。何不名菩薩藏耶。大乘亦施設聲聞法。亦可有聲聞藏也。是以大師餘處解釋中。大小乘各有菩薩藏聲聞藏（文）如何。
　　問。攝論莊嚴論心可立三藏耶。答。二藏（云云）付之。經中爲緣覺說因緣法（文）是以普超三昧經·入大乘論。以三乘爲三藏。如何。
    問。小乘教意不立菩薩名。有何故耶。答。小乘心菩薩所斷。所證與二乘無差別故。又菩薩唯一非多故。不立菩薩藏名也。付之。此故俱不明。二乘唯斷煩惱障。未斷不染無知。菩薩二無知俱斷之。既知所斷有差別。何不立菩薩藏耶。次付菩薩唯一不多故云事不可然。小乘經中有多菩薩。何云唯一耶。見俱舍論文一切菩薩將登正覺（文）今此一切菩薩者。大師賢劫千菩薩釋經也。既云千菩薩。豈唯一耶。如何。
    義記上云○但根有利鈍。法有淺深故。合三藏分爲二種。故莊嚴論第四云。此藏由上下乘差別故。復說爲聲聞藏及菩薩藏○經云。是故彼聲聞鈍根下乘依法執分別。施設三藏。詮示聲聞理行果等。名聲聞藏。爲諸菩薩利根上乘依三無性二無我智。施設三藏。詮示菩薩理行位果。名菩薩藏。問。經中爲說緣覺說因緣法。何故獨覺不立藏名。答。若依普超三昧經及入大乘論。即約三乘而立藏。今依攝論及莊嚴論。約上下乘分爲二藏。故不立也。問。何故二教廢立不同。答。但彼獨覺與此聲聞有同有異。謂約教行小不同。分三乘藏。約彼理果全體不殊故。合爲一藏。謂同斷我執。同證生空。果同羅漢。故不別立。是故經論開合不同（云云）
    玄記一云。第二約二藏者。謂聲聞藏菩薩○問。小乘教中亦有詮示菩薩乘法。何不亦名菩薩藏耶。答。以彼宗菩薩所斷所證所入涅槃亦與二乘無差別故。又以菩薩唯一不多故亦不說。問。若爾何故普超三昧經○即爲三藏一聲聞藏。二緣覺藏。三菩薩藏。答。彼經論中云。大乘之中有此三藏。非謂小（文）梵網疏一云○初約二藏有二。謂大小二乘各有菩薩藏聲聞。於此四中唯大乘內菩薩藏攝。或通大乘聲聞藏攝。以大中聲聞悉許成佛。於此戒亦受持故。亦通取小中菩薩以彼三十四心成佛等事。離此實戒便無餘故。或亦通彼聲聞藏以七衆所持別解脫。皆是菩薩律儀攝故。是故彼法亦在此中等（云云）
    大疏第一上云。第二明二藏者。一聲聞藏。即由前三藏詮示聲聞理行果。故名聲聞藏。詮示菩薩理行果。故名菩薩藏。故莊嚴論第四云。此三藏由上下乘差別故。復爲聲聞藏及菩薩藏攝。大乘同此。此就二乘理果同故合之。若約教行別故。即聞三乘以爲三藏。如普超等經。又由緣覺多不籍教。於無佛世。佛在世時攝屬聲聞故。但分爲二。即是大小半滿不同（文）
    演鈔第二上云○言即是大小半滿不同者。諸經論中多以大小相對故。分大藏之中大乘經律論。引花嚴般若等爲大乘經藏。菩薩戒善戒經等爲律。瑜伽智度等爲論。小乘四阿含等爲經。五部律爲戒。婆沙等爲論。故大小三藏迢然不同（文）
    問。小乘中說法空可云耶。答。不說付之。不明成實論中我今正明三藏中實義實義即空（文）況阿含中無是老死。無誰老死者。如次是法空生空也。加之智論中三藏中明法空爲大空。摩訶衍中明十方空爲大空（文）此等文心小乘中非說生法二空耶。如何。
    義記上云○又由緣生無人我故。翻彼外道說有我等。然未說法無我理。即四阿含經等（文）
    大疏一上云○初明十二年前爲有相教者。自違成論。成論云。我今正明三藏中實義。實義即空。又阿含中云。無是老死即法空也。無誰老死。即生空也。又智論云。三藏中明法空爲大空。摩訶衍中明十方空爲大空。皆顯小乘已有二空（云云）
    演抄二下云。疏初明十二年等者○今初破道場五時○此即第一引小乘論○疏然經文相續云。無是老死。無誰老死。此即明十二因緣人法空義。是老死者。指老死法體誰者即人也。故無是老死即老死法空。無誰老死即我人空也。然諸經論多明小乘。但有人空未明法空者有二義故。一從多小分說。小乘多分但明人空。二從顯了不顯了說。雖說法空未全顯了。故言不說法空。若從不顯了說及小分說。則亦明法空。今從此義三藏等者第三引大乘論。彼釋十八空揀二空大空之異。今但取三藏明法空之言。三藏亦即小乘教耳（文）
    問。付智光論師三時教。且般若經立第三時事者。可云深密教之後說耶。答（云云）兩方。有疑。若云深密之後說者。般若者如來成道第七年之後說。深密是三十年說也。更以般若不可云深密之後說也。若依之云爾者。見三時教之廢立尤可依說時次第也。所以第二時爲中根。雖說境空心有。唯識道理具有三乘之異。未入平等眞空。故猶不了教也云。第三時爲上根。說心境俱空平等一味之旨。述趣寂聲聞迴心之義。故是了義教也定。此等義相寧自非說時次第者。何如此可釋耶。是以戒賢論師。以般若置深密之前。尤叶道理。如何。
    答。付智光論師三法輪判般若深密說時之前後。雖釋文未分明。由說時前後立第二第三時教者。深密後可云說般若經也。其旨如一邊疑難。凡般若經說時不定故。唯不可限成道第七年。則於多時以調練機根爲彼經之規模。何可定深密後不說般若經乎。是以元曉師釋中。依大品經并智論文。大品般若是法花以後說之判。若爾者。深密後說般若之義極成。爾者諸部般若經中。以後時大品經爲說時。本判深密後說般若者。強不可有失。
    難云。金剛仙論中。大品經成道初時說之（云云）元曉釋非招相違耶。答。彼論釋不可依用歟。宗家釋中。於金剛仙論者用不隨時見。若強會通。彼論釋者案元曉釋之前後。大品經說時亦可通多時歟。不可有相違也。
    義記上云。二智光論師遠承文殊龍樹。近禀提婆清辨。依般若等經中觀等論。亦立三教。以明無相大乘爲眞了義。謂佛初鹿園爲諸小根說於四諦。明心境俱有。次於中時。爲彼中根說法相大乘。明境空心有唯識道理。以根猶劣未能令入平等眞空。故作是說。於第三時爲上根說無相大乘。辨心境俱空平等一味爲眞了義。又初則漸破外道自性等。故說因緣生法決定是有。次則漸破小乘緣生實有之執。故說依他因緣假有。以彼怖畏此眞空故。猶在假有而接引之。後時方就究竟大乘。說此緣生即是性空平等一相。是故即判法相大乘有所得等。爲第二時非眞了義也○（云云）
    又云○第二門內亦二。初約益物漸次者。謂初時所說唯令衆生得小乘益。益未究竟。故非了義。第二時中雖益通大小。然不能令趣寂二乘亦得大益。是故此說亦非盡。第三時中普皆令得大乘之益。縱入寂者亦令迴向大菩提故。是故經云。唯此一事實。餘二則非眞○二約顯理增微者。初說緣生以爲實有。次說緣生以爲假有。後說緣生方是性空。前二所說顯理未周。會緣未盡。故非了義。後一顯理至空。會緣盡故爲了義。由此等義。是故第三方爲究竟了義大乘。亦即初唯小乘。次具三乘。後唯乘故也（文）
    演義抄二（下）云○彼云。謂佛二月八日成道。四月八日於波羅奈鹿野薗中。爲聲聞衆轉四諦法輪。後於成道第七年中在舍衞國。去祇園五里智惠河邊。爲諸菩薩及二乘衆說般若等經。此時具二。謂轉照法輪。又於成道三十年後未涅槃前。在毘舍離國鬼王法堂。爲眞常菩薩說解節經。此時具有轉照及攝三種法輪也（云云。此引眞諦三藏三法輪也。云云。）大惠度經宗要三（元曉）○問。是二師說何者爲實。答。二種教門。三種法輪是就一途亦有道理。然其判此大品經等皆屬第二時。攝第二法輪者。理必不然違經論故。如此論釋。畢定品言。須菩提聞法花經說。若於佛所作等功德乃至戲笑一稱南無佛。漸漸必當作佛。又聞阿鞞跋致品中有退不退。如法花經中畢定。餘經有退有不退。是故今問爲畢定。爲不畢定。乃至廣說。以是驗知。說是經時在法花後。即示第二時者。不應道理也。問。若判此經在法花後者。是說云何通。如仁王經言。爾時大衆各相謂言。大覺世尊前已爲我等大衆。二十九年說摩訶般若金剛般若天王問般若光讃般若波羅蜜。今日如來放大光明。斯作何事。答。摩訶般若非一衆多。爲在前說。有在後說。如論說言。此經二萬二千偈。大般若十萬偈。若龍王宮阿修羅宮天宮中者千億萬偈。乃至廣說。以是義故不相違也。又此論云。復次有二種說法。一者諍處。二者無諍處。諍處者如餘經。今欲明無諍處故。說是摩訶般若波羅蜜經。以此證知。今經者同於第三顯了法輪。非諸諍論安足處故。而判此經等示第二法輪。是即此經爲諍論處不應。謂論說是無諍（文前後繁文略之。可引見也。）
    問。疏中付明不定種姓聲聞迴心向大之義。爾者准爲限入寂已前爲當。如何。兩方。有疑。若云限入寂已前者。凡立不定姓之名事者。依大緣之有無可名無餘入不入不定也。例如彼立決定姓之名事者。必名入無入。餘二乘何況涅槃經中說三種病人之中。第二人依醫王遇不遇差不差不定也（文）法譬相例時。是不定姓者也見。若依之云爾者。正見大師解釋。若不定種姓未入無餘前即有迴心。此不待言（文）今此不待言詞無諍限入寂已前見。如何。
    義記云。二乘迴心者。若不定種姓。未入無餘前則有迴心。此不待言○此上七位並是定姓二乘要入寂已方乃迴心。不同不定姓人未入寂前有迴心故（文）
    又云。又無上依經勝鬘經寶性論等。廣明無漏界中有三種不思議變易生死。謂聲聞緣覺大力菩薩。若言此中二乘是不定種姓。理必不然。以未迴心有分段故。迴心已去是漸悟菩薩。非二乘故。論說二乘有三種餘。非菩薩故（云云）
    菩提心論云。二乘之人雖破人執猶有法執。但淨意識不知其他久久成果位以灰身滅智趣其涅槃。如太虛空湛然常寂。有定性者雖可發生。要待劫限等滿方乃發生。若不定性者。無論劫限遇緣便迴心向大。從化城超爲以趣三界（文）
    楞伽心玄記云（香象）二約教者。或一切二乘皆不迴心。如小乘說。或諸二乘不定性者。未入見道亦有迴心。餘並不迴。如大般若及淨名經等。或諸二乘定種性者。一切不迴。不定種性縱得羅漢而許迴心。如深密等經。或諸二乘定與不定。一切皆迴。但有入滅不入滅遲疾差別。如法花涅槃楞伽密嚴等經（文）
    吽字義云（弘法）決定二乘。妄生滅想。燒滅身智。同彼大虛。沈醉昧酒。不覺不醒。決定不定。輕重有差。空歷劫數。損無過此。本有三身。嚴然不動。遍空諸佛。驚覺開示。乃超化城。迴趣寶所。
    問。付二乘無餘七位。且香象大師御心引楞伽何文。證第六位經耶。答。引楞伽三昧酒所醉。乃至劫不覺等文（云云）付之。依大師解釋正披本經文。初樂著三昧樂。安住無漏界。如述。終譬如昏醉人。酒消然後覺。彼覺法亦然。得佛無上身結斷。今此文心全無定性經劫之時限故。指八六四二萬等諸劫。總相乃至劫不覺云。是以餘處解釋中。引此文已此文但總相說釋給。何況同本異譯經中。無量劫不覺述。明總相說見。如何。
    義記上云。第六位中。如楞伽云。三昧所醉。乃至劫不覺。酒消然後覺。得佛無上身。此亦利於前。不逕萬劫（文）
    五教章下云。問。如生心迴向時分齊云何。答。由根不等。故去有遲疾。遲者逕劫乃起。故楞伽云。樂著三昧樂。安住無漏界。無有究竟趣。亦復不退還。得諸三昧身。乃至劫不覺。譬如昏醉人。酒消然後覺。彼覺法亦然。得佛無上身。解云。此文但總相說。若差別說者。隨其利鈍。各別逕時到阿耨菩提心位。如涅槃經云○若極疾者。
　　如法花經云○等（云云）同本異譯楞伽經云。得寂滅三昧。無量劫不覺。是聲聞定非我諸菩薩○如世間醉人。酒消然後寤。彼人然後得我佛法身體（云云）
　　問。付二乘迴心之義且大師引法花論何文。證定性聲聞增上慢人迴心給耶。答。大師引法花論決定聲聞增上慢人。以根未熟菩薩與記等（云云）付之。此以根未熟文心。定性聲聞無大乘之根熟故終不熟云心。是以壽量品中。說報身壽命無斷盡之義。今猶未盡（文）加之二乘聖者。終雖不斷不染無知。不染無知猶未斷故（文）相例是可同也。如何。
    答。凡以根未熟菩薩與記論文。專於決定聲聞迷當作佛之義見。即見次下論文。菩薩授記者。方便令發菩提心故（云云）令發菩提心之文。當可熟故。云未熟事實分明也。但今出難給經論文者。一切未之字皆非可對當。依義隨所其心各別也。殊非可一准歟。無失（明心御房）
    義記云。問。爲一切定性二乘入寂悉皆迴心。爲有不迴者。答。一切皆迴。何以得知。法花論云。授聲聞記有其二種。一者如來。二者不輕菩薩。所授聲聞有四種。一決定聲聞。二增上慢聲聞。三退菩提心聲聞。四應化聲聞。後二聲聞以根熟故。佛爲授記。謂應化聲聞退已還發菩提心也。決定聲聞增上慢人以根未熟。菩薩與記。方便令發菩提心也。解云。決定聲聞既有所記之中。故知定有發菩提心。又既但云根未熟。不言總不熟。故知定有性○解云。此是菩薩與記。明知定性聲聞有佛性也（云云）
    大疏一（上）云。法花論中四聲聞內。決定及增上慢。此二根未熟故。菩薩與記。方便令發心。既云未熟。明必當熟。方便令發菩提心。不可不順己宗。爲論錯（云云）
    演抄三（上）云。疏法花論中。四聲聞內等者○言菩薩與記者。論主次前自云。如不輕品中。示現禮拜讃嘆。作如是言。我不輕於汝。汝等皆當作佛者。示諸衆生皆有佛性故。此上皆論。而安國法師不許此義云何。有昔時菩薩預記。今日會上聲聞。即諸弘法菩薩。謂藥王等當與記也。釋曰。既是論主自言。菩薩與記亦論自釋。何得不依疏。既云未熟下○若決定聲聞定有不成佛。則應言餘二聲聞根不熟。故佛不與記。既言未熟。非永不熟也。若大乘云。令言不熟。譯者誤。言未熟了故。結彈云。不可未字不順己宗。定有趣寂。便判論文錯耶。又上言方便令發心者。彼論以前有問曰。彼聲聞等爲實成佛故與授記。爲不成佛與授記耶。若實成佛者。菩薩何故於無量劫。修習無量種種功德。若不成佛者。云何與之虛妄授記。答曰。彼聲聞授記者。得決定心。非諸聲聞成熟法性故。如來依三平等說一乘法故。以如來法身與彼聲聞法身平等無異故。與授記非。即具修功德行故。是故菩薩功德具足。諸聲聞人功德未具足。釋曰。由此論文故。上云方便令發心耳。言三平等者。一乘平等。無二乘故。二生死涅槃平等。三身平等。今即第三平等（文）問。付戒賢智光立教。且大師御心朋智光之義可云耶。兩方也。若云朋者。大師設無會無不會之釋。不云朋何義耶。若依之云爾者。大師解釋之始未朋智光之義見。是以清冷大師釋中。賢首心朋智光之義釋給。如何。
    義記云○由有此二種門故。是故聖教各依一勢以明權實。互不相違（文）
    演義抄三上云○今觀賢首之意多朋法性何者。有二義故。一以攝生寬狹對益物漸次。則攝生寬狹爲不及益物。唯大爲了。以言教具闕對顯理增微。則言教具爲了。不及顯理爲盡了。思之可知。二者言中雖云各有二了有二不了。深密宗中二種了義亦成不了何者。如攝生中以第二時唯攝大爲不了。第三時具抄爲了者。則得純金何如雜鐵。純菩薩衆何如凡小同居。法花唯爲菩薩何如昔日彼三。是故應云唯攝大機爲了。總攝三根爲不了。又如言教具闕中。以第二時不具爲不了。第三具說三乘爲了者。言皆開典應爲不了雜以無稽應當是了。純賣眞金應爲貧士。凡木雜貨應爲富商。法花唯說一乘。何如昔開三異。是故應云唯說一極方爲了義。雜說三乘即爲不了。上二本是法相爲了。今皆成不了。後二又成法性是了。則四不了皆屬前字四種了義。皆在法性（云云）
    問。付智光立教。且以般若立第三時一乘事。與法花同味可云耶。答。爾也。兩方。若云同味者。般若經纔雖說平等眞空之妙義。未及悉皆成佛之深旨。是以經中於聲聞乘性決定者。聞此法已速能證得自無漏地。如述。若悉皆成佛之義爲先者。更不可有三乘各別說相。若依之云爾者。凡立教大宗偏如法花。同明悉皆成佛義見。所以說證據於法花。然立無相了義之名。此等皆同味也可云也。如何。
    答。智光之心般若與法花一味云事。宗家處處定判也。其旨如一邊御難。凡般若經心者。說畢竟皆空之妙理。故於空理何有三乘五性之別哉。但令出難給經文者。設雖說一性之義。聲聞緣覺證自乘之果事何遮之哉。一性五性之宗之別者。迴心不迴心之異也。非云無聲聞緣覺也。故涅槃經中。有三乘五乘等之得益見。云。然彼經可云說不成之義畢。然當宗之心者。與智光全別也。故處處解釋中。以般若定給教部之經判。不說皆成之義。以華嚴法花爲究竟一乘。以彼經爲三乘未了說。兩宗之心遙別也。以之非可難彼宗。何況清冷大師解釋中。以眞空無相宗即頓教也釋給。此等釋心。又以般若可談皆成之義見。凡於空理雖有淺深。同一味空故皆以屬般若也。依此等之義般若法花云一味。有何失哉。
    記云。二無不會者。通明此二所設教行。了與不了有其二門。一約攝生寬狹言教具闕。以明了不了○二約益物漸次顯理增微。以明了不了○第二門內亦二。初約益物漸次者。謂初時所說唯令衆生得小乘益。益未究竟。故非了義。第二時中雖益通大小。然不能令趣寂二乘亦得大益。是故此說亦非盡理。第三時中普皆令得大乘之益。縱入寂者亦令迴向大菩提故。是故經云。唯此一事實。餘二則非眞。又云。若以小乘化。我則墮慳貪。此事爲不可。是故此說方爲了義○亦即初唯小乘。次具三乘。後唯一乘故也（文）
    法界無差別論疏○總有四宗。一隨相法執宗○二眞空無相宗。謂般若經中百論等。三唯識法相宗○四如來藏緣起宗○今此四宗略擧四義等（文。下具引之。可見彼也。）
    問。智光立教出何經論耶。答。般若燈論中引妙智經（云云）付之。正見般若燈論。都無引妙智經。又非不引彼經。全彼論中不述三時次第如何。
    答。般若燈論釋中。引大乘妙智經云事。大師所釋分明也。始不可驚。但論文不見云御難者。現行流布之本文來不盡歟。既依日照三藏之所說。彼論有三時次第云事者。大師所釋分明也。然清冷大師以現行流布本。定智光所造給。依之案之。今十五卷論文來不盡得意。可有何失哉。無失。
    疑云。文不來盡云事。未分明。以何爲證據。如此得意哉。次以現行流布之本定智光所造事。又其理不明。大師餘處釋。以般若燈論清辨所造（云云）今論外更無般若燈論故。以現行流布十五卷之本清辨所造可云也。若不然者。何論是清辨所造哉。況又無三時次第。更可非智光所造也。如何。
    答。如自元答申。現行流布之般若燈論者。智光所造云事。清冷釋分明也。以之得意文來不盡也。又文不來盡云事者。是常例也。即今華嚴經梵本十萬頌也。然而現行流布事四萬五千頌也。如此不來盡事始非可驚。次大師餘處釋者。清辨所造。般若燈論可有歟。其故者。般若燈論釋智光所造云事者。大師自解釋也。然又大師釋云。般若燈論清辨所造（云云）清冷釋。非相違。自釋又召相違。以之案之。清辨所造論。智光所造論。兩本可有也。然現行流布之本。分別明菩薩釋（云云）清冷釋云。分別即智明即光（文）更非清辨所造故。任清冷釋現行流布。智光所造。可云也。況大師定清辨所造處。唯般若燈論云無釋字故。如此可得意也。
    又疑云。清冷釋云。大乘妙智經即般若經也（文）然大師釋妙智經此土未翻（云云）然又以相違。如何。
    次又清冷以現行流布之本。定智光造之時。論無釋字。如何。
    答。大乘妙智經般若經也。釋事。必一向不可定。即釋云。大衆妙智經未見經本（云云）大師之此土未翻云釋同。然或即般若經釋。義分相似故如此釋也。即般若智。摩訶大。亦可。妙義相同。故般若經釋事。又非無其理。以義分相似。如此釋事。常習也。始非可驚也。況又智光以般若爲第三時教。以之定至極之說。故今正說三時。文彼經中雖無之。爲第三時依憑之經。故或即般若釋給事。有其謂歟。次云。無釋字難者。下文分別明菩薩釋云釋之。故上文。略之也。強非疑難也。
    記云○此三教次第如智光論師般若燈論釋中。引大乘妙智經說（云云）
    疏一上云○此三次第如智光論師般若燈論釋中。引大衆妙智經說（文）
    抄三（上）云。疏此三次第下結成。所憑般若燈論本頌。即中論五百偈題云。分別明菩薩釋。分別即智。明即是光。人譯異耳。釋論稱爲般若燈者。照了般若。今無此。不可見故。又體即般若。照物如燈。大乘妙智經未見經本。但依賢首引耳。或云。即般若經。般若是智。摩訶是大。亦可妙故（文）玄一云。此三教次第如智光法師般若燈論釋中。具引蘇若那摩訶衍經說。此云大乘妙智經。此昔所未聞也。
    入楞伽心玄義云（第九明義分齊處。）然此經中義理浩汗。撮其機要略顯十門。一緣起空有門○十佛果常住門。初者於緣起性。此土南北諸師各執空有不定爲會。但西域清辨論主。依般若等經習龍猛等宗。造般若燈及掌珍等論。確立比量。辨依他空。護法等論師。依深密等經習無著等宗。造唯識等論亦立比量。顯依他不空。後代學人智光戒賢繼其宗致。傳芳不絕○（文）
    十二門論疏云。五定量破。謂如陳那所造因明等論。清辨所造般若燈論及掌珍論等。并依決擇宗因喩等定量道理出他宗過。無違失者方可得爲是眞能破。若於宗等不善出過名似能破不成破也（文）
    玄一云。第八教前後者○約時顯教。大例有四。一本末差別門。二依本起末門。三攝末歸本門。四本末無礙門○三攝末歸本門者○深密妙智既各聖教。不可取一捨一。是故合此二經。總有四門。一初時小乘。二經同說。第二時唯大乘。唯深密說。第三時具三乘。此是深密第三。妙智第二。第四時唯一乘。唯妙智第三時說。是故當知。妙智經在深密後說。若謂妙智經此土未翻。而不信者。彼深密經既當第三時教。然許定性二乘及無性有情共不成佛。具足三乘名一切乘者。法花涅槃既在深密後說。然定性二乘無性闡提悉皆成佛。當知即是第四時名一乘教。是故與妙智經極會無疑（文）
    問。大師御心戒賢三法輪。攝華嚴經可云耶。兩方也。若云攝者。華嚴既非小乘。更不可攝初時小乘。又既在初時第二七日又不可云第三時也。若依之云爾者。今此三法輪廣爲攝一代之教。何至華嚴不攝云事。如何。
    五教章上卷（立教義）云○此三法輪中。但攝小乘及三乘中始終二教。不攝別教一乘。何以故。華嚴經在初時說。非是小乘故。彼持法輪在後時說。非是華嚴故。是故不攝華嚴法門（文）
    立教義私記云。又慈恩章云。四阿笈摩等是初時教。諸說空經是第二時。以隱密言總說。諸法無自性故。華嚴深密唯識等第三時也以顯了言說。三無性非空非有中道教故（云云）
    問。此世一乘根定者。唯見一乘不見三乘可云耶。答。爾也。付之。設雖此世三乘根定者。一乘根未熟故不見之。一乘根定者。若有說三乘法者。何不見云耶。如何。
　　答。此世一乘根定者。更不可見三乘等法也。故大師餘處之解釋中。此世具有普賢機者。從初成道乃至涅槃。一切佛法並知。初時第二七日海印定中。自在說盡（乃至）本來不見說三乘等法（文）權少機不能見普法故。隨分雖見三乘等法。一乘普機之輩何見方便教哉。何況鹿薗四諦之教者。是通方無盡法。鷲峯十六之說者。又圓融相即談也。於何法見三乘等異哉。無失。
    記云。汎論如來圓音說法。大例有二。一爲此世根定者說。二爲此世根不定說。初中自有三節。一或有衆生。此世小乘根性定者。唯見如來從始至終但說小乘○二或有衆生。此世三乘根性熟者。則唯見如來從始至終但說三乘。如密迹力士經說○三或有衆生。此世一乘根性熟者。則唯見如來初樹王下花藏界中。依海印三昧說無盡藏圓滿自在法門。唯爲菩薩。如華嚴經等說。是故諸說各據當根所得。互不相違也（文）
　　玄一云。三或有衆生。此世一乘根性熟者。即初見佛於樹王下花藏界中。依海印定。唯爲菩薩。演說無盡圓滿自在無礙法門。具足主伴乃至終極亦同說此。以此法中通括九世。攝前後故也（文）
    五教章上卷云。九或有衆生。此世具有普賢機者。則見如來從初成道乃至涅槃。一切佛法並於初時第二七日海印定中。自在說盡。具足主伴。窮因陀羅微細境界。本來不見說三乘小乘等法。如華嚴經別教中說者是（文）
    問。此世小乘根不定故。進入一乘位者。依彼小乘教可云證小乘耶。兩方也。若云不證者。凡如來初說小乘之事。自本終爲引平等一乘也。何況法花迴心聲聞者。寧非前證小乘之者耶。若依之云爾者。大師解釋中。今此進入一乘之機。既於小乘作不了義之思云事。大師解釋也。若自始思不了義教者。何依彼教可證小果耶。如何。
    答。設雖轉一乘證小果有何妨耶。但作不了想云御難者。雖證小果一乘根機漸熟。於自所得果爲不了想事。更不可及疑滯歟。是以塔婆比丘。雖證果自厭之見。更不可有疑難也。無失。
    記云。問。若如所說。兩宗各初唯說小乘。何故華嚴亦最初說。而非小乘。答。此難諸德總有三釋○今解此難。汎論如來圓音說法。大例有二。一爲此世根定者說。二爲此世根不定說。初中自有三節。一○二○三。或有衆生。此世一乘根性熟者。則唯見如來初樹王下花藏界中。依海印三昧。說無盡圓滿自在法門。唯爲菩薩。如華嚴經等說。是故諸說各據當根所得。互不相違也。二不定根者。有二位。一此世小乘根不定故。堪可進入三乘位者。則初聞唯小爲不了教。次唯說大亦非了教。後具說三乘方爲了義。故有深密經中三時教也。二此世小乘根不定故。堪可進入一乘位者。則初聞小乘爲不了教。次通三乘亦非了教。後唯說一乘方爲了教。智光所引當此意也。是故由有於此世中根定不定二位別故。令此教門。或有前後。或無前後也（文）
    問。付四宗廢立爾者。第二立眞空無相宗。第三置唯識法相宗事。依淺深次第可云耶。兩方。若云依淺深次第者。眞空無相宗者。會緣既圓。顯理又極。何性空平等之深旨淺自法相有所得之教可云耶。是以義記中。但雖有第二第三次第。未云依淺深列之。何況清冷大師十宗廢立之時。第七云。三性空有宗。第八眞空絕相宗。初淺後深釋給。是寧非今眞空無相唯識法相之二宗耶。若依之云爾。宗家所立五教十宗等廢立。依淺深次第列之。解釋處處非一。限此四宗次第何必不依淺深次第耶。既第一小乘也。第四是如來藏宗也。中間第二第三無諍可依淺深也。是以十二門記中。
    答。今兩宗次第依淺深立之可云也。其旨如一邊御難。是以餘處解釋中。以四義判今四宗給中。依淺深云事。釋文明鏡也。即小乘中說一向有。般若中說一向空。遣彼有執。唯識法相宗心者。說八識三性之法相剩談不空之義門。何況章中。引法鼓經以空爲始。不空門爲終之義。深密後二法輪是也。釋給此心。但可會申處。清冷大師釋歟。凡於空理非無淺深之不同。即於三性談空義引向眞理等義門。故大師御釋方便漸漸引向眞理故。說熏等悉皆即空（文）雖有淺深空義一故。取之置第八。故釋文各依一勢更無相違歟。可會申也。無失（林法師答）
    記云○宗途有四。一隨相法執宗。即小乘諸部是也。二者眞空無相宗。即般若等經。中觀等論所說是也。三唯識法相宗。即解深密經等。瑜伽等論所說是也。四如來藏緣起宗。即楞伽密嚴等經。起信寶性等論所說是也○二龍樹提婆所立。三是無著世親所立○等（云云）
    八疏第一下云。七三性空有宗。謂遍計是空。依圓有故。八眞空絕相宗。謂心境兩亡。直顯體故○然此十宗後後深於前前○七即法相宗。八即無相宗○又七初教。八即頓教○又第七亦名二諦俱有宗。謂勝義眞實故。不無世俗因果。不失是有。如深密瑜伽等。第八亦名二諦雙絕宗。謂勝義離相故。非有世俗緣生。如幻故是無。如掌珍頌云。眞性有爲空。如幻緣生故。無爲無有實。不起似空花等。即般若三論中一分之義（云云）疏第四同之。
    抄第四（下）云○一通明淺深故。後後深於前前。然此十宗前六全圓大乘法師。大乘則有八宗。七名勝義俱空。八名應理圓實。即以法相爲應理圓實。法性爲勝義俱空。今迴七爲第八。八爲第七。如前西域中二宗不同○言即般若三論中一分之義者。以三論中四諦品。前以空遣有。四諦品中以空立有故○則三觀齊驅。三諦無礙。豈獨空耶。故有言。學龍樹宗墮惡趣空。斯言可怖故。云一分之義即三觀中一空觀義（云云）
    會解記第十三疏八眞空下。言直顯體故者。以顯體故下配頓教也。若唯心境兩亡。眞空絕相是但空故。亦通始教故。次抄揀空有雙絕雙存云。上言空有容濫。但空故說眞如即空等。眞如即空。是直顯體義。此唯實也。又下配無相宗。此宗雖局唯頓教。若約通義亦通始終教也○鈔今迴七爲第八八爲第七者。正明立意也。然賢首探玄教章。皆第七名一切法皆空宗。第八名眞德不空宗。第九名相想俱絕宗七即始教。八即終教。九即頓教。今不爾者。以前八宗皆大乘法師所立。若如賢首却成順於彼宗。但名異爾以一切法皆空。即彼勝義俱空。眞德不空同彼應理圓實。以教章約奘師持法輪中說三性及眞如不空理等。又云。此三法輪中但攝小乘及三乘中始終二教。即知持法輪是終教。此正是應理圓實宗。又說眞如不空理等。故知同彼第八宗也。以備談三性眞如不空故。圓實爾。今欲反彼所立故。取彼三性宗理爲第七三性空有宗。却以第七爲第八也。然順法性故。約直顯體以配頓教也。復以第九融前七八。故云空有無礙宗。不同賢首所立也。但以教章立宗立教。以□三教多順彼宗。唯頓圓過彼所立。爾今多反此。故立不同也。問。若賢首順彼八宗。何成玄妙。答。但以後二宗趣之。爾今兩重趣勝。一迴七作八。八却作七。二復加後二足彰深玄也。疏八即頓教者。此約宗教義相當處配之。不必全取教之次第也。問。若爾應終教深於頓教。不爾何得前淺後深耶。答。以眞空絕相宗雖是頓教。然亦通始教。但多分義配故云頓也。故清冷云。況復宗者從多分說。今亦多分故配於頓。前淺後深未爽通理（文釋文尤廣。能能可見也。）
　　十二門疏云。第三總申宗意者。通辨三論。總以二諦中道爲宗趣。今□□義略作三門。一示義理。二約成觀。三顯德用。初門內復作三門。一約依他起性。二約餘二性。三通約（私云。釋雖廣皆約終教。具可見之也。）
    心經疏云。第二藏攝者。謂三藏中契經藏攝。二藏內菩薩收。權實教中實教所攝（文）
    法界無差別論疏云。二述現宗。謂現今東流一代聖教。通大小乘及諸權實總有四宗。一隨相法執宗。謂阿含等經婆沙等論。二眞空無相宗。謂般若等經中百等論。三唯識法相宗。謂深密等經瑜伽等論。四如來藏緣起宗。謂楞伽密嚴等起信寶性等論。釋此四宗略擧四義。一約乘者。初唯小乘。次二具三乘。謂此二宗同許定性二乘不成佛。後唯一乘。以此宗許入寂二乘亦成佛故。智光三教及梁論第八並同此說。二約識者。初二唯說六識。後二具說八識。於中初說六識有。後說六識空。後二中初說八識唯是生滅。後說八識通如來藏具生滅不生滅。三約法者。初唯說有。二唯說空。三說亦空亦有。謂此宗許遍所執空。依他圓成有。四說非空非有。謂此宗許如來藏隨緣成阿賴耶識。即理徹於事也。許依他緣起無性同如。即事徹於理也。以理事交徹空有俱融。離雙離二邊故云也。此四約法。就多分說。四約人者。初是小乘諸師。達磨多羅等所立。二是龍猛聖天等所立。三是無著世親等所立。四是馬鳴堅惠等所立。餘隨宗義別並准可知（文）
    問。引何經文證佛界生界不增不減耶。答。引不增不減經文（云云）付之。見彼經或云。以不如實知一法界故等。或衆生即法身法身即衆生。衆生法身義一名異（文）此則約理性如此說也。今依事相差別門者。衆生設雖無數悉許成佛。何無終盡之期。此則非自語相違之失耶。依之論藏中出最後成佛。即無所化之失。或難諸佛利他功德有斷盡等。如何。
    問。衆生界增減之見者。五見中何見所攝可云耶。答。邪見（云云）付之。邪見者。是撥無見也。然增減之見斷常二見之攝。是邊見所攝。如何（五教章種姓義有答。）
    記云。問。如有難言○答。此所設難。並由妄見衆生界故。妄起此難。故不增不減經云。大邪見者。見衆生界增。見衆生界減。以不如實知一法界故。於衆生界起增減見○答。若爾。汝於有性既起減見。即於佛界必起增見。此增減見不離汝執。當知經意明一切衆生一時成佛。佛界不增衆生界不減。故彼經云。衆生即法身。法身即衆生。衆生法身義一名異。解云。況衆生界如虛空界。設如一鳥飛於虛空。從西向東。逕百千年。終不得說東近而西遠。何以故。以虛空無分齊故。亦不得云總不飛行。以功不虛故。當知此中道理亦爾。非有滅度令有終盡。非終盡有不滅度。故衆生界甚深廣大。唯是如來智所知境。不可輒以狂心限量斟酌起增減見（文）
    問。付無餘七位且以法花是人雖生滅度之想等文證何位耶。答。第七一念無餘之證也。付之。彼文心但說入寂以後迴心之文也。未云限一念故。總二乘所得無餘體非實滅。故云雖生滅度之想也。是以處處解釋中。雖證入寂以後迴心。未云一念速疾。如何。
    記云。由彼二乘根有利鈍。滅定防心。種有強弱是故在定。極逕八萬乃至一念○第七位如法花第三云。我滅度後。復有弟子。不聞是經。不知不覺菩薩所行。自於所得功德。生滅度想。當入涅槃。我於餘國作佛。更有異名。是人雖生滅度之想入於涅槃。而於彼土求佛智慧。得聞此經。唯以佛乘而得滅度。更無餘乘。除諸如來方便說法也。解云。此最利根亦捨分段入涅槃已。於佛土受變易身。佛教化入於大乘○（文）
    問。決定聲聞入寂以後。必可云迴心耶。答。爾也。付之。二乘無餘既身心灰斷。歸永滅之處也。本轉二識俱不成。然依何有心想還生之義耶。是以新翻經論盛談入寂二乘不迴心之義。如何。
    記云。問爲一切定性二乘入寂悉皆迴心。爲有不迴者。答。一切皆迴。何以得知。法花論云○解云。此是菩薩與記。明知定性聲聞有佛性也。問。何故新翻經論說有入寂定性二乘不迴心耶。答。新經論中。據未入寂定不迴心。入寂已去彼不說故。故不相違。又教有了非了。別如佛性論辨。故不可怪○（文）
    五教章下云（迴心義）○二或一切皆迴心悉有佛性力。爲內熏因故。如來大慈力外緣不捨故。根本無明猶未盡故。小乘涅槃不究竟故。是故一切無不迴心向大菩提也。此約終教說。問。如瑜伽顯揚論說。諸識成就不成就中。四句內聲聞獨覺入無餘依涅槃者。阿賴耶識及諸轉識俱不成就。既本識轉識皆滅無餘。後生心以何爲因。無因而生。不應理故。答。彼論依始教論。門引小乘故。所立賴耶行相麁顯不從眞起。故說有識。又爲順小乘。故亦許彼涅槃非不究竟。故說入已不後起也。今終教中就實而說。既以根本無明動如來藏成梨耶識。彼二乘人於此二法既俱未斷證。何因得滅阿梨耶識。又由於彼無斷證故。所得涅槃豈爲究竟。化城同喩應便有失。又由上四因故得生心也○（等云云）
    問。於大小乘始教立分教名事。唯爲限不成佛之一義。爲當廣直法相法理未盡之義可云耶。答（云云）兩方。不明。若云限不成佛門者。尋始教心者。眞如但限凝然之一義。賴耶又止生滅一分。空不空中唯說空義。定性無性悉不成佛。此等諸門皆不盡法理。故廣立分教之名可云也。若依之云爾者。今釋家心釋始分二教別名。但說一切法相有不成佛。故名爲分（文）今此文心限不成佛一義見。如何。
    答。始分二教非一教之上二名者。是非謂第二權教上不立二名。今依空不空門立始終。依成佛不成佛門立分名。今暫於空不空并成佛不成佛門故。簡相濫云不立二名歟。始故分也。不空義勝故分也。分故始也。有不成之人故始也。依此等義門者。強不遮之歟。已第二教上名故一教之上二名云事勿論也。其上有此釋故可有此料簡也（云云。是林師答也。云云。）
    註疏一云。二大乘始教亦名分教。於中但說諸法皆空。未盡大乘法理故名爲始。但說一切法相有不成佛故名爲分（文圓覺疏同之）
　　削記一云。始分二教者。且標兩名。此中二教各詮一義。是謂空相。非謂一教而有二名。但說下明所詮理。即諸部般若明心境染淨等并空○既但說空。當知未盡故（云云）有不成佛下。判爲不了。謂五性之中。定性二乘無性闡提。及不定性中三分之二。必不成佛。既不皆成。即名爲分（云云）
    又云。第二始教。此有二類。一始教但說諸法皆空。即彼通教也。二分教但說一切法相。即別教也（文。與天台四教相望釋也。）
    玄一云。二始教者。以深密經中第二第三時教同許定性二乘俱不成佛。爲今合之總爲一教。此既未盡大乘法理。是故立爲大乘始教（文）
    五教章上云○以空門爲始。不空門爲終○此則約空理有餘名爲始教（云云）
    大疏一上云。二始教者。亦名分教。以深密第二第三時教同許定性二乘俱不成佛故。今合之總爲一教。此說未盡大乘法理。故立爲初。有不成佛故名爲分（文）
    演義抄第三上云○此既未盡下。二釋名也。謂何名初教復稱分耶。由合二三兩時皆未盡理故。言未盡者。第二時中但明於空。空是初門。第三時中定有三乘。
　　隱於一極故教名並從深密二時以得○若爾彼第三時既不明空。何得名初。以未顯一極故。特由此義加分教名。故云有不成佛故名爲分（云云）
    又云（終教處）由前定性二乘及一闡提皆不成佛故。名爲分亦名爲始（文）
    隨文要解第五云。疏始教者。亦名分教。以深密第二第三時教同許定性無性俱不成佛故。今合之總爲一教。以深密下正出合彼二三時。爲一教之義相。二三時既同許定性無性俱不成佛。皆未盡大乘法理。即大乘之初門合爲始教。既同許定性無性俱不成佛。亦名分教（上依疏釋）若演義云言未盡理者。第二時但明於空。空即初門。第三時定有三乘。隱於一極故。初教名並從深密二三時以得。故法鼓經以空爲始。以不空爲終。若爾第三時既不明空。何得名初。以未顯一極故。特由此義加分教名。故云有不成佛。故名爲分。問。若依演義分教名唯就第三時得。今疏何云分教亦雙從二三時而得耶。答。演義爲賢首通伏難故作是說也。當知此義有通有別。若約通義二三時俱名始教。亦俱名分教。如上所出疏文之意是也。若約別義第二時空義即始教。第三時五性三乘即分教。如演義說。若對智光三時亦可。深密二三時並是分教。如圭峯起信疏。以智光三時但說諸法皆空。未盡大乘法理爲始教。以深二三時但說一切法相有不成佛爲分教。問。彼第二時說一向成相宗。以謂太過。唯菩薩機言教闕故。攝生狹故。若爾今家何謂同許定性無性俱不成佛耶。答。相宗意許俱不成以第三破第二。謂第二約遍計密說。第三依圓成實說。以此推之。故知同許。又況說一向成者。是相宗。深密本文彼經判第二時但說空也（大抄四）問。彼第二時但說空者。何故今疏云二三時同許定性無性俱不成佛耶。答。鈔云。深密判二三時教皆說五性。其中定性無性以無佛性故畢竟不成佛果。又探玄始同終別三。始終俱別三雙指深密二三時。以彼第二時但破遍計不破依他。故知即是五性一乘無差別論疏第二時亦作三乘。以彼第二時即是般若不妨說諸法空。不妨說三乘五性。會解引探玄證第二第三時五性義。然彼文云。深密第二者即深密經第二卷。此是第三時經文非第二時也。此義不成。問。何以教章分教等中第二時爲始教。第三時爲終教耶。答。彼第三時教以有照空。以顯中道雙持空有名持法輪。三時次第總攝一代漸經。三輪義寬收經亦廣故。當漸門三教。若克所宗但境空心有五性三乘有不成佛。究其所歸本非終教。經含多義用有不同。問。戒賢第二時與智光第三時同耶。異耶。答。俱說諸法皆空。祖師皆指般若。但戒賢第二時但空。遍計唯破六識。若智光第三時心境俱空。亦破八識。若爾則不無淺深之異。問。今疏始教能詮唯擧深密二三時。所詮唯說有百法。鈔云。以說相多性少故言法相宗也。若爾不收智光三時之義耶。答。若能詮則影在深密第二時。以俱說諸法皆空皆未盡大乘法理。並屬始教故。若所詮則疏鈔既唯說百法。止論相宗不收空宗之義。以空宗諸法皆空故。唯就相宗通相說耳。問。何不正名分教亦名始教耶。答。始教對終教以立。若正名分教應對下滿教。有妨後二教故。問。何以演義（六）云名爲分教亦名始教耶。答。彼釋終教中並成佛對前教不成佛。故先言分也。非正釋始教義相耳（文）
    問。長水心以花嚴所說四諦十二緣等小乘教可云耶。答。爾也。付之。道理不明。既花嚴稱性談也。何以彼可判小乘教耶。是以淨法心維印師平道教出四諦名號等。清冷大師會此義。皆是稱性善巧一時頓演（文）爾者何背此等釋。可判小乘教耶。如何。
    註疏一云。教則一經容有多教。宗則一宗容具多經（文）削記一云。一經容多教者。如花嚴中具說十惡十善。即是人天教也。說四諦十二因緣。即小乘教。具列地位。即分教。三天偈云。法性本空寂無取亦無捨。性空即是佛不可得思量。即始教。如心佛亦爾。如佛衆生然。心佛及衆生是三無差別。即終教。初發心時便成正覺。即頓教。一切無礙。即圓教也○等（云云）
    大疏一上云。三唐印法師亦立二教。一屈曲教。謂釋迦經以遂機性隨計破著故。如涅槃等。二平道教。謂舍那經以遂法性自在說故。如花嚴經○然花嚴雖有隨諸衆生各別調伏。皆是稱性善巧一時頓演（等云云）
    鈔二下云。謂刊定記不許此師立義○彼疏破中。先牒義意云。若爾○花嚴梵網既舍那說。何故花嚴說於四諦普賢行等品中。皆云。隨諸衆生所應調伏作如是說。
　　又四明淨行梵行三賢十地離世間入法界等諸品之中。不應皆說對治行等（此破平道以有屈曲故。）今疏云。雖有隨諸衆生各別調伏此牒其破平道教中有屈曲之文。言皆是稱性一時頓演者。釋成是平道之義。以稱性之善巧無邊差別皆是平道。又一時頓演不同屈曲說。權之時不說實說。實之時不說權說。四諦唯爲小乘。說六度被菩薩。故一切並陳尤顯平道。又說隨衆生者。說於世尊餘處隨機。非此經中是隨機說○涅槃先異後同亦成屈曲。花嚴若同若異。空不空等一時頓演（云云）
    問。長水心引如心佛亦爾之文。五教中配何教可云耶。答。終教（云云）付之。凡尋唯心之義者。設雖有一分具分不同。始終二教同談唯心義。何引此文但可配終教耶。如何。
    問。長水心引初發心時便成正覺之文。證何教義可云耶。答。頓教也。付之。道理不明。凡初發心時便成正覺者。是圓經所談也。寄終教不退證上說別教初心成覺也。何引此文可證頓教之義耶。如何。
    削記一云（如上文抄。）
    圓覺略疏二云○終教相盡性顯名成正覺。曰花嚴說十信。信滿初發心住即成正覺（等云云）
    同略抄第五（本）云
    問。以十信攝三僧祇之劫數可云耶。兩方。若攝者。當長水記中十信菩薩位居解凡未入劫數（文）今此釋心明三僧祇之解也（見）若依之云爾者。既是信位也。何同邪定可置劫前耶。何況攝論等心以信位立位。何可云不攝僧祇劫數耶。如何。
    削記云。即十信菩薩位居解凡未入劫數。今論正被此輩。故下文云。是中依未入正定聚衆生故。說修行信心。然是初機之上根也（云云）
    問。能詮教體門有幾門耶。答。疏云。略作四門（云云）付之。正見疏文。隨相門唯識門歸性門無礙教通諸法門既五門也。如何。
    疏云。第五能詮教體者。略作四門。一隨相門。二唯識門。三歸性門。四無礙門。五教通諸法門○（等云云）
    德治二年五月日誂或者書寫了
    尊辨

    大乘起信論抄出卷下
    問。大師依小乘教心。判歸命稽首輕重義之時。引龍樹智論何文可云證之耶。答。疏云。智論如小乘經中。毘沙門王歸命釋迦稽首餘佛（文）付之。設雖歸命釋迦稽首餘佛。何依之云有輕重不同耶。但是於一敬禮之言。可云立歸命稽首之名也。是以勘智論文。過去未來今諸佛。一切我今稽首禮。如是我今歸命佛。亦如恭敬三世尊（文）此文但爲證有十方佛之義所引處也。更不見輕重之別。何況世親論主歸敬諸佛之時。敬禮如是如理師（文）自釋之。稽首接足故稱敬禮（文）若以歸命爲勝。更不可出稽首言耶。爾者如何。
    答。稽首歸命以一相之義分之時。非無輕重。故智論中引長阿含。稽首去來現在諸佛。亦復歸命釋迦牟尼之文了。毘沙門王在釋迦佛所得道故敬愛心重。故歸命釋迦餘佛稽首（文）是即稽首屬身。歸命屬意。故且分輕重也。但以實義言之。設雖小乘之心作稽首之時。豈無歸命意業之義哉。令出難給論文等皆此心也。故強非相違可答申。
    記云。歸命與稽首何別。答。智論云。如小乘經中。毘沙門王歸命釋迦稽首餘佛。論主將非爲初重後輕。以小乘人偏賀釋迦之恩故有斯也。又釋。通論皆具三乘。別分稽首屬身歸命是意。三業之中意業爲重。如仙人起嗔令三國人死等。可知（云云）法界無差別論疏云。前中。首是頭也。稽是至也。以頭至地。故名稽首。相唯身業。實通三也（文）
    唯識述記第一（本）云。稽者至也。首者頭也。以首至地。故名稽首。此唯身業敬相不盡。今但擧身義顯意語二業亦敬。又依理解起慇淨心。策殊勝業申誠。歸仰敬禮之異名也。此通三業敬相（文）
    智論第四云。長阿含中毘沙門王以偈白佛。稽首去來現在諸佛。亦復歸命釋迦文佛。汝經說過去未來現在諸佛言稽首。釋迦文尼佛言歸命。以此故知。現在有餘佛。若無餘國佛何以故。前稽首三世佛。後別歸命釋迦文尼佛。此已未離欲。在釋迦文尼所得道故。敬愛心重故歸命。知餘佛所直稽首（文）智論第九云心同第四。
    問。付釋救世大悲者之句。爾者今以此大悲。於衆生緣法緣無緣之中。判何悲給耶。答。無緣悲也。付之。今以此大悲可云。衆生緣悲也。所以疏上文釋救世等。三世間中擧衆生世間。是所救也（文）若爾者。所救既衆生世間也。能救之體尤可衆生緣悲也。何況大師自引佛性論中。悲者暫救濟。如文對悲暫救濟之義。讃大悲能永救濟之德。若爾者。自義與論文相違。更不可爲證據。是以淨影大師心衆生緣之悲也（見）。如何。
    答。以今大悲云無緣悲事。大師御釋分明也。故疏中無緣之悲三中最勝故云大悲（文）但今出難給可衆生緣云御難者。自元無緣悲非離衆生緣別立。故至相大師解釋中。無緣者。緣法無我起慈故（文）起慈事寧可離衆生哉。此事非難勢之限歟。無失。
    記云。救世等者。世謂世間。有其三種。此明衆生世間。是所救也。救謂能救。即如來大悲。悲亦有三種。謂緣衆生法及無緣。無緣之悲三中最勝。故云大悲。佛性論云。悲者暫救濟不能眞實救。大悲者能永拔濟。恒不捨離（文）
    筆削記第二云。疏大悲下二能救也。三緣者。謂四無量心皆具三緣。一衆生緣。緣於衆生如父母眷屬等。二法緣。緣於衆生俱是衆法合成。三無緣。不見衆生及與法相今雖言悲必具四心。無緣下釋大字。於三緣中此最勝者。謂與法性同體故。名爲大也。佛性下引證。暫救等者。反顯也。謂暫起緣心好行小惠。見貧苦者。或施以金帛。濟以衣食。見危難者。或施以無畏。致之安樂。不已我人衆生之見。有厚薄親疎之心。此則必不長久。不唯不久。抑亦不普。以見衆生及以我相。生疲勞故。由是佛法訶爲愛見也。永救等者。順明也。謂見衆生本成佛道如我無異。傷此迷倒妄處輪迴。若反其源定當作佛。是故爲化一衆生。於微塵處經無量劫難行苦行。於一既爾。於多亦然。此乃不唯久永。兼能普救。方曰大悲。故下文云。所謂發願盡於未來。化度一切衆生。使無有餘。皆令究竟無餘涅槃。以隨順法性無斷絕故。法性廣大遍一切。衆生平等無二。不念彼此究竟寂滅故○大悲爲力等者。准阿含說。凡力有其六種。謂孩子以啼。女人以瞋。國王以憍傲。沙門以忍辱。羅漢以精進。佛以大慈悲。如佛垂登正覺。魔兵大至。佛入慈悲定魔即退敗。況大慈悲是佛心體。故經云。佛心者。大慈悲是。今請加護理合稱之（文）
    遠疏云。言救世者。救者覆義。救覆生善。即是與樂。得樂因故。此是慈也。言大悲者。悲者護義。護者止惡。悲能拔苦。應佛之意無出此二（云云）
    孔目第三云（四無量章）四無量者。一慈。二悲。三喜。四捨。無量緣三義。一衆生緣。二法緣。三無緣。衆生緣者。緣衆生起慈故。法緣者。緣蘊等法起慈故。無緣者。緣法無我起慈故。喜捨亦然。此義在三乘。小乘中即無。但有衆生緣一乘義具足。何以故。緣生無盡故（文）
　　探玄記第十二云（第三地所）四種類者。諸經論中多說三種。一緣衆生。二緣法。三無緣。智論中二釋。一約能起。初一是凡夫慈等。次是二乘法執。三是菩薩稱眞。二約所益。初一令得人天益。二令得二乘益。三令得菩提佛地論中。諸佛菩薩緣衆生。假者亦緣彼五蘊假法。及緣二空眞理。而教化故（文）
    八十經第三十五云（第三地所）佛子此菩薩心隨於慈。廣大無量。不二無怨。無對無障無惱。遍至一切處盡法界虛空界。遍一切世間住。悲喜捨亦復如是（文）
    大疏第七上云。大文第四佛子此菩薩心隨下。明其厭果○次十句別慈之種類總有其三。初有七句八義。衆生緣慈。次一法緣。後二無緣緣。謂緣念初緣假者。欲與其樂。次緣人空。但有蘊等善惡行法。以用教化。後衆生體空。欲令悟入。初一通凡。次一通小。後一唯大（文）
    演鈔第十五下云。疏慈之種總有其三者。疏依常義。經論大同。涅槃十五更有一義。云衆生緣者。緣於五蘊願與樂故。法緣者。緣諸衆生所願之物。無緣者。緣於如來。是名無緣慈者。多緣於貧窮衆生。如來大師永離貧窮受第一樂。若緣衆生則不緣佛法亦如是。以是義故。緣如來者名曰無緣（文）
    問。論中付云及彼身體相。爾者今此相者。配屬佛三身之時。大師判何身給耶。答。疏云。體相二大自是法身（文）付之。法身還同本覺之位。唯歸理性故。可云限體大也。相大法體之相故。可云報身也。是以清冷大師報身也釋給。加之淨影大師又報身釋給。倒如彼心眞如門唯體大。如何。
    答。大乘終教心於不空功德。云。一得以後同眞如故。故以相大爲法身云事。何始可。驚之乎。今體相二大自是法身者。此心也。但清冷并淨影之釋者。暫分之雖配三身。自受用報身法身之上相故不分之。體相二大自是法身釋也。若如彼釋暫分者。大師御心非云無其義也。無失（林師答）
    論云。及彼身體相。法性眞如海。無量功德藏（文）
    記云。第二法寶中○體謂體大。相謂相大。以用大中辨佛受用變化二身。是故體相二大自是法身。屬法寶攝（文）
    筆削記第二云。以用下二通伏難。初正通也。難曰。既云彼身體相合配屬佛。其義則順。何以却云法寶耶。故此釋也。以佛有三身。用大之中已攝報化。即屬佛寶。體相二大正是法身。配歸法寶。於理甚宜（文）
    論云。所言義者。則有三種。云何爲三。一者體大。謂一切法眞如平等不增減故。二者相大。謂如來藏具足無量性功德故。三者用大。能生一切世間出世間善因果故（文）
    記云。體者眞性深廣。凡聖染淨皆以爲依。故受大名○相大者。二種如來藏中不空之義。謂不異體之相。故云性德也。如水八德不異於水。用大者。謂隨染業幻自然大用。報化二身麁細之用。令諸衆生始成世善終成出世（文）
    元曉疏上云。次顯法寶。及彼身體相者。謂彼前說如來身即是報佛。正用法界以爲自體。故言彼身之體也。此是擧佛而取其法（文）
    演義抄一上云。若直說者。法身約體。報身約相。化身約用。然報身之義分三。所言義者。則有三種。一者體大○善因果故。藏和尚釋相大云。二種藏中唯取不空如來藏。用大者。謂隨染業幻自然大用。報化二身。麁細之用。令諸衆生始成世善終成出世善也。釋曰。依此解者。以不空之藏修成方顯爲眞報故。用大中報化受用故。顯勝名報（文）
    遠疏云○言身體者。是法佛也○亦可應用所依名之爲體。故曰身體。所言相者。是報佛也。法體之相。故曰報佛。此之一句合明法身（文）
    問。付歸敬法寶門。爾者。第二有義意。教理行果四法共歸敬可云耶。答。爾也。付之。歸敬法寶事可歸理果深圓。即約彼佛身明法寶者。是果法也。顯身之體相者。是理法也。然教淺行分也。更不可歸之。何況法性眞如句者。釋體大。無量功德藏者。是相大也。然體相二大自是法身釋故。更不可通教行二法也。是以海東師出法寶體相。言法性者。所謂法之本性如述。唯出理法也。如何。    答。歸敬法寶門之中。第二有義意。四法寶共可有歸敬之義也。宗家解釋中。教含所詮之功德。行攝所成之功德。是故云無量功德藏也。當知此中通四法寶有含藏判給。但可限理果深圓云御難者。此即第一門義意歟。任及彼身體相論文。唯取深圓歸理果。嫌教行二法也。今此第二有義意。能詮教含所詮理中。以六度萬行之分果。納究竟圓果故。理果二法之中必又攝教行義。關之通四法寶釋給也。長水又分兼正義尤此心也。海東師釋意相當第一門義也。就論現文如此釋給歟。自元略釋故。廣不盡義門也。探意趣之時更不可有相違也（云云）
　　記云。汎論法寶有四種。謂教理行果。於此四中。教淺理深。行分果圓。今此所歸唯取深圓但歸理果。是故約彼佛身以明法寶。是果法也顯身之體相。是理法也○有義。此中亦攝教行二法。謂教含所詮之功德。行攝所成之功德。是故亦云無量功德藏也。當知此中通四法寶俱有含藏（云云）筆記第二委釋之。
    元曉疏云○及彼身體相者。謂彼前說如來之身。即是報佛。正用法界以爲自體。故言彼身之體也。此是擧佛而取其法。下句正出法寶體相。言法性者。所謂涅槃。法之本性○言眞如者。無遣曰眞。立曰如○（云云）
　　問。付法性眞如海論文。法性者。明眞體普遍義釋給。爾者引何文證之給耶。答。在衆生數中名爲佛性。在非衆生數中名法性（云云）付之。今此文法性之言既限非衆生數。何以彼可云證眞體普遍義耶。如何。
    答。法性體遍染淨。通情非情顯深廣之義。即名眞體普遍之義也。眞體遍衆生數名佛性。衆生有覺性故。眞體在非常數名法性。爲法之自性故。非情無覺性故。不名佛性也。何引智論文證之事尤有其謂歟。但可會申處。法性詞限非常御難者。長水判也。若言佛性即但局於果不通諸法。若言法性無所不緣不唯於佛也（文）聊對非情之時。雖名法性。法性詞廣亘情非情。故不可有相違也（云云）
    記云。法性者。明此眞體普遍義。謂非直與前佛寶身體。亦乃通與一切法爲性。即顯眞如遍於染淨通情非情深廣之義。論在衆生數中名爲佛性。在非衆生數中名法性（云云。筆記第二委釋也。）
    問。論中付云及彼身體相。爾者今此體者。可通眞如生滅二門中體大耶。兩方。若云通者。凡立體相用三大事。既於生滅門中談之也。然今此歸敬三寶門之時。初一項報化二身。釋屬眞如用大。歸法寶之時。體相二大自是法身云。故付三大配屬之。尤可限生滅門也。何況談如來義事。又限生滅門。然既法身如來釋。故無詳可限生滅門之中體大也。若依之云爾者。既云體大。何必可限生滅門耶。如何。
    問。今論心歸敬僧寶之時。地前地上共歸之可云耶。兩方。共歸者。馬鳴大士是第八地菩薩。前地更不可歸之。設又同如實修雖歸地上三賢是方便。更不可歸之。是以光法師俱舍論中。釋不歸二乘之義。世親菩薩一阿僧耶。向滿智慧勝彼故不歸敬（文）若依之云。不歸者。宗家本疏中釋。等字擧中等前後（文）明知三賢同歸可云也。如何。
    問。今論中付歸敬僧寶。爾者地前地上共歸敬之可云耶。答。大師共歸敬之釋給也。兩方。若通地前歸敬之者。凡立僧寶之名事。唯可云限地上證理之位也。是以大師釋云。僧通凡聖。寶唯聖位。聖通大小。菩薩爲勝。是故此中唯歸地上大菩薩。僧謂證理起行如實修（文）若云歸地前者。何可置唯言給耶。是以海東師唯於地上如實修行菩薩。若依之云爾者。論中等字釋。此中等者。等取前後也（文）如何。
    答。今論歸敬僧寶之時。可有兼正二意也。若依正門者。如一方御難。於地上可歸也。論中如實修行是也。僧通凡聖。寶唯聖位。聖通大小。菩薩爲勝。是故此中唯歸地上之釋。即此門建立也。若依兼門者。三賢十地皆以可歸也。等前後云此心也。而於淺位歸之事者。凡終教以上教心。於同體眞理之上立僧寶故。一切悉可歸也。是以長水釋中。據論主示迹因地令歸一切聖賢。若以此而言。等字通於下地。即以聖等賢。以大等小。自然令前歸心廣大理。緣同體之言也（文）但光法師解釋者。凡小乘心者。付相談之故。二乘與菩薩智慧勝劣遙隔也。故菩薩不歸二乘也。今教心者。於性上立僧寶故。二教之心施設遙別也。況又三賢十地位。聊雖有淺深同是菩薩也。彼者二乘與菩薩對比。此者菩薩與菩薩對判。彼付相談。此者付性論故。更可非例難可答申。或義云。凡僧通凡聖。以四人以上爲僧故。設雖地前淺位寧可不歸依哉。是以梵網經中自供五百羅漢。僧不如僧。次一凡夫僧（文）凡夫僧通十方僧。故寧可令輕哉。歸一切僧云事。是即歸心廣大之義也（云云）
    二義共自案謬義也。後見可刊定之。（山本歟）
    問。論文無量功德藏（文）爾者香象大師御心。法僧二寶中何也釋耶。答。疏云次三句明法寶（文）故法寶同之內句也。付之凡尋地上菩薩者。萬行集成亦等法界。能攝盡無限量故。可云無量功德藏也。依之海東師配歸敬僧寶之句擧德取人釋給。何況同本異譯論中。無邊德藏僧勤求正覺者（文）異譯論文既符順海東師之釋。尤可云歸敬僧寶門句也。如何。
    答。凡大師御心以眞如體相二大定法寶之體故。今無量功德藏之文心。於法身如來藏之中。明含攝蘊。積無邊恒沙之性功德故。既是釋相大之文也。屬法寶攝給事。有其謂哉。但新譯論文竝曉公御釋者。以所成之德隨修行之人。人法合論故配屬僧寶。與彼所成之德即法寶故。大師御心開人法。以此句屬法寶給。例彼體相二大是雖佛法身。分佛與法故。如配大法寶。此又可齊等。然者各據一義非召相違可答申也。論云○最勝業遍知○如實修行等（云云）
    疏云。初三句明佛寶。次三句明法寶。後一句明僧寶○法性等者。釋體大也。無量功德藏釋。相大釋也。次釋相大中。謂此法身如來藏中含攝蘊。積無邊恒沙性功德故立藏等（云云）
    又云。第三僧寶者。僧通凡聖。寶唯聖位。聖通大小。菩薩爲勝。是故此中唯歸地上大菩薩僧謂證理起行名如實修。下文云。依法力重習是地前行。如實修行是地上行。滿足方便是地滿位。此中等者擧中等取前後也。又依寶性論。就地上菩薩約正體後得說二修行○（文）
    筆削記第二云。論如實下三僧寶也○大。揀地前菩薩揀小。若據馬鳴所歸。合是九地已上。今約地上。同是如實行故。所以歸之○地滿位者。以地滿行絕故。言位而不言行。今擧如實以地滿故。云擧中等後。二又依下依寶性也。若約地位竪論故。以地上等取地滿。今約智行橫說故。以正體等取後得○然此二說約位約智。雖即有殊。但就地上而論。故皆取之。然據論主示迹因地合歸一切聖賢。若以此而言。等字通於下位。即以聖等賢以大等小。自然合前歸心廣大理。緣同體之言也。
    元曉疏上云。此下二句。嘆其僧寶。言無量功德藏者。擧德取人。謂地上菩薩。隨修一行萬行集成。其一一行皆等法界。無有限量。積功所得。以之故言無量功德。如是功德總屬菩薩。人能攝德。故名爲藏。次言如實修行等者。正歎行德。以寶性論談約正體智。故名如實行。其後得智名爲遍行。今此中言如實修行。擧正體。次言等者。取後得智○等（云云）
    慧遠疏上云。自下一句嘆僧寶。言如實者。遣邪取正故○如實言修行者。在不定位。研習勝進故曰修行。所言等者。此類非一。故曰等也（文）
    光俱舍疏第一（本）云。不言僧者。略而不論。或四向四果說之爲僧。世親菩薩一阿僧祇耶向滿。智慧勝彼。故不歸敬。問。何故論主造攝論中。亦敬僧耶。解云。僧者謂衆。大乘菩薩容有衆多。同時入聖。名僧歸敬。此宗菩薩唯一。得入三十四心。不名爲僧。故不歸敬（文）
    遺教論記卷上（觀復）問。馬鳴大士證不動地。下功德悉以滿足。何故下位皆歸命耶。□謂由所攝能歸之人皆亦同自位故（上諸問答皆依釋摩訶衍論中。）
    疏上云。二敬意者。一爲荷恩故（等云云）
    注疏上本云。如實修行等。僧寶也○又解。次上一句亦屬僧寶。上句擧德取人。謂地上菩薩隨修一行萬行集成。其一一行皆等法界。積功所得故云功德。人能攝德故名爲藏。下句即正歎行德也。據後說云無邊德藏。僧勤求正覺者。即符後解也。然菩薩雖屬僧寶。修行所成之德則屬法寶。由是前解攝屬法也。亦如體相是佛法身。而攝入法寶。故知此句文通上下文。
    筆削記第二云。疏又一下三兼取上文三。初正釋。擧德取人者。如名人爲三藏等。隨修一行等者。謂此菩薩修一行時。具一切行。以此一行。如理趣故。理體具足無不攝故。故云集成等。法界者。此之萬行既依理起故。一一行皆契於理。理遍行遍故云等也。是謂非眞流之行無以契眞。即斯義也。積功所得者。德者訓得也。即地上菩薩所修等法界之行。名之爲德。由地前久積功力。至於地上而獲得故。此乃功力爲因。是能得。實行屬果。是所得。今因果合論故言功德。人能攝德者。功德多少屬於一人。若無其人約何言德。人有此德則人是功德之藏也。正歎行德者。是前積功所得之行。即如實等法界行也。據後下引證可知。疏然菩薩下二通妨。或曰。此句既屬於僧。何以前文指云法寶。故有此釋。如前教理行果俱名爲法。今此是行故屬法寶也。亦如下三行引例。此則前於佛中取體相。後於僧中取功德。共成法寶。若使體相歸佛功德還僧。則何有法寶而歸敬之。通上下者。在上爲法。在下爲僧。如前體相之文。在上爲佛。在下爲法。故引爲例也（文）
    新譯論云。歸命盡十方。普作大饒益。智無限自在。救護世間尊。及彼體相海。無我句義法。無邊德藏僧。勤求正覺者（文）
    問。付造論大意。且疏主依今論。有幾意可云耶。答。略申三意（文）付之。凡離疑執之過既成正信之行。是爲益衆生之一因。信位成滿入位不退堪成當果。是又佛種不斷一因也。此外更不見法久住之因。依何如此釋給耶。若又以法久住爲佛種不斷之因者。此外又何可有佛種不斷之因耶。就進退但可云二意也。更不可云有三意也。如何。
    答。凡於爲欲令衆生等一偈含三意故。大師得文心。今此文中略申三意釋給也。所謂爲欲令衆生除疑捨邪執。起大乘正信之三句。爲益衆生一因也。於佛種不斷故之一句含攝二意也。一者信位成滿入位不退堪成當果。故以之爲佛種不斷之一因。次教法之久住即佛種不斷。故爲法久住之因也。是故引金剛般若無著論也。般若波羅蜜流行世間。爲佛種不斷之文。釋成此義給。於此句含教與機二。故分爲二因。故略申三意之釋。尤有其謂歟可答申。
　　論云。爲欲令衆生除疑捨邪執。起大乘正信。佛種不斷故（文）
    記云。第二申敬意中。餘論之首多申二意。謂利自他法久住等。今此文中略申三意。一爲益衆生故。二爲佛種不斷故。三爲法久住故。即此教法久住。亦是佛種不斷。如金剛般若無著論中。由善付屬般若波羅蜜。流行世間。佛種不斷○三成益意者。謂衆生離過成行。使信位成滿入位不退堪成當果。故云佛種不斷。下文云。信成就發心者。畢竟不退。入如來種中。正因相應（等）又釋。由此所說令諸衆生修行佛因常恒不絕。故云不斷。華嚴云。下佛種子於衆生田生正覺芽。是故能令佛寶不斷。此之謂也。又釋。由此教法流傳。如前所釋。亦爲不斷○等（云云）
    元曉疏上云。此下一頌述造論意。造論大意不出二種。上半明爲下化衆生。下半顯爲上弘佛道。所以衆生長沒生死之海不趣涅槃之峯者。只由疑惑邪執故也。故今下化衆生之要。令除疑惑而捨邪執。汎論疑惑。乃有多途。求大乘者所疑有二。一者疑法。障於發心。二者疑門。障於修行○以下二句。上弘佛道。除彼二邊之疑。得起決定之信。信解大乘唯是一心。故言起大乘正信也。捨前二執分別。而得無分別智。生如來家。能紹佛位。故言佛種不斷故也。如論說云。佛法大海信爲能入智慧能度。故擧信智。明弘佛道（文）
    慧遠疏上云。自下一偈造論之意。此中有二。一者半偈遣邪。二者半偈立正。言爲欲令衆生者。明所爲人○自下一句明所除事○自下二句明立正也。言起大乘正信者。正者非曲爲義○何故起此信者。下顯其意。佛種不斷故。立信之人修行能得常住佛果故。經言。生信心者生諸佛家已種佛性（文）
    論又云。其有衆生於此論中。毀謗不信所獲罪。超經無量劫受大苦惱○以深自害亦害他人斷絕一切三寶之種。以一切如來皆依此法得涅槃故。
　　一切菩薩因之修行得入佛智故（文）疏下云。三以深自害下釋重罪。意曰。以一切如來下轉釋斷三寶之義。此中二句。初約果。人依之得涅槃。後約因。人依之得菩提。菩提涅槃即是法寶。佛僧可知由毀謗乖此。故斷三寶也（文）筆削記第六云。論以深下或問曰。以何義故。不信毀謗者。獲罪如斯。故此釋之。亦如法花云。斷佛種故受斯罪報。以一下又難曰。但謗此論。如何乃言斷三寶種成自他之害耶。故此釋之。疏果人得涅槃等者。此但約人。互顯影略而言。據理則一得俱得故。非別證。如般若心經說。菩提薩埵依般若得涅槃。三世諸佛依般若得菩提。此亦如是。法寶等者。以論中如來是佛寶菩薩是僧寶。若不信此法。則無菩薩修行。即僧寶斷絕。若無修行則不證菩提涅槃。是法寶斷絕。若不證果即無如來。是佛寶斷絕。三寶斷絕皆由不信毀謗。是故獲罪經無量劫受大苦也（文）
    問。疏中引楞伽經中。如來藏者爲善不善因（乃至等云云）
    問。心生滅門中。辨體大事有何所以耶（等云云）
    問。大師釋成心厚無念之義。引金光明經依諸伏道起事心滅。依法斷道。依根本心滅等之文給。爾者今此依根本心滅者。諸識分別時指何心滅可云耶。答。疏中依根本心滅者。猶此論中捨麁念相。即是住相滅也（文）准此文。第八識一分并分別事識細分也可云也。付之。依大師解釋。案本經之文。起事心者是第六識。根本心者是賴耶識也。然第七未那依賴耶本心故可云依根本心也。是以餘處解釋中。引有人解釋依根本心是未那識也（文）如何。
    答。自元如答申。此論心不說第七識。故以依根本智配住相事。尤有其謂也。即當轉現二相。智相相續故。第八一分事識細分可云也。若說八識經論前以依根本智配第七識事。是常途性相也。始不可疑。如是會中不可有相違歟（或人云。此答非也。）不可依第七識說不說（云云）
    記云○若別就位通說者。如金光明經言。依諸伏道起事心滅。依法斷道依本心滅。依勝拔道根本心盡。此言說伏道者。謂三賢位。起事心滅者。即此論中捨麁分別執著相。是異相滅也。法斷道者。法身位。依根本心滅者。猶此論中捨麁念相。即是住相滅也。勝拔道者。金剛喩定。根本心盡者。猶此論中離微細念。是生相盡也（文）
    五教章下云○如金光明經說。依諸伏道起事心盡。得顯化身。依法斷道依根本心盡。得顯應身。依勝拔道根本心盡。得顯法身。有人解云。伏道是地前。起事心是第六識。法斷是地上。依根本心是未那。以依緣賴耶本心故。勝拔是金剛位。根本心是賴耶（文）
　　問。今論所說四相差別。爲於同時論之。爲當異時也可云耶。答（云云）兩方。若云同時者。四相覺時既差別。有初後淺深不同四相。若同時者。寧覺時更不可有前後之別也。是以經中菩薩知終不知始。唯佛如來始終俱知（文）若依之云爾者。正見論文四相俱時而有（文）今此文於四相不可云論前後不同也。如何。
    疏云。然此四相但約眞心。隨重麁細差別。寄說爲四。非約一刹那心明四相也。所以知者。若約一刹那心辨者。如下文中明。地上菩薩業識之心微細起滅。於中異滅相等豈凡小能知。是故十地已還具有微細四相。於中滅相豈信地能知。故知文意稍異（云云）
    又云○雖後從細至著辨四相偕降。然其始終竟無前後。總此四相以爲一念爲麁細。鎔融唯一心故。故說同時而有。皆無自立也。然未窮厚者。隨行淺深覺有前後。達心厚者。一念四相俱時而知。經云。菩薩知終不知始。唯佛如來始終俱知。始者謂生相也。終者餘相乃至滅相也○問。四相云何而得俱時。既其俱時云何。上文覺有前後。答。上已辨竟。謂唯一心夢四相流轉處夢之士。謂四相唯一淨覺。有體性可辨前後故。云俱時無有自等也。攝論云。處夢謂經年○等（云云）
    元曉疏上云。問。此中四相爲當同時。爲是前後。此何所疑。若同時耶。論說四相覺時差別。若前後耶。下言四相俱時而有。或有說者。此依薩婆多宗四相。四體同時。四用前後。用前後故。覺時差別。體同時故。名俱時有。或有說者。是依成實前後四相。而言俱時而有者。以本覺望四相。則無四相前後差別。故言俱時而無自立。或有說者。此是大乘祕密四相。覺四相時。前後淺深。所覺四相。俱時而有。是義云何。夫心性本來離生滅相。而有無明迷自心性。由違心性離相寂滅。故能生起動念四相。四相無明和合力故。能令心體生住異滅。如似小乘論議之中。心在未來未逕生滅。而由業力引於四相。能令心法生住異滅。大乘四相當知亦爾。如經言。即此法身爲諸煩惱之所漂動。往來生死名爲衆生。此論下文云。自性清淨心因無明風動。正謂此也。總說雖然。於中分別者。四相之內各有差別。謂生三。住四。異六。滅七（文。三細六麁五熏六染也。）
    問。大師釋四相無念之義。引楞伽一切法不生。我說刹那義等文證之給。爾者今此文述同念生滅之義可云耶。答。餘處解釋中。依今文心述同念生滅之義（文）付之任本經說。乘文相之起盡。凡有爲法生時。生滅二念之間全無間隔之義。故遮二生一滅等義。故可云初生即有滅也。何況下文。無間相續生云。豈非一二刹那相續意。如何。
　　疏云。謂唯一心夢四相流轉處夢之士。謂爲前後各各隨其智力淺深分分而覺。然大覺之者。知夢四相唯一淨心無有體性。可辨前後俱時。無有自立等也。故攝論云。處夢謂經年悟。乃須思。故時雖無量攝在一刹那。此中一刹那者。即謂無念。楞伽云。一切法不生。我說刹那義。初生即有滅。不爲愚者說。解云。以刹那流轉必無自性。無自性故即是無生。若非無性則不流轉。是故契無生者方見刹那也○（等云云）
    玄四云。又依楞伽云。刹那息煩乳。寂靜離所作。一切法不生。我說刹那義。初生即有滅。不爲愚者說。無間相續生。忘想可所熏。解云。前論中生滅隔念。經中生滅同念。是故則不生不滅之生滅。更之經約終教。是不生滅與生識和合名阿梨耶識等。故論約始教。唯生滅識是細剋亦不成生滅。以生時無滅應非有爲。以相不具故。若有滅應不得生。以相違故。是故終教中同念。以各虛假故不相礙也。又依眞心故得。同隨相故有異（更思之）過去滅能成生。當來滅能壞生生法能懷過滅能成當滅又一滅相望前生能壞。望後生能成。一生相望前滅能壞。望後滅能成。是故相續無絕也。更思之。又生由滅起故。是故生中具有滅。具有滅故都令生不住。還復成滅也。滅由生有故。是故滅中含於生。含於生故令滅不住。還後成生。是故生滅交倒。前後同時不相障礙。流轉不斷。又一生相中有四種滅義。同時具足。一性不成就名滅。二由滅故起。是故具滅。三能成滅故具滅。四由生滅。俱是夢忘中委有前後。理實照時皆無前後。是故生時還有滅也○（等云云）
    問。今論心地前地上菩薩共見報身可云耶。兩方也。若云見者。報身地上所見者。常性相也。何共可云見之耶。若依之云。不見者正見論文。從初發意乃至菩薩究竟地心。所見者。名爲報身（文）明知報身三賢所見也見。如何。
    問。付之四相廢立且大師御心。以三細共可云爲生相耶。答。不爾付之。三細共不相應心。非心王心所相應之位。既爲染心源。尤生相所攝可云也。是以海東師心三細共生相也（文）如何。
    問。今論心於佛果有色聲功德可云耶。
    答。不爾付之。設雖今論心何於佛果無色聲功德耶。是以始教心證佛果。色聲引能見微細色之文。又引得一微妙音等。豈實非僧祇所滅之色聲耶。是以或經中自受用身。諸相好一一遍滿十方界（等文）加之涅槃經中捨無常色。獲得常色文。如何。
    答（可探玄記抄。）
    義記云○又疑云。若以法性非是色相可見法故及不現二色者。諸佛何故現報化等種種色邪。釋云。彼見諸佛種種色等者。竝是隨衆生染幻。心中反異顯現。屬復異相門。非此同相門中本覺智內有此色礙不空之性。又亦可本覺不空恒沙德中亦無此色相故。云而見色相乃至不空之性也。何以得知彼法體中無色相者。釋云。以本覺智相是非可見法故也○（等云云）
    問。今論心說第七識可云耶。答。大師不說釋給。付之。今論立眞如生滅二門。廣盡返流隨性相。然第七末那必與賴耶既無間斷之時。何不說之耶。何況六識緣外境之時。必以末那爲染行依。尤可說之也。是以海東師心。以智相配第七識見。如何。
    別紙委勘也。
    義記云。問。三細屬賴耶。六麁屬意識。何故不說末那識耶答。有二義意。一前既說賴耶。末那必執相應。故不別說。故瑜伽云。賴耶識起必二識相應故。又由意識緣外境時。必內依末那爲染依方得生起。是故次說六麁。必內依末那故。亦不說。二以義不便故。略不說之。不便相者。以無明住地動本靜心。令起和合成梨耶。末那既無此義。故前三細中略不說。又由外境牽起事識。末那無此緣外境義故。六麁中亦略不說。亦可計內爲我屬前三細。計外爲我所屬後六麁。故略不論也。楞伽中亦同此說。故彼經云。大惠略說有三種識。廣說有八相。何等爲三。謂眞識。現識。分別事識。乃至廣說。經中現識。即是三細中現相也。分別事識。即是下六麁。所以知者。彼經下釋分別事識中。乃云擧外境界起於事識等。故得知事識非是末那。此論下文并亦同此（文）
    問。於第七末那識釋今論不說之義。大師以二義釋給。爾者第一義心如何釋耶。
    開。今論心說色界頂成道可云耶。答。再也。付之。不明立色頂佛土爲報佛之土事。是始教大乘義也。然今論是終教所依論也。何可說色須成道。是以餘處解釋中。始教立色頂之土。
　　終教立三界外之土（文）如何（別紙勘之。）
    問。今論中說前五識可云耶。答。兩方。若云說者。付第八第六麁細。雖立三細六麁等廢立。未見說前五識之文。若依之云爾者。前五識既對境界造諸業。尤可有此事也。如何。
    論云。復次言識者。即此相續識依諸凡夫取著轉。深計我我所種種妄執。隨事攀緣分別六塵名爲意識。亦名分離識。又復說名分別事識（文）
    疏上云。名意識者。此論就一意識義。故不別出五識。但說意識分別六塵。亦名分離者。依於六根別取六塵。故云分離也。又能分別去來內外種種事相。故復說爲分別事識也（文）
    注疏上末云。此論就一意識義。分別於五識故。說意識分別六塵（文）
    筆記第四云。疏此論等者。謂於一意意識中。分於眼等五識兼本成六。以對六塵。然前相續智識亦緣六塵。以彼不與愛見相應故。屬前意也。故前云。六麁屬意識故。依六根等者。謂依內六根發於六識。緣外六塵。斯則聚緣內搖起外奔逸。既以一爲六。即分離義也。如佛頂經云。元依一精明分成六和合（文）
    元曉疏上云。言意識者。即此相續識乃至分別六塵名爲意識。此識就其一意識義。故不別於眼等五識。故說意識分別六塵。亦名分離識者。依於六根別取六塵。
　　非末那不依別根故名分離（文）慧遠疏上云。復次意識者是六識也。即此相續識依凡夫取著轉。深轉深計我我所者。謂根本取往無明種種妄執。隨事攀緣者。計名字相也。此之明根本也（文）
    行願品疏第二云。三攝所歸。王說一心。唯通八識。以彼心所依王。無體亦心變故○第三大乘實教明如來藏藏識唯是一心○理無二體故說一心。於中二門。一攝前七識歸於藏識故說一心。謂前七轉識皆是本識差別。功能無別體故○然此門及前門亦唯識論所破。故論云。或執諸識用別體同。釋云。即大乘一類菩薩言八識體唯是一心也。
    唯識論第一云。復有迷謬唯識理者○或執諸識用別體同（文）
    述記第一（本）云。論或執諸識用別體同。述曰。此第三計即受中一類菩薩。依相似教說識體一。攝論第四說一意識菩薩計。一依遠行及獨行教遊歷諸境。故說遠行復言獨行。無第二故。二依五根所行境界意各能受教。三依（以下疏下也。）
    問。論中付明因緣體相。爾者從初正信發心觀察者。取十住已上可云耶。答。自十信云初取之。付之。今論心信滿入住之位。是不退信心之處也。十信尚在輕毛。更不可立正信之名也。是以下文三發心之中。直心正念眞如法故（文）十信創雖有厭求之心。纔成菩提。分解脫分善許也。何況解行發心之中。從初正信之文取十住已上（見）。案一論始終更於十信之始不可立正信稱。如何。
    答。從初正信發心觀察之文。自十信之始取之云事。大師御釋分明也。淨影之釋又同大師歟。凡十信菩薩修唯識眞如等之觀。故於業等識信見之云事。始非可諍難。但於下文者。凡於信有退不退之別。然下文者。即解行發心之中文也。故從初正信之文。尤可取成根不退之處也。今者於業等識。凡夫二乘不覺知之。五位菩薩雖有分滿之不同。覺知之故自信始論之。尤有其謂哉。無失（山本歟）
    疑云。新譯論今從初正信發心觀察文解。解行地菩薩始學觀察異譯。此文心自十信不取之釋。如何。答。彼付成根所論之。云然非遮取初信也。即擧成根不退之處兼可取退位也。無失。
    論云。依無明熏習所起識者。非凡夫能知。亦非二乘智慧所覺。謂依菩薩從初正信發心觀察。若證法身得小分知。乃至菩薩究竟地不能知盡。唯佛窮了（文）
    疏下云。言無明熏習所起識者。牒上所說。依根本無明起彼。淨心成業等識也。下正歎甚深。於中初凡小非分。次菩薩分知。後唯佛窮了。以彼二乘但覺四住不了無明故。比無明所起之識非其境也。菩薩從初正信等者。十位之初創發心時。即觀本識自性緣起因果之體。得成正信故。攝論中約彼本識說云。菩薩初起應先觀諸法如實因緣。此之謂也。三賢位中意言比觀故云觀察地上。證之未窮故云少分。以其但覺住相不覺生相故。如來四相俱了故得窮源也（文）
    筆削記第四云。疏十信等者。謂此菩薩雖位在外凡。能信教。了知本識因緣所生。無有自性。決定無體唯是眞如。方成正信故。下說十信菩薩信眞如。及修眞如三昧。以成正信之行。因果體者。因即無明。果即本識三相也。體即眞如也。三賢等者。異前位之信。殊後位之證。故言觀察。比觀者。既未親證。但比度觀察。即相似覺也（文）
    慧遠疏上云。依無明熏習所起識者。是題名也。業識以下若細窮。論無明亦是自下。明知就人以辨人別不同。汎有四位。一者凡夫二乘。此人一向非境界也。二者十信以上。此人發心始覺觀察此理。三者初地以上乃至十地。名小分知。四者諸佛。佛乃窮了眞妄緣起相生之義也。文顯可知。
    元曉疏無釋也。
    新譯起信論云。無始無明熏所起識。非諸凡夫二乘智慧之所能知。解行地菩薩始學觀察法身菩薩能少分知。至究竟地猶未知盡。唯有如來能總明了（文）
    下論云。解行發心者。當知轉勝。以是菩薩從初正信已來。於第一阿僧祇劫將欲滿故（文）
    疏云。初擧時顯勝。謂在十迴向位中望於初地。隣而且邇故云將欲滿也（文）
    疏云。信成就發心者。位在十住兼取十信。十信位中修習信心成就。發決定心即入十住。十住初心名發心住。即十信行滿名信成就。進入十住之初故之發心行。發心者。位在十迴向○（等云云）
    問。今論心三賢位菩薩可云受變易身耶。答（云云）兩方也。若不受者。起業一相信位除之。執取計名二相。三賢覺之。既以捨麁分別執著相。離含嗔人我見受等分別。若無分段繫業之因緣者。依何不受變易身耶。若依之云爾者。修發心十地受變易云事。常途法性也。是以餘處解釋中。地前受分段身（文）如何。
    論云。如二乘觀智初發意菩薩。
    記云。謂未入十信已前。廣造身口惡業而不覺。今入信位。能止惡業定招善報。故言覺者。此明覺於滅相義也○第二位中。能觀人者。十解已上三賢菩薩○以此菩薩雖留惑故不證人空。然此位菩薩於人空得自在故。與二乘同位論也○如上所說二種異相分別內外。計我我所含嗔見愛等。此二種人共了知故。明本淨心爲無明所眠。夢於異相起諸煩惱。而今漸與智慧應從異相夢而得微覺。故言覺於念異也○以捨麁分別執著相者。釋成相。起貪嗔等名麁分別。著違順境明執著相。似於異相夢覺故能捨之。而猶眠於住相夢中。名相似覺（文）
    五教章云。若依終教地前留惑受分段身。於初地中永斷一切煩惱使種。亦不分彼分別俱生。所知障中亦斷一分麁品正使。是故地上受變易身至金剛位（文）
    論云。妄心熏習義有二種。云何爲二。一者業識根本熏習。能受阿羅漢辟支佛一切菩薩生滅苦故（文）
    疏云。妄心熏中業識根本熏習者。以此業識能資熏住地。無明迷於無相能起轉相。現相等相續合彼。三乘人雖於三界離事識分段麁苦。猶受梨耶變易行苦。然此細苦無始來有。但爲簡細異麁故。初已離麁苦時相顯處說（文）
    筆削記第四云。然此下出三乘人受變易所以。然此梨耶細苦九類同有。今獨說三乘人偏受者。以約離麁苦故。細苦方現處說是。則一切凡夫二苦皆有。三乘賢聖有細無麁。凡夫雖有細苦。以彼麁苦所蓋。都未覺知義邊故。說三乘所有。如人重病不知餘物所侵。病愈之時方覺微痛。然迴心菩薩十信已來。即受變易。若直性菩薩約終教說。有地前時即受變易。始教即初地已去方受變易。智增初地悲增八地悲智平等四五六地。若二乘未迴心者。滅苦依後法爾便受變易身也（文）
    元曉疏同大師仍不記。
    問。信相應地者。自十信取可云耶。
    問。終教心於地上論留惑交生之義可云耶。答。不爾付之。三賢菩薩於煩惱所知二障全未斷也。何可論故留義耶。若地上無故留煩惱者。何可有大悲同事攝生之義耶。是以或論藏中。一切聖人皆以隨眠力結生相續（文）抑今此故留之義有何所以耶。如何。
    記云。地前總名信行地菩薩○此菩薩得人空。見修煩惱不得現行。故云遠離。非約隨眠。以留惑故。攝論云。若不斷上心。則不異凡夫。若不留種子。則不異二乘。又二意留惑爲自他也。此約終教說。若約始教。初地已上方說留惑（云云）
    五教章云。然彼地前三賢位中。初即不墮二乘地故。於煩惱障自在能斷留故。不斷爲除智障等故。是以梁攝論云。十解已去得出世淨心。又云。十解以上名聖人。不墮二乘地○以此菩薩唯怖智障故。修唯識眞如等觀伏斷彼障。然於煩惱障非直不怖不修。對治亦乃故留助成勝行。初地以上斷於智障一分麁故。於煩惱障不復更留（云云）
    又云。涸生攝化故。不墮二乘地故。爲斷所知障故。爲得大菩提故等（云云）
    問。瑜伽唯識等論中。說眞如受薰之義可云耶。答。不爾。兩方。若說者瑜伽唯識等論心。唯說疑然不變事。常途義相也。更不可說隨緣之義。若依之云爾者。清冷大師解釋中。又唯識等亦說眞如。是識實性。但後釋者定言不變。失於隨緣過歸後輩（文）此等文心明說隨緣之義釋給。如何。
    大疏三上云。問。若爾者瑜伽等中異熟類耶。
　　抄（八下）云○以上諸教皆如來藏而爲識體。故知心性即如來藏。此外無法故爲也。彼又唯識下引唯識又結同法性故。彼論云。此諸法勝義亦即是眞如。常如其性故。即唯識實性。釋曰。既用眞如爲識實性。明知天親亦用如來藏而成識體。但釋論之人唯立不變。故云過歸後輩說。世親造佛性論廣用勝鬘故○（等云云）
    俱舍下疏第一云。
    問。疏中不遣眞如實法。以是妙智觀境故（文）爾者爲妙智所觀境事。唯可云限眞如耶。答。爾也。付之。有爲無爲說法何非妙智觀之境耶。是以聖者緣苦集二諦作空非我等觀。是豈非以遍計情有依他似有等爲妙智之境耶。如何。
    記云。此眞如體無可遣等者。有二釋。一約觀釋云○但遣虛妄名相。不遣眞如實法。以是妙智觀境故。何以不遣者○以一切法悉皆眞故。無法可遣也。二約法釋云。
    問。付楞伽所說眞識現識分別事識。且今此分別事識者通七轉識可云耶。答。不爾付之。披楞伽經所說。付三相三識分別八識之事顯然也。然三相既通八識。三識寧不通耶。是以清涼大師三識共通八識釋給。如何。
    記云。如經云○如是轉識藏識眞相。若異者○解云。此中眞相是如來藏。轉識是七識。藏識是梨耶○（文）
    又云。問三細屬梨耶。六麁屬意識。何故不說末那耶。答。有二義。楞伽中亦同此說。故彼經云。大惠略說有三種識。廣說有八相。何等爲三。謂眞識。現識。分別事識。乃至廣說。經中現識。即是三細中現相也。分別事識。即是下六麁。所以知者。彼經下文說分別事識中。乃云擧外境界起於事識等。故得知事識。非是末那。此論下文并同此（云云）
    疏云。
    演抄第八下云○諸識有三種相。謂轉相業相眞相。釋云。此三種相通於八識。謂起心名轉。八俱起故。皆有生滅故。名轉相。動則是業。如三細中初業相故。八識皆勤盡名業相。八之眞性盡名眞相。是故經云。諸識有三種相。則知通八識。異譯經辨三識云。謂眞識現識分別事識。釋云。初不與妄合如來藏心以爲眞識現。即第八故。下經云。譬如明鏡現象色像。現識處現亦復如是。明是第八。餘七皆名分別事識。是則三識別爲三類。現唯第八分別唯前七眞相。約佛是以出纒。約凡在第八中亦兼餘七○等（云云。私云。抄釋能能可見之也。答又能可案也。）
    問。於心生滅相之中。說起業業繫二相可云耶。答。不爾付之。起業業繫二相同是生滅之上相也。何不說之耶。是以六麁之中。無明不覺之相故。列起業業繫二相。如何。
    記云○與心相應者。六染之中前三染是心相應。其相麁顯。經中說爲相生滅。細與心不相應者。後三染○經中說爲流注生滅○今論主約相應不相應義。顯其二種麁細之心生滅之相○欲明現識依不思議熏故得生。依不思議變得住。事識依境界得生。依心海得住。今此論中但說生緣。故不論住。是於細中唯說無明熏。麁中單擧境界緣也（云云）
    同疏云。
    問。今論中付明法二我見。爾者今此中人我見者。小乘學人所起也可云耶。答。爾也。付之。不明於五種人我見者。共於眞如如來藏上所起諸見也。若爾者。爲小乘人未說如來藏之妙理。依何聞彼說可起此見耶。是以海東師解釋中。佛法內學大乘人所起也（文）如何。
    答。今論中既出人法二執時。法執既二乘之所起也。知人執是小乘初學凡夫。但於如來藏之上起此見。云難者。凡起人法二執事。自本迷如來藏唯心義故也。今論談如來藏藏義。是故彼執於藏性之上立之許也。云然依聞如來藏之義。始不可云起此見也。但海東師釋者。大乘初學凡夫自本猶在此見。故雖如此釋。依聞此義始不可云起。若如此存者。與大師御心無相違也。此問答者。付初學小乘人之本問答之也。依初學大乘人之異本者。不可及問答也。
    論云。
    記云。言人我見者。計有總相主宰。此是佛法內初學小乘人迷教妄起。非是外道等所起也○問。等既竝於眞如法上計。云何說爲人我執耶。答。此有二釋。一云。此是初學凡夫有人我者作此執。故云人我執也。二云。由如來藏中有二義。一是本覺義。即當是人。於上妄計。故云人執。二是理實義。當所觀之法。今據初義故說人執（文）
    元曉疏云。此中人執唯取佛法之內大乘人之所起也。
    問。付對治邪執之文。且以初五種見名人我見。有何故耶。答。計有總相主宰故。付之。人我見者。於無我蘊界處等。起常一執名執我體也。然今此五見於眞如如來藏法上。迷教所起見也。何可云爲人我見耶。如何。
    答。釋文如上。
    問。以第八識爲能熏。可云有以七轉爲所熏義耶。重云。有此義付之。堅法受熏云事。是常途性相也。然七轉是不堅法也。更不可爲所熏也。如何。
    義記云。二有淨用者。此是生滅門中本覺眞如。故有熏義。眞如門中則無此義。由此本覺內熏不覺。令成厭求。返流順眞。故云用也。此釋經中由有如來藏能厭生死苦。樂求涅槃也。涅槃經云。闡提之人未來佛性力故。還生善根。彼言佛性力者。即此本覺內熏力耳。良以一識含二義更互相熏。遍生染淨故也（文）
    筆削記第四云。疏此是等者。以生滅是攬理成事門。染淨相存。故有熏習之義。若眞如是泯相顯性門。則鎔融生滅爲一眞體。無所敵對。故無熏義。由此等者。若順流違眞如時。即是染用。今以本覺熏習使反順眞。乃名淨用。其猶逆叛之徒既已降伏。乃奉赤心於主也。昔則背之爲逆黨。今則順之爲忠臣。此釋下即勝鬘經也。如前引意云。所以能生厭求者。蓋眞如之熏力也。狂寇歸伏者。乃明主之化也。涅槃下引證。彼言下會彼同此。良以下結歸。今意二義。即覺不覺。覺義即合眞如。不覺即合無明。無明具含妄心妄境（文）
    又次上云。惡習所熏等。即楞伽經如前略辨。然准他宗。於能所熏中皆棟眞如。以是堅密及不生滅。今此實教約不思議熏變故。有斯義（文）
    演抄云。如記（文）
    教章云○問。果中有六義不。答。果中唯有空有二義○若約互爲因果義說。即此一法爲他因時。具斯六義。與他作果時。即唯有二義。是故六義唯有因中。問。若爾現行爲種因。豈得有六義。答。隨勝緣不具。如論說。種子有六義。此約初教。若緣起祕密義。皆具此六義。約終教。以此教中六七識等亦是如來藏隨緣義無別自性。是故六七識亦具本識中六義也（文）
    問。終教心不許隔念生滅之義。有何故耶。答。隔念生滅不成生滅故。付之。設雖隔念何不成生滅耶。生相既在未來正生之位。滅抑與同時者。寧生滅不雜亂耶。何況雖在正生之位。法體未現行。何云有滅義耶。加之正生之後謝滅之位。何又可有生義耶。如何。
    答。終教心同念生滅云事。宗家定判明鏡也。述亦不成生滅。以生時無滅應非有爲。以一相不具故。生時無滅不可成有爲故。終教心破隔念生滅義。成同念義處也。但今出難御難者。始教門建立也。隔念之義即終教所破。上出之了。重可會不足（云云）
　　古經第六云。明難品譬如駚水流流流無絕也。二俱不相知。諸法亦如是（文）
    玄第四云。初云如駚流者。唯識論中作阿賴耶識恒轉如暴流。是此義也（等云云。上引之。）
    大疏第一上云。若約所說法相者○同時四相滅□後無（文）抄第三上云。疏四相同時體性即滅者。第七四相一時前後別中一時義也。以性滅爲滅。故得同時。故楞伽初生則有滅不爲盡者。說一切法無生我說刹那義。淨名云。汝今即時亦生亦老亦滅故。又云。過去已滅未來未至現在無住。三世皆空故。體性即滅。乃會相歸性也。故起信論云。若得無念者。則知心相生住異滅。以無念等故而實。無有始覺之異。以四相但時而有。皆無自立。本來平等同一覺故。前教假立四相。故一不同時。此教以所相法體隨法性。而融通故顯相之相亦生滅而無礙（文）
    問。三賢菩薩由惑業受生可云耶。兩方。若云由惑業者。正見記文。今明菩薩於起修短而得自在。不由惑業故云非業繫（文）今此文不由惑業（見）若依之云爾者。今此菩薩故留惑。既涸生分段之報猶未捨。往業未已故。更不可云不依惑業也。若不依惑業者。此菩薩依何可云受生耶。如何。
    答。終教心三賢菩薩願智力自在故受生。更不可依惑業。既捨麁分別執著之相。依之云非業繫也。未得無漏眞智故。雖受分段是非業繫故。不由惑業等云也。
    義記云○初往業未已。次微苦猶續。下顯異凡。既聞業苦未已。則謂與凡夫無異。今明菩薩於起修短而得自在。不由惑業故云非業繫。以留惑益生悲願之力故。云以大願等力也（文）
    問。至相大師解釋中。成諸法唯識義。列多門建立中。出轉理眞實二義。爾者以今論所說心眞如爲眞實。以心生滅爲轉理門義可云耶。答（云云）兩方。若云配者。心生滅門中眞如三大義。何云轉理非實之意耶。是以彼所釋中全不出此二門。若依之云不配者。心眞如門一味自體故尤可云眞實也。是以論中一法界大總相法門體云。疏中約眞如門者。即鎔融含攝染淨不殊如釋。任此等解釋。眞如門解尤轉理非實義也可。云也。例如彼第八識眞實故。許爲種子穀麥等。是此義故判假因。如何。
    答。凡依轉理眞實二門。雖無判之更以生滅門不可爲轉理非實之義也。既述如來藏隨緣義。談三大實義。何可云轉理門意耶。更非如穀麥因果等也。依之章家全不出此二門。無失。
    孔目第一云○明本識中有互爲因果義餘法即無。若爾因何蘆束等所有互爲因果。答。餘法之中互爲因果即是轉理之門假說。因果非眞實也。
    又云。三可熏者。唯如來藏不守自性。隨諸法緣起成似義。故是可熏。餘法不爾。以被緣縛何得更轉受。諸法熏爲此餘法不成可熏。問。義若如是何故說衣堪得受熏。答。衣亦是假非實堪熏。所以知之如香熏衣。壞衣香在。當知熏絹不熏於衣。以此驗之。言熏衣者指位語也。但絹四塵等受熏。以次推之。四塵等思不受熏。何以故以香熏時香成。即是果義。因果道理。乃是如來藏德離藏更無。所以知者。但諸法中辨因果者。竝轉理門非實義也（文）
    問。論中自體相用故（文）爾者今此自體之言爲限體大。爲當可云通相用二大耶。兩方。若云通二大者。見大師解釋。體謂生滅門中本覺之義。是生滅之自體如述。無諍自體詞可云限體大也。若依之云爾者。見下文以所示三大義。還在能示生滅門中顯非別解。故云自也（文）既云三大義故尤可云通三大也。如何。
    義記云。自體相用者。體謂生滅門中本覺之義。是生滅自體生滅因故。在生滅門中亦辨體也。翻染淨。隨染業用竝在此門中故具論辨○何故眞如門中直云體。生滅門中乃云自體等者。以所示三大義。還在能示生滅門中顯非別解。故云自也（文）
    問。終教心於初發心住。唱八相成道可云耶。答。爾也付之。尋初住菩薩者。位纔在發心。但得人空一理業惑未除斷。更不可唱八相化用。若又唱正覺者。圓教之初發心時便成正覺可有何差別耶。如何。
    答。初住現八相云事。宗家定判也。依此觀門少分見法身。或依人空門見法身。故現八相云也。但圓教初心成覺無別云難者。彼一得一切得故。於彼位得自在。此不爾故更不可相例也。
    記云○謂十解菩薩依此觀門見於法界故。云少分見也。亦可依人空門見法身故。二以見法身下明八相益生即利他功德。
　　十解初發心住中能作此事（文）
    教章云。起信論說三賢初位中。少分得見法身。能於十方世界八相成道利益衆生。又以願力受身自在亦非業繫。又依三昧亦得少分見於報身佛。其所修行皆順眞如○（云云）
　　又云。問。前終教中不退染上亦得如是八相等用與此何別。答。彼於此位示成佛時。於後諸位皆不自在。以未得故。但是當位繫起化故。此即不爾。於初位中起此用時。於後諸位竝同時起。皆以得故。是實行故。緣六位故（云云）
    曉云。引華嚴初位之文爲證。如何。
    問。信位輕毛菩薩生安樂世界耶。兩方。若云生者。大師餘處解釋中。十住以共不退位。三賢菩薩生處名爲淨土。如述。生彼皆住正定等（文）此文明不生見。若依之云爾者。大師解釋中釋若有專念等文時。十信未斷惑凡夫生述。加之四重五逆者生云事。是常途性相也。如何。
　　德治二年六月日誂或者盡寫畢
　　尊辨
