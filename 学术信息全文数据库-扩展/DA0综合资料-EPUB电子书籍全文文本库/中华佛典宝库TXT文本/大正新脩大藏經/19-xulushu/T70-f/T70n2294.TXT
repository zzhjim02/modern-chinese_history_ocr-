No.2294
菩提心論見聞第一
　　

外道二乘
　　
東寺。
　　一義云。外道權教佛果。二乘（天台華嚴一乘法相三論三乘）三井。
    一義云。外道如常。二乘小乘與三乘也。山門。
    一義云。外道二乘如常。義釋云。外道有二種（一外外道二內外道）

慈覺大師八闍梨事

    法全。義眞。全雅。元侃。元政。海雲。宗叡。寶月。
    發阿○菩提心付四種義有之。一初後二字能求中間九字所發所求也。二十一字皆屬因位。何因位發心即果位三菩提與也。三初後二字發心體也。中間九字發心用也。所以何發心下種菩提莖葉花果增長也。四十一字皆非因非果非體非用皆是戲論也。何者。一切衆生本有薩埵（云云）一切衆生色心實相（云云）

    付三題三部各具三部云事

    初題。金剛（金部）頂（蓮部佛頂胎藏故）瑜伽（佛部番相應涉入故）中題。菩提心（蓮部番定）總持（佛部不二總持故）教門說（金剛說法斷疑依智門故）後題。菩提心（金部如實知自心故）觀行（蓮部修得門三昧定故）修持義（佛部總持不二故）從一位（儀同三司）正二位（特進）鴻臚（玄番）菩提心論見聞第一。
    問。東寺兩部山門三部相承云事何故耶。      答。此事料簡如常（云云）示云。此事可任傳教·弘法歸朝進覽錄也。所以弘法錄二經十一論。謂二經者大日經·金剛頂經。即胎·金兩部也。十一論者菩提心論一卷·釋摩訶衍論十一卷是也。而二經二論可云。何開一論十論云耶難事有之。又以釋摩訶衍論爲密宗論條不可然云事有之。
　　其故彼論以起信論爲本論演眞言義事曾無之。況此論新羅月忠作故僞論云諸家皆一同不用之也。仍僞論云證據條條有之。如五大院等解釋有七條通（云云）行基傳中吾未披閱時喜拜龍樹之解釋。披閱後則恐馬鳴之筆（云云）釋論將來人嘆云。上人實得佛旨爲知尊者意也。此論新羅國月忠作也。故不能流行天下。次傳教三經一論（云云）謂三經者大日經·金剛頂經·蘇悉地經。一論者菩提心論也。但瑜祇經傳教錄攝金剛頂經出之。弘法錄不戴此經。故瑜祇東寺有相傳無相傳兩義諍論也。此事委如破邪辨正記（云云）爰朝家在勅東寺兩部山門三部被定置者也。故自昔至于今綸旨院宣皆東寺兩部阿闍梨被仰。山門三部大阿闍梨被成也。然東寺許可血脈云。妙成就許可者高野舊風所無也。蘇悉地許可指也。但東寺兩部內攝蘇悉地習（云云）
    尋云。弘法大師釋中判三藏時以大日經爲修多羅藏以菩提心論爲阿毘曇藏以蘇悉地蘇婆呼經爲毘奈耶藏矣。是傳蘇悉地見。答。此事不釋有勅所被定置也。如先云。但至今釋者。雖無相傳或依傳聞或得一文書載事不難也。然毎時諍論中空海和尚三部經·釋摩訶衍論·菩提心論天下行之。釋給從此等言且指之給也。然則弘法釋中蘇悉經有云天下令流行事或後求得也或私入之也。既依進覽錄所被定置也。此事如破邪辨正。
    尋云。弘法大師在唐時不傳蘇悉地經釋事有。何故耶。答（云云）示云。吾朝眞言專傳教大師·弘法大師之將來也。而兩大師傳錄各明鏡也。粗如先云。爰傳教於高尾寺被行灌頂。是則吾朝灌頂最初也。于今叡山被置遮那止觀兩業（云云）傳教御入滅後弘法大師造十住心論。殊興此密宗。故世人以弘法委細也思也（云云）先唐院爲明此事承綸旨入唐廣謁八祖師各訪諸不審。其中法全和尚語日本空海法師傳金剛界。於胎藏界者唯得疏未及禀承。於蘇悉地者更不聞名字（云云）覺大師歸朝之後製禀兩經疏判眞言教時承八祖之心破弘法之義。雖然世人只兩師異義思也。山王院大師爲決此等是非又入唐問唐土諸師。皆以仁法師義爲正以弘法義屬誤。故山王院歸朝以兩經疏可流行於天下之由被奏問時元慶年中宣旨云。誠爲日本夜光閻浮驪珠。當宗知法阿闍梨。并傳燈弟子爲囊中寶。切忌慢賊依之所令流布兩經疏也（云云）仍吾朝承勅到唐朝以彼國勅尋於八祖。八祖所答皆依經軌。旁以何爲疑。委如八家祕錄。是後又五大院先德以五義破之。謂一違大日經。二違金剛頂經·蘇悉地經。三違守護國界經。四違菩提心論。五違諸師。所云諸師者八家祕錄所載諸師也。故指先唐院御釋也。而弘法門人圓行·常曉·惠雲·宗叡欝憤此事。爲明是非。宗叡入唐各問諸師時。諸師皆以仁法師義爲正。以海法師義爲邪。故不及力。宗叡歸朝之後用所相傳造玄血脈。是全與大師相傳海雲血脈同之眞言義。又同山門說。而近來東寺門人是傍相傳（云云）所以眞如親王弘法門人也。而灌頂祕法三條。雖令問眞雅·眞濟·實惠三人。各不窮之。故覺大師有御尋。依御領狀爲相傳隨大師可有御灌頂之處。眞濟大嗔之故。此事浦已猶爲明之有御入唐。又向唐土渡天竺。流沙爲鬼被失（云云）但八家祕錄有誤故不可用（云云）其故降三世儀軌明觀音行法。而八家祕錄入降三世部是誤（云云）是又不知儀軌意云也。其故觀音入降三世三摩地顯彼威德。題降三世儀軌題意軌旨曾不知乎（云云）又五大院御釋破弘法義違先唐院解釋（云云）此又東寺門人嗚呼事云也。但五大院本意尤在深意。覺大師解釋移八祖義。八祖義皆出經軌故我相傳敢無誤旨明違先唐院釋處皆背經軌云爲也。智證大師雜記云。海和尚所立章條違佛法大道。深信我相承莫愛未見。此意也。又其後東寺長者最朝爲興我流謗山門流。故有風聞及奏聞重窮邪正。破最朝。被解宦付俗名及門徒四十餘人被流罪（云云）此事委如破邪辨正記。仍兩流得失粗如此（云云）問。此論限金剛界菩提心也。將明胎藏菩提心也。答（云云）兩方。若限金剛界者。此論龍樹大薩所造千部論中專申密藏肝心。何限金剛界菩提心不明胎藏瑜伽耶。爰以今論文引大日經三句文明三種菩提心見。若依之爾者既題金剛瑜伽中。全明胎藏菩提心不聞耶。答。一義云。明兩部菩提心可云也。如一遍但至首題者簽題實依金剛界注題依胎藏界也。所以付此二題各具二名。謂金剛頂瑜伽中與瑜伽總持教明兩句是通號即所依兩部也。發阿耨多羅三藐三菩提心與說菩提心觀行修持義二句是別號即能依末論也。仍初題目約金剛部明勝義菩提心故云金剛頂中發菩提心。後題目約胎藏部明行願菩提心故云總持教門說菩提心也。一義云。專明金剛界菩提心而可兼胎藏界菩提心也。所以題金剛頂瑜伽中又總加持教門（云云）故菩提心義釋金剛界菩提心依今論辨五門菩提心云。胎藏菩提心可依何門耶問答之正用義云。人兼可用法界無差別論故此論正明金剛界菩提心兼明胎藏界菩提心也。爰以釋論文專明月輪觀兼明阿字觀也。傍正兩意宛然也。一義云。可限金剛界及菩提心也。所以題金剛頂瑜伽中。八家祕錄金剛界部義所集云但至明胎藏界義云者皆是於金剛頂瑜伽中所瑜伽因果萬行也別不云胎藏部菩提心義此意也。恐總持教門者陀羅尼藏通號也。何獨胎藏界得意耶。
    問。此論明蘇悉地菩提心可云耶。答。東寺兩部相承山門三部相承隨義新簡可不同。仍如三摩地下法門（云云）
    問。一切經論皆置一題也。何故此論置二題耶。答。密藏法門申多含義也。恐並二題事摩訶耶經等無例也。
    問。此論顯密集義論也。將密藏釋經論歟。答（云云）兩方若集義論云者既金剛頂瑜伽中題。無諍金剛頂經論聞。若依之爾者何以得知釋經論云事依之貞元錄集義論出之釋。爾者如何。答。此事異義也。東寺一義山門兩義也。一義云。密藏釋經論也。全顯密集義論不可云。所以簽題云金剛頂註題總持教門（云云）無諍獨稱密藏論聞。依之弘法大師解釋此論者龍樹大聖所造千部論中密藏肝心論。又五大院解釋金剛界部義所集等（云云）但至貞元錄者勝義·行願二意通諸經故恐一分集義論云也。恐於集義有經經義。所以大小乘集義論如中論等。唯小乘集義論如俱舍等。唯大乘集義論如攝論等。唯密集義論今菩提心論。故貞元錄全無相違。次至菩提心義者爲證據不足。其故今三門菩提心者皆眞言所立也云行願·勝義二心一分亘顯教云計也。仍廣引顯經事是密藏助證故實非難。例如大日經中明五種三昧道。都祕教上所談也。若以之屬顯教四教兼含經可云也。而唐土人師此經說四教故方等部攝云山王院五大院破之所也。一義云。顯密集義論也。所以此論有三門菩提心。其中勝義·行願專顯教所談也。故花嚴經·梵網·無量義經等引證之也。依之菩提心義前三菩提唯發行願·勝義二心不知三摩地心。圓人凡夫以上眞言凡夫以上皆尋行願勝義二心。若圓教初住已上眞言初住已上皆發三摩地心。但至首題難者廣雖亘顯密專以眞言爲本意故也。
    問。歸朝目錄·八祕錄此等皆雖載上古相承且各末師詞也。此外正於東寺不傳胎藏蘇悉地云事有之。何道理耶。答（云云）止云。凡於兩部相承胎藏以善無畏爲祖師金界以金剛智爲祖師。此兩部師來唐土雖有胎金互習替事從本兩師各爲末師也。然弘法相承血脈不列善無畏三藏。雖言有兩部灌頂未正傳蘇悉地經也。但東寺會之云。兩部共鐵塔相承示龍智時以胎授善無畏爲定弟子以金界授金剛智爲慧弟子。爰不空三藏受兩師胎金授惠果也。恐不空三藏親謁龍智。龍智嘆不空云。汝師匠等所惜即爲汝也（云云）此證據高野打付箱有之。雖然本難未會其故不空三藏遇兩師各正傳胎金者必可出本祖。何弘此血脈不載善無畏耶。知無胎藏蘇悉地灌頂云事分明也。又不空三藏値龍智云事有何誠證也。設雖有爾龍智傳龍猛。彼龍猛開塔時只雖傳金剛頂經未見得大日經。所以胎是因界暫可有塔外。於塔內有兩部灌頂云者未檢其實證也。但山門胎藏所合金界金界所合胎藏二箇相承有之。若金界所合胎藏者且可許之也。何兩流異義血脈證據各如文集（云云）
<PIC>T70003501.GIF</PIC>


（東寺血脈）龍猛龍智

    （定弟子）善無畏（授胎藏）
    （慧弟子）金剛智（授金界）
    不空（遇兩師受二界）

    弘法相承血脈云。龍猛·龍智·金剛智·不空·惠果。

金剛智

    善無畏。金末師。
    不空智。金剛界相承。

善無畏

    玄超·義琳。胎相承。
    金剛智。胎末師。

善無畏感得胎藏云事

    東宮學士大日經序云。中印度那爛陀寺達摩掬多弟子輸婆迦羅唐云善無畏。斛飯王第五十二代孫。捨襲王位出家入道。學究五明教閑三藏。小子奉教禮謝而退普遊五天竺廣求佛法。時往北天竺國。自昔此國有高山。其巖崛住獼獲毎年出經拂虫。或時此崛落經。樵夫取之奉王。王恭敬納塔中。今方得遇瑜婆迦羅請開此經。即大毘盧遮那神變加持經是也（取意）又云。乃至北天竺乃至有一城名乾陀羅。其國王仰憑和尚受法令誦其經。文廣義深不能尋。遂供養次第求請和尚供養方法。和尚受請於金粟所造塔邊。求聖加被此供養法忽現空中金字炳然。和尚一反略讀分明記書仰空云。誰所造云。我所造也云。誰我也云。我是文殊師利也。義決云。此經有百千頌廣本非此土人所聞。並是讃金剛頂等諸佛大菩薩等甚深祕密境界相。忽非聲聞緣覺及天人小乘之所聞知此地梵網經兩卷從此經中出淺略之行也。其中廣相根本未有堪。此略瑜伽。西國得灌頂者說授相。而其廣本亦不傳之。其百千頌本復是菩薩大藏經中次略出也。其大經本阿闍梨云。經卷廣長如床厚四五尺有無量頌。南天竺界鐵塔之中佛滅後數百年間無人能開。塔以鐵扉鎖而封閉之。其中天竺國佛法漸衰時有大德。先誦持大毘盧遮那眞言得盧遮那佛而現眞身及現多身。於虛空中說此法門及文字章句次第令寫.寫訖即滅即今毘盧遮那念誦法要一卷是。時此大德持誦成就願開此塔。於七日中遶塔念誦以白芥子七粒打此塔門。及開塔內諸神一時憤怒不令入。唯見塔內香燈光明一丈名花寶蓋滿中懸列。又聞讃此經王聲。時此大德至心懺悔發大誓願。然其後入塔中。入已其塔守尋閉經於多日。讀此經廣本一反爲如食頃。得諸佛菩薩指授所堪記持不忌便令出塔。塔門還閉如故。爾時書寫所記持法有百千頌此經名金剛頂經者。菩薩大藏塔內廣本絕世所無。塔內香燈光明等至今不滅。此經百千頌本此國未有。此略本至此土者。於開元之初金剛菩提三藏阿闍梨云。我西國發來度南海。其有大舶三十餘隻。一一皆五六百人一時同過大海。行至海中逢大風。諸舶及並皆漂沒。我所付舶忽欲將沒。爾時兩本經卷常近於身受持供養。其時船主見舶欲沒。船上諸物皆擲海中。當時怖懼忘經失。百千頌忽擲海中唯存略本。或云。崛多者梵語也。此云諸莊。又龍智異名也。金剛智三藏遇善無畏三藏之時述者。儀軌云。曾聞有胎藏法未遇其人不曾禀學東寺許可血脈之妙成就許可者高野舊風所無。纂要云（成尊高野人師）善無畏若言限胎藏界灌頂者得罪金剛智。若言限金剛界灌頂者得罪□義決云。有大德名龍猛菩薩。兼誦持毘盧遮那五字明至南天竺鐵塔下加持白芥子七粒遶塔七日之間打開塔戸入內見如法界宮。遇金剛薩埵所得金剛頂經是也（取意）
    問。此宗本意以三密修行專爲其結要也。然論判教廢立顯密優劣時依何說相耶。答（云云）示云。此宗本意更專三密修行論教相強不委細。只是於龍樹菩提心論并義釋住心品略明密藏宗旨也。然則委論教相時東寺·山門各依學宗異也。謂東寺依學宗專以花嚴爲本借迂情表德名釋胎金兩部義。是彼宗香象釋也。又兼用三論·法相也。故弘法遺告云。欲學眞言者兼學三論·法相得入眞言。山門以天台爲依學宗。故教相廢立水火不同也。
    尋云。東寺·山門依學宗勝劣如何可得意耶。示云。人師意樂各各別故無左右。不可是非。所以東寺門人山門教相專負顯密雜亂咎大難之。但人師解釋互不可用之。正任儀軌本經文天竺震旦高祖說可簡決之也。而大日經中或此經本地身即是妙法蓮花經最深祕密處。或彼言諸法實相者即是此經心之實相也。隨儀軌明文等如此。誠證委如文集。加之不空三藏法花三昧開界人師也。一行禪師亦天台一行三昧之行者也。兩祖既依天台。末學何違源耶。故義釋眞言意密如天台止觀等（云云）何恐不空三藏門人各聞天台致渴仰二十餘年會合翻法花三大部以歸天竺。爰龍智尊者披此文向震旦以偈作禮云。震旦小釋迦廣開法花經一念具三千依正皆成佛。故菩提心義今有眞言人本學法相一分而成經論章疏。舊執難改自違今教。一行和尚元是天台一行三昧禪師能持天台圓滿宗趣。凡所說文言義理動合天台。不空三藏門人含光歸天竺日天竺僧問。傳聞彼國有天台教理智圓滿。可須翻譯將來此方。此三藏旨亦含天台。或阿闍梨云。欲學眞言者共學天台。而門人皆嗔。山王院云。天台止觀者行法花發陀羅尼。所以智者大師所說四教還攝總持門藏。巧說辯戈總持儀。若其非者深違師宗內證。祕教外說顯教故一切早依此門。根本大師釋云。眞言止觀其旨一致也。故一山弘兩宗。先唐院奏狀云。先師禪念之暇披覽經教遂知天台止觀與眞言義理冥苻。隨緣宣傳覺悟主上。山王院奏狀云。圓珍伏討天台眞言兩宗傳法之旨眼心相近水乳合和。故南岳天台三觀一心之宗起自阿宗本空之理無畏不空三密同體之教冥符圓頓一實之趣。如今山家兩業者先妙定慧發直至道場安樂之行。已上案諸祖意天竺震旦皆天台四教中以圓教攝眞言合光既理智圓滿教（云云）本朝大師先德又以爾也。五大院云。一念心即遮那三密百界千如四種曼荼也。又云。天台若唐代出世告可釋眞言（云云）仍三國相承祖師同以眞言合天台內軌。僅東寺一流何乖此義耶。若天台依學違眞言云者。何唯我朝山門哉。天竺震旦中共以可難也。山王院之欲難其宗必可知其宗。若不爾者如狗走地吠飛空鳥。鳥豈當狗齒又云。汝不知天台。故還暗自宗。手結印契口誦陀羅尼心不安三觀妙旨者如狗吠而足走也。
    問。顯教密教差異如何可得意耶。答（云云）示云。顯密二教不同內證外用差別也。所以隨未了萬機遍逗三乘弟子各施大小益。是名顯教也。應如來密惠對自性內證眷屬直說三密瑜伽上乘。是名祕密教也。但約顯機釋能所身土悉無非顯教也。約密機釋能所身土無非密教。而弘法大師釋云。夫佛有三身教即二種應化開說名曰顯教。言顯略逗機諸佛談話謂之密藏如此釋者以教主優劣立顯密不同也。論此淺深事必可依教淺深。何偏任教主高下耶所以顯教有三身共釋尊所說。密教有四身同。薄伽梵密語也。故以此應二說可定顯密兩教以顯教法身爲密教教主。又密教他身必顯教教主可得意也。而山門廢立不爾。一佛一時一處一教立於祕密前一切佛即眞言一佛乃至一切教即眞言一教也。覺大師釋云。大興善寺三藏云。若就眞言而立教者應云。一大圓教如來所演無非眞言教義也。但兩經教主東寺·山門俱以異義也。委如餘處。抑東寺意大日如來者釋尊外有別佛於色究竟成正覺說諸祕密藏（云云）此即守護國界經等所說。所以釋彼經說我本師毘盧遮那佛於色究竟天成正覺。我今承彼佛勅下閻浮提說三乘法等（云云）而如來教門皆如此一身說多身多身說一身。故顯密諸經所說三身四身且雖似多身其能說釋尊量非彼法身耶。故出不空生義云。一代教主釋迦牟尼佛著五智寶冠爲大菩薩說眞言教。是名大日如來。又義釋生身名釋迦法身名毘盧遮那等（云云）委如文集。問顯密二教廢立如何可得意耶。答（云云）示云。東寺門人此眞言教者大日別佛所說故顯密二教天地各別其意宛然（云云）委如彼流教相。次山門所立者所望不同與奪義異也。蘇悉地經疏云。有二種教。一顯示教。二祕密教。顯示教謂阿嚴深密等論三乘教也。祕密教謂維摩·般若·法華·涅槃諸一乘教。祕密亦有二種。一理祕密教。謂法花等一乘。唯說世俗勝義圓融無二不說三密行相故。二事理俱密教。謂大日·金剛頂·蘇悉地經等。
　　能說世俗勝義圓融不二亦說三密行相故（五大院等引非正釋取意）金剛頂經疏第一云。於大乘有二種。一者顯示大乘。二者最勝金剛祕密乘。故金剛頂經云。爲發大乘者說。爲最上乘者說。論亦云。佛法有二種。一祕密。二顯示。而今此經是最上金剛祕密乘。菩提心義第三云。若與論之。圓教初心眞言凡夫同知如來祕密境界眞俗圓融夢法一如同經五十二位同得即身成佛。圓教初住分證三身居花藏界外現八相妙覺究竟毘盧遮那居常寂光曰密所攝。眞言菩薩初住分證三身入蓮花藏百界作佛。妙覺究竟成大方便。故云此經本地之身即是妙法蓮花經最深祕密處。與淨行等諸菩薩衆同會一處迹隣補處不識一人。若奪論之。圓人初心。唯知理觀不知事密。乃至初住唯證理佛非曼荼羅。雖說妙覺不說行法。故云。餘經已說沙羅樹王根莖枝葉花果。此經唯說樹王種子養育因緣。故得爲大日經王。又云。唯眞言法中即身成佛故是說三摩地法。於諸教中闕而不書。又圓菩薩入初住時得佛灌頂修三摩地至第十住名灌頂住。等覺始蒙諸佛灌頂未知其中灌頂行法。眞言初心已昇諸佛灌頂之位。大日經云。一切如來從初發心乃至究竟一切功德此灌頂者皆已得之。若欲見聞供養一切佛即當見聞供養是人（委如文集）尋云。見本朝大師先德釋與奪廢立雖如此又以法花與眞言全同云或尚勝眞言云（云云）此等相違如何可得意耶。答（云云）示云。眞言教者顯機外別對攝密機說三密行相也。故顯機者唯見顯說未知如來密語。故大論佛有二種音聲。一者密。二者不密。天台引此文判顯攝二不定時於祕密教者雖云三密四門無防無礙尚是約釋迦一代三乘顯機故正不能釋三密行相也。既八教調傪畢漸頓泯合顯密同體雖開是又不顯事理俱密之相也。然則釋迦一代說教中三密行相獨眞言教仲微也。爰方取依學集各用三密行相處依權宗者即此行成勝也。依實宗者即此行成勝也。而山門一流依法花開權而用三密行相廣論顯密界畔時巧儲與奪釋也。故嘆三密行相。其本意全天台圓宗也。山王院諸家教相同異略集云。始從眞諦三藏至于第九天台大師擧九人判教諸師皆不如天台判教。釋畢云。第十近代叡山先入唐請益內供奉贈法印大和尚位慈覺大師依龍猛釋論立二種教法。一顯示教。總攝一切顯教法。二祕密教。總攝一切祕密眞言教法。又眞言教別名一大圓教也。具見金剛頂大教王經疏也。意有之。所云一大圓教者於天台圓宗。又別開名眞言教也。故論異時判事理不同論同時無別體也。而又只以眞言不攝圓宗時以眞言者不能爲圓教有門方便。三論空門法相第三門花嚴第四門（云云）或勝書師同異或一致所望不同也（云云）
    金剛頂瑜伽中發阿耨多羅三藐三菩提心論。

金剛頂事

    或釋云。金剛有三義。不可破壞。二寶中之上。三戰具中勝。不可破壞者離諸過患不可變易故。寶中之寶者是顯實相中道具恒沙萬德故。戰具中勝者即表第一義空一切煩惱無敵對故。此三即是阿字三義也。或釋云。金剛頂者於諸教中最尊無上五智金剛灌頂故也。義釋云。金剛喩實相智。過一切言語心行道適無所依無初中後不盡不壞離諸過罪不可變易不可破壞。故名金剛。如世間金剛寶有三事最勝。一者不可破壞故。二者寶中之上故。三者戰具中勝故。金剛頂疏一云。金剛者是堅固·利用二義即喩名也。堅固以譬實相不思議祕密之理常存不壞也。利用以爲譬如來智用摧破惑障顯證極理。又極理從本具摧破用故云利用義。智用自體無有滅壞故爲堅固義。次義云。金剛頂者不是喩名。一切衆生心法界中從本具足金剛堅固最勝最尊義。即於理體諸法興記。故法花云。是法住法位今正顯說此祕密理故云金剛頂也。又云。言頂者是最勝義亦尊上義。謂此金剛教於諸大乘法中最勝無過上故以頂名之。示云。於金剛有當體譬喩二義。所言解喩者如釋利用爲喩如來智用等。當體金剛者如釋極理從本具權破用。已上是約理當體解喩也。次約事當體金剛論時五智即五胎金剛三部即三古金剛中臺即獨古金剛也故此金剛法界諸尊形也。何手內顯諸尊且上現法界。即事而眞。事理俱密即此宗本意也。

瑜伽事

    義釋第一云。瑜伽譯爲相應。若以女聲呼之即云瑜祇。所謂相應者即是觀行應理之行人也（菩提心義引之）菩提心義第一云。瑜伽此云相應涉入義也。楞伽經云。若觀眞理除去分別遮離瑕穢無有能取亦無所取。爾時在定當見瑜伽。演密抄引瑜伽論疏云。一者境瑜伽。二者行瑜伽。三者理瑜伽。四者教瑜伽。說大乘經云。說如來地無分別智及以慈悲故曰瑜伽。
　　尋云。諸大乘經論皆明瑜伽相應義。今此論又題瑜伽事其同異如何。示云。瑜伽相應義也。故亘諸經論此義事全非所遮也。但於祕密教論瑜伽義時可有與奪意。所謂與理祕密同瑜伽也。奪事理俱密瑜伽。故更不可同顯教。仍三密相應瑜伽諸教所無之。

中事

    或釋云。中者中道也。今論又云。若願成瑜伽中諸菩薩身等（云云）示云。中字料簡學者異義也。所謂中者中道釋意指法性平等別體名瑜伽中料簡故中不讀等訓也。此外異義略之。但一傳此論依金剛頂經瑜伽遍的祕密總持教門（云云）故於金剛頂瑜伽中明諸菩提心論可料簡也。若願成瑜伽中文全此意也。

發心事

    或釋云。發者記也。或云。開也。或云。顯也。都率釋云。一發求義。二當體名發。三心即成菩提。示云。此論以三種菩提心略辨一切。故論發義又可有三種義。所謂勝義·行願·三摩地。如次能求·所求·能所合發如上先德釋。委如正釋。

阿耨多羅三藐三菩提事

    玄賛云。阿云無。耨多羅云上。三云正。藐云等。又三云正。菩提云覺。即是無上正等正覺。此有四覺。一無上覺。是總也。即顯菩提清淨法界。二正覺。簡外道邪覺故。三等覺。簡二乘但行生空偏覺故。四正覺。簡菩薩。菩薩因覺未滿果位非正覺故。下一覺字實通上四。菩提心義云。或云冐地質多此云覺心。菩提薩埵摩訶薩埵此云道心。尋云。冐地·菩提各別也可云耶。示云。弘法御釋冐地·菩提一（云云）五大院破之如菩提心義。或云。敵對翻云覺義翻云道。只是冐地·菩提其意一歟。但舊譯云無上正眞道。新譯云無上正等覺。無畏不空譯亦云道亦云覺。又玄賛（云云）各可思之。問。於菩提可有三種義如正釋。

菩提心事
 
    決五云。菩提即是所期之果。心即能行能趣。菩提心義二云。問。第二識性門如何。答○一淺略釋。以厭求妄心。爲菩提心體。二深祕釋。以自性淨心爲菩提心體。三祕中深祕釋。以大三法羯爲菩提心體。四祕祕中深祕釋。以眞如法體爲菩提心體。委可見文集。
    問。第二修性本有菩提心第四寂照一如菩提有何差別耶答。第一第二未許三密行相。第三第四俱用三密行相。如菩提心義抄。

發心事

    問。眞言教意發菩提心事六·八·九三識中何耶。答。異義也。
    一義云。九識菩提心也。所以大日經以菩提心爲因大悲爲根本方便爲究竟三句而說菩提心大旨中云何菩提心。謂如實知自心。知自心者即是開示如來功德寶所也。而義釋釋開示寶所義云。所謂衆生自心品即是一切知如實行知名一切智者。又釋如實所知旨云。一切衆生色心實相從本際來常是毘盧遮那平等智身。非是得菩提時強空諸法使成法界也。此釋意法界圓融色心不二悟上三密四曼旨解了名發心此即不經次位階級直安住極佛果德故法界眞如第九識發心也。
　　經云。兩部俱論淺深時發心修行菩提涅槃大方便（云云）此即發心淺方便深。何必發心處住極果耶。答。機有漸頓。而此宗意以頓極爲本故也。義釋云。初發心時入如來定豈煩漸超四處方至究意耶。此心也。故五大院釋中臺爲菩提心爲因第一第二爲大悲爲根第三重爲方便爲究竟。此釋意眞言行者直住大日三密四曼遍現八葉九尊形。乃至荼吉尼世天行相即本來遮那功德也。今論諸尊皆同大毘盧遮那佛身意有之。但又有漸入機事不可遮也。故廣論之時有漸入·悟入·頓入三種機根也。雖然發心本意全如先（云云）
　　一義云。眞言發心八識發心也。所以兩部大教意俱以東方大圓鏡智爲發心。乃至以北方成所作智爲黃也。所云第八識七有爲無爲一切諸法悉含藏而森羅萬像宛然而照處名大圓鏡也。故此發心者中臺大日本來成覺體且不論之只直於第八識上生死涅槃各別處以大悲利物脫迷妄衆生。名之爲發心也。
    難云。第八識是無沒無明迷識也。今眞言教意專論直入頓教旨。爾不至法界體性何限第八識耶。示云。所云八識者更非迷情八識。此即大日如來入阿閦佛三摩地之時便更有迷情一切衆生如此知見也。故八識含藏功德者大日如來變作示現也。依之五大院釋明八識發心義云。緣佛地萬德發菩提心。仍八識發心尤相叶。
    一義云。六識發心可云也。所以一切衆生皆六識迷情凡夫也。此凡夫發心菩提心時可依六識慮知心。爰以義釋立十六重阿闍梨。其中最初證寂然界阿闍梨（云云）所云證寂然界者小乘但空理也。此即雖信本來成覺旨此行直難立。故先發厭求心漸證小乘理終至遮那果海也。
　　難云。眞言教意直住遮那果海。若從六識迷漸至極果位云者豈不違頓漸超四處本意耶。答。所云六識者偏非迷情心。此即佛果六識也。所謂第九識佛眼種智眞空冥寂故直照平等不二理也。而四眼二智萬像森然之時彼彼諸法宛然明了也。此是第六識之分別妙觀察智之功德也。故以六識發此菩提心速可安住第九識法界體性智也。菩提心義第四云。諸論皆云第六意識。能發名義故。能發心修行·離染成佛○（云云）今約退源故云第九所通達第六能通達○然四念處說通教唯有六識不許攝論依他八識。且約般若六識文說（云云）○龍樹中論入眞甘露品有破八識比量故云龍樹立六識而釋大乘論開爲十識。若攝大乘八·九二識諍地論八·九二諍。是得別教意也。彼二論雖許眞如隨緣非圓融故。又云。所通達心能通達心各有二義。一約九識。謂本淨九識是所通達心。染污九識是能通達心○又約九識更有二義。第九淨識是所通達第六意識是能通達。又約五智更有二義。大圓鏡智是能通達法界體性智是所通達。授決集云。今我凡位所發圓心於九識中且名第九佛性心。即於凡位能見聖識是大乘因。六位究竟大乘果。故天台大師曰。有緣中道發菩提心者此心亦名中實理心第一義空庵摩羅識佛性如如。示云。此事各據一義。何俱無非解釋義。故雖不可偏執且爲立宗旨假可加難破也。所謂先付九識發心義有疑。其故衆生自體六識迷也。而發九識心之時可批難此六識迷也不可批難也。若無批難如何顯發九識耶。若有批難只可云九識熏全不可云九識發也。次付八識發心義有疑。其故於同迷識何超六識發八識耶。恐法界體性智者四智同體無萬法缺何偏超不二遮差別耶。若如此得意。眞言教可立十識也。其故釋摩訶衍論八識而二差別智九識不二平等智。其上又立一切識是則先德所破也（云云）而山門教相顯密同不超九識故也。但五大院且立十識意於九識中約寂照照寂二德論隨緣不變二義也。故雖云十識敢不可同釋摩訶衍論（云云）
    次付六識發心義有疑。其故背速疾頓成之本意六識次第入法界智事曾非眞言教所談（云云）仍其實法界本一會故諸識全同體也。故住此教發菩提心云速三識融會須連五智奧藏。故諸識全九識理四智即法界可意得。恐是即此宗本意耶（云云）依之玄五釋云。三識同在理心。教門權說且立遠近。可思之。但且於發心強論入門時宜依人意也。各據一義如先。又或答厭求發心且六識也。自性淨發心已後第九識也。
    尋云。此宗意論發心時矣栗多·干栗多·質多之三種心中何耶。又論事理俱密時其心形貌如何。示云止觀質多慮知心。矣栗多積聚精要心。干栗多草木心。其中矣栗多·干栗多二雖名心無所發故簡正論發心時事在慮知心（云云）而眞言不立矣栗多心但明干栗多·質多二心也。其中以干栗多心爲內證眞實心。此即草木中心也。五大院引法相人以師釋云草木眞實堅固心名干栗多是名內證眞實義。故以干栗多心名心處心論九識發心義也。所云心所心者慮知心依證處胸中八葉肉團是也。故以胸肉團爲慮知依證。此心全一切草木干栗多平等法界第九識自性清淨心形體（云云）然則從無死生死以來胸中爲常住本有更無轉發。父母交懷受生時一切衆生皆悉從肉團八葉心蓮生。名之爲常住佛性別理。經云。常住妙法心蓮臺等（云云）次金剛界時以月輪爲心法體。此即自性清淨佛性妄想顛倒雲不疵。且如蓮花泥不染。委可有三摩地發心（云云）難云。心法無果性。色法質礙體也。而論色心不二時雖無二法強論色心不二時爭以八葉肉團忽爲心法體耶。又何故必胎藏八葉金剛月輪其意如何。示云。色心平等本來無別體。何妄執二法異耶。故心法必有色法。色法必有心法。互具足修性俱無缺滅也。故心法所具色法即八葉肉團也。鈎索愛喜菩提即貪等心所色法顯形也。又色法所具心法即清淨月輪也。香花燈塗菩提即眞境心法顯也。委如三摩地（云云）然則顯宗色心不二融通無礙雖談未顯心法形興亦不論色心互具也。今眞言教意色心互事現談理理無礙智智無數。次胎藏約性德以八葉爲心體。金界明修得故以月輪爲心體。所謂胎雖性德全迷悟不二理體故以蓮花顯因果俱時也。金雖修得智光圓滿功德遍總因果。故以月輪顯不二。但善無畏·金剛智兩部互傳各成理智體一旨時胎藏八葉上置月輪金界月輪上置八葉也。委如三摩地。
    尋難云。第九識者自性淨心也。依詫此心以堅固心名心處心爲肉團心也。故菩提心義云。於此肉團心處觀心性心。心性心○處心故名心處心。又云。凡夫九·八·七·六識依詫八分肉團故若論其形者並如八分肉團。如此等釋者九識能依心肉團所依心。能詫諸識而所詫有形貌（云云）若爾干栗多肉團第九識全一體不罔耶。示云。實如所難。所以又非無情非情別。今同體者心性一理理智不二處也。故委論之可有同異也。菩提心義第四云。所通達心能通達心各有二義等如先出（云云）又弘法釋云。干栗多名處中非情心也。質多名慮知有情等。唯以在心中故質多亦得干栗多名也。有義云。胎明理故以干栗多心爲體。金明智故以質多心爲體（云云）尤可也。
    尋云。心意識三雖體一委論之又非無其別。爰以唯識論以識爲題。而今論取心爲題事其意如何。示云。論識義事教門權說且立遠近也。故識是分用心是總體也。爰以大日經說菩提心。云何菩提心謂如實知自心。今論以心。爲題事尤有源意耶。弘法釋云。心滿思量因之爲意。心兼了別立之言識。心持決斷智即斯名心。有覺知以是其稱心含軌則改號號法。得攝持讓語曰理。乃至無盡。恐繁不具（云云）總心萬義可知（云云）
    經云。以諸識配當五佛時東方阿閦大圓鏡智第八識。西方彌陀妙觀察智第六識。南方寶生平等性智第七識。北方釋迦成所作智前五識。中央大日法界體性智第九識也。九識實是法界體性智。何忽屬用耶。
    示云。以義識配五佛時尤雖爾心識相對時又如前。故天台雖立九識名而中實理心釋。可思之。
    尋云。今論菩提心理智中何耶。示云。理智俱可論之。故先唐院釋云。諸經呼眞如法性名菩提心。今論理智名菩提心。所以智爲能發理爲所發者且而二別體心也。夫實能所同體理智不二也（云云）

論事

    起信論疏所言論者建立決了可軌文言。判說甚深法相道理決判名之爲論。求那跋摩三藏遺文偈云。諸論各異端。修行理無二。偏執有是非。達者無違論。三論玄一云源不究則戲論不滅。毫厘不盡則至道不彰。問。論者阿毘達摩此翻慧。爾今論又且限慧可云耶。示云。常途意尤雖爾今論遍詮密藏奧旨也。凡論者破邪辨正義也。何只限慧無理云耶。問。理智不二即事而眞也。委如前（云云）

亦名瑜伽事

    示云。亦名者一義顯傍依義（云云）其故正依金剛頂經傍依大日經也。一義云。亦名者全非傍正。只於上題梵漢兼攝顯委納義也。仍今論亘兩部。又限一界等異義准可加料簡。其義如前。次瑜伽同前（云云）

總持事

    行一云陀羅尼者此云總持。蘇悉地經疏云。眞言者梵稱陀羅尼唐亦名總持也。弘法釋云。所謂陀羅尼者梵語也。唐翻云總持總者總攝。持者任持言。於一字中總攝無量教文。於一法中任持一切法。於一義中攝持一切義。於一聲中攝藏無量功德故名無盡藏。
    問。今所云總持者如上題者只可限金也。又總可亘胎金已。示云。總持者通陀羅尼藏異名也。何必限一界遮三部耶。但此總持者恐限胎藏不限異義又如前。

教門說事

    示云。教者性人被下之言也。門者能通義也。說者開演義也。所謂詮兩部教門論三密入門開彼金口演此玉章（云云）但付今所言教門聊有異義。一義總持教門者指大日經住心品也。其故彼品心表眞言行者入門令發菩提心。今依彼經說論菩提心故正指大日經胎藏界名總持教門也。意教門說三字指門住心品四字也。次菩提心者存菩提心爲因等三句文也。一義總持教門者總持眞言教門藏。菩提心者又總論眞言行者本意也。所以今論於金剛頂瑜伽中總攝。三部大教三密入門故。又指大日經住心品。得意全不相違其義全同故不可遮之（云云）何此等異義各各准前料簡可得意。

觀行修持義事

    或抄云。觀者無觀之觀。行者無行之行。修者無修之修持者無持之持。義者義理即亘上矣。一義云。菩提心觀行修持義者題三句大宗也。菩提心者菩提心爲因句也。觀行者大悲爲根句也。修持義者方便爲究竟句也。義者義用最勝也。所以顯宗意體上論用體勝用劣也。眞言教意法性平等無體用二物。即事而眞眞是法界（云云）一義云。菩提者三種菩提。又三句義如前。觀行等者總結前。委可類簡之。具如下（云云）

發說事

    問。發菩提心·說菩提心同異如何。示云。恐兩義也。所謂一義麁題金注題胎（云云）故發說二字准此料簡可得意也。如前。一義云。發自行勝義菩提。說化他行願菩提。二義相應自成三摩地菩提。□且雖兩義終成一義。所以金勝義胎行願故也。雖然前義此論並明胎金菩提心也。今義偏明金剛菩提心（云云）各義委如前。若約此意兩義又水火異也。但金剛瑜伽中總攝諸部時胎金又無相違如前（云云）
    尋云。發菩提心·說菩提心兩心同異如何。
    示云。是又兩義也。一義麁題金故發恐雖因也心是果滿也。注題胎故菩提雖果也心即因界也。但夫實因果同體初後一心也。
    一義云。發勝義菩提故從因至果心也。說行願菩提故從果向因心也。但夫實同體初住一心也（云云）何是又兩部一部料簡同前。
    尋云。今所論菩提心者恐限心無色可得耶如何。示云。凡眞言教意色心平等境智一如也故如實知自心菩提時何限心遮色耶。所以質多即干栗多八葉月輪。即事而眞。委如前。尋云。色心不二菩提心者限心王也又亘心數也。示云。干栗多·質多同體者實可限心王爭亘心數耶。但眞言教意談心王大日心數諸尊。而諸尊皆同大毘盧遮那佛身也。如實知自心菩提時何限心王遮心所耶。又如前。尋云。依眞言教發菩提心機以有相爲本入也以無相爲本入也。示云。凡眞言教意即事而眞。有相無相雖無前後強論入門時是又兩義也。一義云。有相爲本可入無相也。所以善無畏三藏爲金粟王說三密行相云。甚深無相。諸劣慧所不堪。爲應彼等故兼存有相說（云云）一義云。無相爲本可連有相也所以大日經初立住心品令得如實知自心理其後具緣品已上說也。如此互具之互會之。故大日經入眞言門住心品其點讀事依兩義不同也。所謂從有相入無相云義意入眞言門住心品。又從無相連有相云義意入眞言門住心品。何夫實有相無相即事而眞教故。何前後義全不可有之。教本意只直雖示二法同體機根不定從兩邊入事是又不可遮故。約機根論之住心兩點俱以可有之也。約密意論之二法無前後。何有兩點。此事准前論義可料簡（云云）尋云。密意實雖無前後約機根時論兩邊。依何不同耶。示云。兩邊不同須依漸頓二機也。所謂從有相入無相是漸機也。故此有相者淺略行相也。雖淺略具三密故全非顯教有相（云云）從無相連有相是頓機也。故此無相者深祕行相也。故雖云無相即事而眞全非顯教無相（云云）何淺略深祕祕祕中深祕具可傳受之（云云）
    尋云。用四重祕釋其本說如何□□□□兩釋會衆經微言。又義釋云。有淺略·深祕兩釋。付深祕有重重（云云）此等釋只雖出淺略·深祕二重未釋祕中深祕·祕祕中深祕兩義也。而零妙寺不可思議釋大日經第七供養法卷時具出四重祕釋也。彼供養法疏云。阿字誰說。梵王說（淺略）阿字誰說。大日說阿字（深祕）阿字誰說。阿字說阿字（祕中深祕）阿字誰說。眞如理阿字（祕祕中深祕）又惠果被送偈文云（可尋之印信云云）
    尋云。何故麁題云論注題云義耶。示云。論是本名。義是亦名也。故其字雖異其意可同也。所以論者惠名。義者覺名也。爰以涅槃經說四依相云。依法不依人。依義不依語。依智不依識。依了義經不依不了義經。又重訓說義字云。依義者佛性深義。釋云。覺名如來悟即佛。而彼此料簡合可得意行云。
    尋云。出料簡題名恐有機不同耶。又於菩提其三種相如何。示云。先題義深廣料簡無窮也。何定論其量限耶。雖爾恐加料簡略有六種也。所謂一引證。始從金剛乃至至論。其證據各如前出（云云）二辨因果。三會色心。四簡王數。五定機根。六論淺深。已上自因果發心乃至至四重祕釋其義各皆前有之具。可釋合之（云云）
　　次於發菩提心說菩提心或兩義或一部。其義粗如前。又一傳云。麁題勝義菩提心也。注行願菩提心也。於此兩題兩菩提各具三種菩提處通成三摩地菩提心也。故觀行修持義者兩題三種菩提心令結成名句也。所以麁題云。發菩提心故自發菩提心從因至果好樂菩提誓心決定憶持不忘也。故且當勝義菩提也。正釋我今志求阿耨菩提云是也。注題云。說菩提心故直成菩提心從果向因爲說菩提利益含識。自他平等也。故且當行願菩提也。正釋若願成瑜伽中等云是也。而夫實因果同體二菩提無前後。恐論二種菩提事說如次第故也。故法在一心時發菩提即說菩提。菩提即發菩提。麁題即注題。注題即麁題。無前無後一心各可備三種菩提也。意云。金剛頂瑜伽中發勝義菩提亦名總持教門。說行願菩提。又金剛頂瑜伽中說行願菩提亦名總持教門。發勝義菩提。如此兩題說發無別無異。一心精進發三摩地菩提心故三三互具究竟發菩提心也。意云。金剛頂瑜伽中發阿耨多勝義行願三摩地菩提亦名瑜伽總持教門說勝義行願三摩地菩提。又金剛頂總教門發阿耨勝義行願三摩地菩提亦名金剛頂瑜伽中說勝義行願三摩地菩提。此兩三菩提同體一心發三摩地三菩提心也。如此三三九九三菩提處以一三摩地菩提而總結云觀行修持義也。意云。觀勝義菩提也。正釋如云觀一切法無自性等（云云）行者行願菩提也。正釋如云眞言行人應知一切等。修得者三摩地菩提也。正釋如云令修行者於內心中觀日月輪等。如此三三九九九三菩提但一心三摩地總持。瑜伽中以論萬義名爲義也。然則於三種菩提能得其意一界兩界兩部合行各隨宜可加料簡也。所謂勝義自證菩提。果成圓滿竪居頂上。即金剛界意也。行願化他菩提。以證施他橫益含識。即胎藏界意也。又勝義因發菩提。即胎藏界意也。行願果發菩提。即金剛界意也。何勝義行願行願勝義胎金金胎從因至果從果向因互具各具俱以可料簡也。又三摩地准前三三義應知。如此種種義分種種法門無闕減處名爲總持教門金剛頂瑜伽中云意有之（云云）
    尋云。於三種菩提心論入門時如何可爲此論本意耶。又於題訓點事如何。示云。此論本意居瑜伽中以三摩地爲本。雖爾機根不同也。入門無定全不可得論傍正（云云）凡衆生元計妄想尤用能求爲本先可發勝義也。菩提以自證大悲故尤以香花爲本先可發行願也。一往如此。其實但勝義行願同體互不可闕。次點然無左右不可定。所以從上諸義勢各可訓也。金剛頂經瑜伽中發阿耨菩提。等此瑜伽中住三摩地當體名發菩提也。正釋如云若願成瑜伽中諸菩薩身等又云金剛頂瑜伽中發阿耨菩提等。此瑜伽中在厭求機志求無上菩提也。何如此得意或發金剛瑜伽中阿耨菩提心或金剛頂瑜伽中阿耨菩提發心若於密意各無相違者何以不可有咎也。注題又可准之。
    尋云。於今題者只限發菩提無成菩提義耶。示云。凡眞言教意迷悟同體因即是果談故發菩提外更無成菩提。於一題中全可備五佛智也。所謂發是東方大圓鏡智也。菩提是西方妙觀察智也。發心菩提東西冥合調養萬物即南方平等性智也。發心修行菩提三方圓滿至極悉歸本理涅槃即北方成所作智也。此四方四智同體無礙互無闕減即中央法界體性智也。又亦名瑜伽以下准之。

龍猛菩薩不空事

    或抄云。龍樹菩薩造者。龍宮成道故又祈樹神得故名名童龍。塵龍也後力刃者樹也。彼龍猛者即入龍宮發猛利之心九十日中誦諸方等經作數部論故。案楞伽云。我乘內證智妄覺非境界。如來滅後誰持爲我說。如來滅度後未來當有人。大慧汝諦聽。有人持我法於南天竺國爲大德比丘名龍樹菩薩。能破有無見爲人說我乘大乘無上法。證得歡喜地往生安樂國（云云）凡此大士者願滿塵方慈周沙界。因示居於歡喜果實號妙雲。神異頗多。具如別傳。菩薩并造義釋如常。大興善寺等者。不空三藏滅後有勅。即於所譯經論儀軌皆同令著三藏號故也。戴存日譯如云大廣智不空。或加阿闍梨字。或戴滅後諡。如云大辨正廣智三藏。或加不空字。准位品存日特進者是正二品。滅後開府。儀同司是正一品。具出別傳。可撿正文。

龍樹生法二身事

    止一云。樹生生身龍成法身。傳聞云。大興善寺者唐土十大寺中其隨一也。例如我朝七大寺。

三藏事

    演密抄云。解三藏法翻三藏。菩提心義云。藏滅後有勅於所譯經論儀軌皆令著三藏字。

廣智不空事

    不空銘文云。被崇敬不空三藏故初賜特進譯玄番頭。後賜儀同三司兼肅國公例如日本宮。傳聞云。唐土習於僧賜俗宮。我朝親王此例也。三藏廣智等者皆德號也。解三藏故名三藏。嘆內證稱大廣智。又不空者異名也。此即入滅後賜贈司空大辨正廣智之號也。

阿闍梨事

    光記云。覺我世親阿闍梨也。律文云。五度阿闍梨十度和尚（云云）示云。阿闍梨者唯解正行義也。覺大師御釋用正行義給也。凡阿無義闍梨生義也。本來不生即大日異名（云云）委如義釋。

詔譯事

    文選注云。詔者照也。又詔者易也。凡詔譯者勅定也。其故東夷·南蠻·西戎·北狄語異也。故於四方各有一人令知彼語。此即政時依有煩也。而今譯者北方狄語易洛陽人語成意也。　所謂佛教始自天竺來時唐土自北方來故易北方語名云譯也。
    問。菩提心論誰人所造耶。答。龍樹菩薩云。付之難云。爲明能造人聊被所造論說引大日經第七供養法卷并義釋文也。而供養法次第無畏三藏於金栗王塔下所感得也。又義釋是無畏說一行作也。若爾龍猛菩薩天竺上古論主。無畏·一行唐土代人師也。豈引此等文釋爲今論誠證耶。爰以表製集云。藏不空所譯經軌中不入此論。貞元錄雖藏此論未云龍猛造也如何。答。此事兩義也。所謂三井流如所難非龍猛造不空制作也。所以山王院雜記云。菩提心論愚案貞元拾遺錄云。不空三藏集。此語甚好。又弘法之門人眞頂云人同興此義。又三論·法相等餘宗人僞論（云云）山門東寺相俱龍樹所造（云云）爰以山家釋云。到德二年當大日本國天平寶龜元年也。天竺阿謨伽婆薩羅譯弘法釋云。龍猛大聖所造千部論中密藏肝心論也。故智證不空集者五大院釋云。或目錄云。菩提心論不空集也。有人因判不空撰。不空譯梵文非自所撰也。又云。問。古德有云。有目錄云。菩提心論不空集也。故非龍猛說。此語用否。答。論云。龍猛菩薩造不空奉詔譯。而言不空集者無馮。叵用。所云目錄者指拾遺。不可用（云云）但至引後代釋者是又五大院會云。注引大日經疏是後人加故異本無注（云云）抑大日經第七供養法卷無畏三藏於金粟王塔下感見者不思議疏一說也。如金剛頂義釋者龍菩薩感見也。所以義釋云。有大德前誦持大毘盧遮那眞言得盧遮那佛而現眞身及現他身於虛空中說此法門。及文字章句次第令寫。寫訖即滅。即毘盧遮那念誦法要一卷是。時大德持誦成就願開此塔。所云大德者龍猛也。彼念誦法要者大日經供養法卷同本異譯也。謂供養法要無畏譯念誦法要金剛智譯也。若爾此論所引龍樹感見文得意全無相違也。次表制集不載。經軌雖多之而世傳受之不限今論也。又貞元錄造論部入之還誠證也。作者名不注事此文多故更非難。況題下龍猛造云事分明故。錄略不載之也。尋云。供養法次第無畏成道云事不思議疏分明也。東寺山門俱依用此疏。如何可撰之耶。次後人加者誰人耶。表制集者何事云耶。答。不思議疏五大院會云。疏指龍猛成見昔所承。非無畏感見（云云）次後人加者不空事也。又表制集者善無畏玄宗·肅宗·代宗三代國王被進消息集文名也。示云。傳聞此論龍樹菩薩所造千部論中肝心密藏大綱總持要文也。故無序·流通唯有正宗。付此正宗大分有三謂初表章。次正釋。三結頌也。此三大章各有文段。委如科文。何爲一字多含宗也。

大阿闍梨云事

    示云。阿闍梨者粗如前。謂教授·軌範·明解·正行。所以一切行業皆成就一切諸法明爲師（云云）弘法釋云。初從大日尊下至青龍阿闍梨有七葉大阿闍梨耶。其法號曰摩訶毘盧遮那究竟大阿闍梨耶·金剛薩埵大阿闍梨耶·龍猛菩薩大阿闍梨耶·龍智菩薩金剛智三藏·大廣智三藏·青龍寺惠果阿闍梨。如此大阿闍梨等博兼授。
    問。大阿闍梨者龍猛大士指誰人耶。示云。此異義也。所謂一義此論不空作云故指金剛智云大阿闍梨（云云）此三井流并眞頂義也（委如先）一義云。金剛薩埵云大阿闍梨。意云。兩部俱鐵塔中相傳云故於彼塔內金剛薩埵受撰此論述兩部義故指金剛薩埵名大阿闍梨也。故經云。此名普賢金剛薩埵三摩耶三十七尊名甚深相應大阿闍梨。一義云。指妙吉祥云大阿闍梨（云云）所謂以海雲血脈爲相承時彼血脈金剛界大日薩埵妙吉祥·龍猛·龍智等次第故指妙吉祥爲大阿闍梨。是又依阿薩梨品也。五大院云。大阿薩梨者是妙吉祥也龍猛承妙吉祥造此論不空譯。
    尋云。兩部共鐵塔相承云事有何證據耶。
    答。眞言流布源書自南天鐵塔。若於鐵塔未開之前眞言未弘者鐵塔以來兩部相傳之全無相違也。故大日經開題云。於大日經十萬頌者龍猛於鐵塔中誦出之。經云大日經鐵塔相承云事未分明。所以如義釋文者龍猛菩薩於鐵塔下請諸佛加被時毘盧遮那觀多身於空中說此法門次第令寫諸即念誦法要一卷是也。持誦成就開鐵塔遇金剛薩埵受金剛頂經（云云）所云念誦法要者大日經第七卷也。故胎藏界於塔外雖傳之於塔內相傳云事全不見也。說鐵塔未開以前金剛薩埵弘眞言事有見。若爾金剛界何如始自塔中流布之得意耶。答。大旨如先。委東寺相傳（云云）一義云。胎藏界塔外相承金剛界塔內相承也。所以如義決文龍猛菩薩先雖傳大日經六卷未知行法念誦之作法故於塔外請諸佛加被得念誦法要。即大日經第七卷也。然持誦成就開鐵塔遇金剛薩埵得金剛頂經（云云）而此文分明也。若兩部共鐵塔相承云者違義決文也。經云大日經塔外相承云事不明。如義決文者於塔外雖明念誦法要未見傳前六云事誰知。於塔外先明念誦法要入塔內後傳六卷有。抑龍猛菩薩於塔內雖住金剛薩埵未見塔內有妙吉祥也。而有何證據金剛界血列文殊耶答。念誦法要胎藏供養塔外感得分明也。爰知先六卷兼世流布云事。而於塔內傳受大日經事曾未得其證。次金剛界列妙吉祥事於塔外觀眞身多身者文殊所說見故依彼文殊加被開此塔傳金剛界故列之有何不可耶。但至向海雲血脈或異義不列文殊。列文文殊是未開治血脈也（云云）山王院雜記云。彼撰家則高雄空海大僧都也。元慶四年五月十七日延暦寺先入唐尋教沙門圓仁於總持院記異家行狀迷於血脈。一義云。眞言教意法界宮也。故兩部俱可塔外相承。何必塔內相承耶。但至義決塔內相承云者約他受用應化身爲一機如此示既也。凡胎金相承異說不同也。所謂胎相承如義決者龍樹感得如前（云云）又如不思議疏者獼獲相承無畏感得等如前。次金剛界相承如義決者塔內相承如先（云云）又於出生義大日經釋師子·金剛薩埵·龍猛·龍智·金剛智·不空等（云云）何義決於塔外持誦大日經五字眞言者此即兩部者明習也（云云）從文殊可受金界道理尤有之。一義云。兩部共塔內相承也但至處處異說者隨機緣且雖再說淺略行相於兩部灌頂者鐵塔相承薩埵傳受也問。義決塔內傳受者只限金剛界不可得意即兩部灌頂習也。從金剛薩埵可受胎藏道理尤存之。菩提心義第三云。若諸大乘所說四種陀羅尼中有大日尊陀羅尼呪。若人持誦歸依大雖不具足印契觀念能致悉地。例如龍樹前持大日眞言成得大日示現眞身。眞身受持誦法龍樹承之。持誦成就呪白芥子開鐵塔論彼初心法則不見已致佛應。故知若唯誦呪若念大日若供養像隨一現驗。是大日尊淺略行相。大日經崔牧序云。北天竺國黑山中有塔內經卷。獼獲來聚取散經卷。樵夫取之獻國王。國王授達摩多羅。達摩多羅授善無畏（此說五大院有咎故不用。云云）示云。於山門血脈大分有三箇相承。所謂一胎塔外金塔內。二胎金俱塔外。三胎金俱塔內。然以胎塔外金塔內相承專爲血脈大體。自餘相承義立不同。深意在合行故兩部俱雖云塔內全不可同東寺相承。委在口傳（云云）仍傳教兩部血脈慈覺三箇相承其義委如五大院解釋。
    尋云。何故最初表大阿闍梨云耶。示云。顯教法門雖說如來內證只其逗機情遍分別施權實益。故必師傳不爲要也。而祕密上乘法門不任所化情願直對自性所成眷屬說自受法樂內證。故不聞師傳越三摩耶而得其罪也。是故眞言必以師承爲本也。問表大阿闍梨云此意也。義釋云。此法法生祕法也。亂不可授人。必佛佛相付。若不決明師範而披得毀法罪墮惡道（取意）

上根上智之人事

    問。眞言教機根上根上上根中何耶。答。論云。若有上根上智之人付之。密總持教門諸教最頂極說也。若撰機根淺深時必上上根可云之耶。爰以弘法大師釋云。上上智觀即身成佛之徑路。況天台安四教機根以中下爲藏·通上根爲別教上上根爲圓教。若爾今眞言機根破別教等豈不及於圓教可得意耶。
    （自是已下無也）所以涅槃助互廢立約四教明四種也。而顯密相望論三根時於四教根前三根俱爲下圓人以爲中以眞言爲上可得意也。若爾顯教上上根密教中根故全無相違。何唯眞言法中即身成佛等（云云）
    問。眞言所被機根者只限上根上智耶。將亘上中下三根耶。答。論云。若有上根上智之人付之。總持教門者是遍。切處自心成佛法也。依之五大院釋依義釋意五種三昧開眞實相一生成佛廣通諸機云事文義俱分明也。加之攝眞實經云。爲鈍根人從大智海中略出祕密法。六波羅密經云。或後有造諸惡業。爲彼說諸陀羅尼藏。
    大妙金剛經云。爲上中下三根衆生說眞言此等如何。答。遍可亘三根。又所望不同也（云云）如前。何金剛頂疏意於機出兩經。一當經所被機次一切泛明機也。當經所被機者自性所成內證眷屬上根上位菩薩也。一切泛明機者廣指凡夫具縛之輩此即信本來成覺類皆以攝在也。又蘇悉地經疏立上中下三根。以顯機只屬中下二類以眞言機爲上根也。望顯三祇百劫修行以眞言本來成覺機爲上根也。又於眞言上根根分三根尚可有此義也。蘇悉地疏二云。問。約行者根性其意如何。答於諸修行人有三根異。若上根人觸處應修。若中下輩必須勝處。問。彼眞言者是神通乘機。應云咸是上根。何故今云三根異耶。答所云上者比況餘教以爲上根。彼三乘教經歷三無數劫希得成佛故今祕密教不歷劫數即身成佛故應云今教三根咸是上根也。○問○答。備緣方進即爲中下。闕緣而進是爲上也。問。若約根機分三品者於祕密教亦分三品耶。答。此義不爾。何者教常是速疾神通乘。但以根機。成三品別也。問。根既有三品。乘豈無遲鈍耶。答。此義亦不然。何者根分三品者只在未乘神通乘前。若乘之已俱能速超二死大海同得到於常寂內證法界宮也。同疏云。不學三密以爲無智人。若知眞言者必備此大智。尋云。眞言行者上根不備緣而即進。中下備緣而進。其意如何。答。異義也。一義云。上根不擇時處善惡不論時節好惡不待衆緣故云闕緣也。中下不爾。必具勝緣修行故備緣云也。一義云。釋意云闕緣而進是爲上也者。上根本來成覺悟開發故全不待修行之緣。一會信解立處即毘盧遮那極果位也。故不待修行之緣云也。中下根不爾必待修行之緣而入毘盧遮那大覺位故備緣方進等（云云）
    經云眞言行者縱。上根云爭無修行之緣直登極果位耶。依之今釋頂上於諸修行人有三根異異付修行人立三根不同見。況處處解釋皆用修行之悟多之。如何。答。直入頓機本來成覺之悟開復何必用修行之方便耶。但其菩薩界常修常證報佛如來常滿常顯故本來成佛上其菩薩界意用本來修行事有之。示之全非轉迷開悟修行。只是自受法樂修行可云也。山王院釋云。如實知自心即是一切智地更不用修行。何今釋（云云）物語云。經海僧正此事。榮邏法印云尋之處於今智證御釋答之（云云）
    尋云。本來成覺之上用本來修行事如何。
    答。或云。本來成覺之信解雖立違緣發來時爲治妄緣立本覺自受法樂修行也。義釋云。不行而行不到而到。覺大師御釋煩中之漸云皆此心也。然立六即位事實非圓實本意。只是爲治怯弱懈慢之機也。菩提心義云。以六即爲捕難道（云云）花嚴宗立三根。所謂本覺修行頓修漸悟·漸修頓悟·漸修漸悟（云云）廣釋花嚴五教中第五云。五一念成佛頓教義也。謂無始妄想衆生一念悟時全即是佛法門大意。無佛可成無妄可造。入其門者豈非佛耶。
    示云。本來成覺之修行者不可分行相。所以一切衆生本有薩埵也。所作三業悉無非利物。然則今遇眞言教直發此意爲無緣含識發無緣慈悲。於最初發心時一向求菩提堅固不可動也。何頓漸兩意只可有其機內證。於其行相者受無差別者也。委如三摩地下。又圓頓止觀菩提心可合之全同也。義釋。一云。於內證心地得深心●●●。若心堅固離業受生。今論常在人天受勝快樂所生之處憶持不妄云能能可思之。
    尋云。上根上智者各別也。將上根上智也。示云。所云上根者五根中信根也。義釋論菩提心爲因句云。菩提心者白淨信心義也。故眞言行者所發菩提心者信心開發處名初發菩提心也。此初發菩提心外全不可有極證菩提心。而眞言心明本來成覺之旨遍被九界之機緣爰凡夫情識不可論解了。只發信心不動可名菩提心。文殊儀軌云。此法爲最上乘者。諸根性下劣者處惑不能信。衆生性淨故即諸佛本誓力以相應法即顯成諸佛聖心於一生中便成最正覺。若隨此法者應作如是信。若或起於一念言我是凡夫同謗三世佛法甚結重罪。故信本來成佛之旨名上根也。次所言上智者於此信心之上速發本覺之智顯本來成覺解了名上智也。然則於眞言機可有上根上智上解人（云云）此上修行如先云。抑眞言密意自本在衆生自心於能發機三根不同也。義釋判六重祕密云。衆生自祕非佛祕也何眞言行者以要言之只在信行人也。所以有信必一切具足。故花嚴云。信道源功德母也。智論云。佛法大海。爲能入智爲能度。又或義云。上根者胎藏界大悲爲根意也。上智者金剛界菩提心爲因意也。人者胎金不二蘇悉地方便爲究竟意也。此即以勝義·行願·三魔地三種菩提心擧胎·金·悉地三部密藏可得意也。但法門對當自在巧讀隨義轉用。得意可知（云云）

不樂外道二乘法事

    問。此教即身成佛機不樂何等果耶。
    答。論云。不樂外道二乘法等。付之此教專談神通乘。既是即身成佛機也。只可云樂佛佛乘。全不可求菩薩乘。何不樂內不攝。一義云。外道者權教佛果也。二乘者華嚴天台一乘與法相三論三乘也。依之弘法釋云。若有衆生生輪王種姓有大度量勇饒不樂上諸住宮等。所云諸住宮等者擧地指乃至華嚴天台也。故今論不樂言下廣可攝法花會等諸經也。一義云。外道者九十五外道也。二乘者小乘與三乘云也。所以菩提心義引攝論小乘與三乘以名二乘也。所以山王院大師引大論文如此釋。何彼大論託二藏。一者小乘藏。二者大乘藏等。一義云。於二乘外道者一向不樂之。於菩薩乘者用捨不定也。故不擧之也。所以次下若願成瑜伽中諸菩薩身者亦名發菩提心。此文取菩薩乘名菩提心也。而簡權教菩薩可取眞言乘菩薩故。何用捨不定（云云）一義云。外道二乘者無別途意。常途外道二乘也。所以勝義菩提心下云。又諸外道等戀其身命或助以藥物得仙宮住壽或復生天以爲究竟○又二乘之人聲聞執四諦法緣覺執十二因緣。如此文者於外道二乘言內全攝權教佛果不釋也。但菩提心義中引攝論。以二乘三乘爲二乘事實非今文意是又有別意趣也。所以行願菩提心下云。終不以二乘之法而令得度。此文意一切有情皆含如來藏而不知佛性常住。權教菩薩皆可攝二乘內聞故引瑜伽論文今論文會合計也。示云。今論定慧必以權教菩薩佛乘名二乘不可得意也。但限二乘除菩薩意權教菩薩雖不知佛性菩薩者必不疑菩提心。故不樂類除之（云云）示云。已上此等料簡各據一義。何以非無其謂。但一傳外道二乘者不可異途全如常途。如第五義（云云）而若顯密相對論廢立時廣可有與奪義也。所以與論時以一切外道二乘可爲簡非。皆違菩提心故也。以一切諸教菩薩可爲顯是。皆順菩提心故也。奪論時眞言行者菩提心之外皆通可名外道。未知三密內證故也○義釋中外道有二種。一外外道。如六師等。二內外道。不入祕密內證法故釋此意也。何與奪意尤廣。委如菩提心義等。但眞言法花同異所望不輒。粗如前料簡。物語云。古東寺法師最朝云者。爲奉破根本大師忝付此實名構惡言云。傳教大師只傳三種悉地計可未受兩部灌頂奉遇弘法大師受兩部灌頂。其證據自傳教大師被送弘法大師之許狀云。栗一籠芋一籠進之。某曰。上座仕可受灌頂之由在之。又山門碩學十人到著受灌頂（云云）故勝陽坊眞源聞此事捨顯宗入密宗稽古三箇年。而山門如此事聞既及於奏聞被最朝罪科矣（委如破邪辨正記）抑上古皆師師弟子弟子事聊無覆藏。而根本大師御師匠行表和尚也。故大師御在生間被崇敬之。若大師御在生時以弘法爲師範尤貴敬之何不示耶。又上代灌頂之時。令奏聞宣下之後授之。大師從弘法被受灌頂奏狀並宣下何耶。恐弘法未歸朝以前傳教大師於高尾寺被行兩部灌頂時以弘法之師匠岩淵勤操等八人高僧爲受者被授灌頂畢。又山門碩學十人從弘法受灌頂事。所云仁等雖大師受一法。全非大師付法之御弟子。縱雖正弟子爲祕法弘法之御弟子成事有何不可耶。仍最朝等皆無陳方被罪科。終歸山門後悔之。上者向後不可破之由種種熟望畢。如破邪辨正記。

有大度量勇銳無惑事

    或抄云。有大度量勇銳無惑者。略擧三種德簡眞言機也。度量者智慧德度推度。量籌量。唯識·法相等意俱是智慧之用也。勇銳者精進德。玄賛云。勇者進銳者利。善精進（已上）疏云。若無勤勇心則雖有宿殖之業無由發趣。乃至今世利樂尚不可。何況菩提道乎。無惑者無疑德謂自淨信心爲菩提心。故有疑惑者非眞言機。疏云。以此深心淨信離疑惑故深得法驗現前。若不如此同無手之人。雖至大寶中空無所得（已上）一義云。有大度量勇銳無惑者必不出別體。所以有信解言有大度量。於此大度量信深無疑勇銳無惑云也。一義云。付機出二類也。一信心機也。平信無疑勇銳無惑云也。二信解機。是佛法理致覺了有大度量云也。一義云大度量者指上上智也。勇銳無惑者指上上根也。但於無惑有異義。一義只是指無疑惑物無惑云也。一義云。自見思麁惑至元品微細悉無之云也。何者眞言教是說如來內證境界明本來成覺旨。故一分無迷直叶此法者全如是。五大院釋云。而此會中都無具惑眷屬。弘法釋云。等覺雖見十地何伺故始覺修成十地等覺敢不可知此旨。此會中更無迷衆（云云）難云。以無惑爲眞言機事頗有疑。所以若如此者於凡夫何有得益耶。答（云云）示云。此教意更無別子細。只是一切凡夫本有薩埵本來大覺故不改衆生當體皆直自性內證眷屬也。故一信之解之外別無斷惑。信解一念頓斷無果無向速超三祇修行也。然則一念發心皆備萬行。一座行法悉越三益。又金剛頂經疏云。應云顯教三無數劫勤精進功由此經力即身成就依此釋得意。眞言教意無量劫經不經俱以無相違也。何有大度量勇銳無惑源意在之。又一口傳云。有大度量勇銳無惑者總出三種菩提。廣擧三部祕藏也。若各別書之應云有大度量者有大勇銳者胎藏界大悲爲根意也。無惑者胎金不二悉地說前方便爲究竟意也何勝義·行願行願勝義兩種同發三摩地巧讀在之。全可合前上根上智之人料簡。所謂若上根之人若有上智之人若有上根上智之人如向能能可得意。委在三摩地。

宜修佛乘事

    或抄云。宜修佛乘至餘果者發三種之大心超二乘之小境厭日宗之權果求心佛之眞宗。
    問。宜修佛乘。爾者所云佛乘者限眞言佛乘也。將亘諸教佛乘也。答。難答可准先先論義。示云。佛乘者總指眞言乘也。所謂眞言教意一切衆生本有薩埵諸尊皆同大毘盧遮那佛身也。然則十界衆生大小諸尊皆悉眞言遮那佛乘可得意。例如天臺三乘五乘七方便皆入佛乘爰以五大院一佛一時一處一教等（云云）覺大師御釋若就眞言而立教。者應云一大圓教等（云云）問東寺意拂諸教。獨眞言。山門意開諸教同會眞言。彼此所談異也。但又互此兩義雖非無其義二流大途如此。
   尋云。天台超八圓教佛乘與眞言大圓教佛乘同異如何。示云。此事又可有與奪二義。與時全同奪時可異所以天台超八對四味三教開麁顯妙也。眞言意韋雖梵志等諸外道法乃至狩須至皆悉本有薩埵修行談也。教時義云。雖說眞如法界無量乘而成眞如法界自心佛。名遍一切乘自心成佛教。
    經云眞言天台同談教名一大圓教。開機俱十界皆成會。彼此全無異途爰以根本大師釋云。跨節三身超於八教一大圓教也。高祖大師釋行於非道通達佛道不起滅定現諸威儀如何。示云。理祕密同時更以爾也。事祕密不同時彼此全異也。依之覺大師釋云。三密結要諸經所無。五智奧源唯在此教。但天臺·眞言相望同異料簡先先可見。問本理大網集一大圓教等者大興善寺阿闍梨云。故釋顯密一致義也。尋云。大興善寺阿闇梨者指誰人耶。
    答。覺大師釋云。大興善寺三藏云。若就眞言而立教相。應云一大圓教如來所演無非眞言教義也。智證大師釋云。大興善寺最改和尚惠則弟子取眞言教法名爲一大圓教。
    尋云。眞言教意以師資相傳爲本者全不可許自外佛乘耶。將可許之耶。答。一義云。有二意。於四種法身中依法身自受用之智者本來成覺如來故無師獨悟佛不可有相承義。若依他受用應化之身者轉迷開悟利益衆生故必可有師資相承也。經云。付法身自受用有自受法樂說法。既許有說法。何無師資相承義耶。又有內證眷屬受內證說法。既談有內證眷屬。是無得益耶。若爾尤以師資相承可爲本如何。答。內證說法者能化他受用身也。所化金剛薩埵也。此即約九界方故有自受法樂得益。又有師資相承之義也。其菩薩界常修常證意（云云）而依法身自受用邊時能化所化同本來成覺體故。全無相承義無得益相也。報佛如來常滿常顯義（云云）
    尋。經云眞言相承教主一向限他受用可定也。又法身自受用說法無被所化事者更無得益耳云也。如何。答。法界宮說法四身平等更無差別。故自受法樂說法自受法樂得益也。故自受用身教主（云云）而約他受用爲金剛薩埵。自受法樂說法者。意本覺如此物說邊他受用身也。受此言先不知。今知之故他受用身說法邊佛界方也。金剛薩埵傳受邊菩薩界方也。若法身自受用金剛薩埵全大日如來萬德成故始無傳受義本來德用也（云云）
    尋。難云。自受法樂說法自受法樂得益也。若爾何無相傳義云耶。答。法身自受用。本來成覺體也。故說法即得益更無別體。所化又同大日如來具德故傳受即無師獨悟也。又傳受即無師獨悟全非付屬流通義門也。何大日如來一德一德本來具色眷屬終日得悟恒時得益生界不減佛界不增（云云）
    尋云。難云。此意約九界迷情并應身說法時定生界可有增減云也。而大小乘經論皆生佛二界不增不減說。如何。答（云云）一義云。眞言教意一向以師資相承可爲本也。其故六識能發心九識是所發心也。若無六識媒全不可發九識悟。故以六識相傳可得九識悟也。難云。眞言教意一切悉法界宮也。全非凡夫思慮分識。以六識迷情爲九識媒三事是迷慮分限也。若爾何九識外置六識可辨能發所發耶。所以此宗意六識者偏非迷情本來本然不隔九識也。故約九界邊常恒說法三世得益也。縱雖論相承義可依此意也。若如云能發所發轉迷開悟意皆是九界分識也。何於本來成覺體爭論相承得益義也（三井觀照僧正同之）示云。自性及受用變化并等流佛德。三十六皆同自性身。四身共自性身。八葉同中臺也。既指四種身爲自性身。縱雖自性身說法何無應化身相承耶。自性身自受法樂說法者他受用應化對機說法外全不可有之也。所以自他雖各別同法界身。迷悟雖異俱一念心也。是以迷時迷自心悟時悟自心說即說自心聞即聞自心。故雖自解佛乘全師資相承也。雖師資相承全自解佛乘也。在因必籍師保果滿稱爲獨悟。師傳外無獨悟。獨悟外無師傳若有相承若無相承俱以無相違（云云）然則自受法樂者花香燈塗菩薩各以自身供養毘盧遮那佛四佛又以喜·慢·歌·舞四菩薩供養花·香·燈·塗四菩薩。互以如來莊嚴心莊嚴如來花嚴經云。令諸佛互博受增勝（文）此意也。總因果果因果果因因無礙無障法界體性身也。故大日·薩埵·龍樹以來乃至我等師資相承即是自受法樂自受得益（云云）委如三摩地。
    
當發如是心○不求餘果事

問。不求餘果內可有菩薩耶。答。論文有之釋。兩方若有菩薩乘云。今論總表文不樂外道二乘法（文）行願勝義下一向簡外道二乘不簡菩薩乘。故知不簡菩薩乘聞若依之爾者今論意以即身成佛爲宗。而簡不求中何無菩薩乘。爰以論云。宜修不求餘果（文）如何。答異義也。一義云。可簡也。如一邊經。所以具論時尤雖可限佛乘與論之時菩薩不違菩提。故又不簡意有之。一義云。不可簡之。所以因果不二雖同體也今論菩提心事專在菩提心也何菩薩佛同體故。或云佛乘或云菩提。其意全非各別也。但權教佛菩薩俱不求也。一義云。今文三門菩提心總表意也。凡約論正意時指三摩地菩提心以本來成覺爲本意也故可簡菩薩也。而勝義·行願二門通權教意有之。故依此意不簡菩薩乘也。故五大院云。前三菩薩唯發勝義·行願二心不知三摩地心。問。今文。總表文故三摩地心雖合勝義·行願二門從三摩地不取餘果也。故今表宜修佛乘（云云）勝義行願下通權教故不簡菩薩也。故今表不樂二乘（云云）但夫實權教佛果不可取也（云云）
    問。我今志求阿耨菩提（文）爾者亘三門菩提也。答。異義也。
    疑云。三摩地菩提心者法爾普賢菩提心也。何可有志求之義耶。爰以大日經云。祕密主。是阿耨多羅三藐三菩提○彼法爲分無有可得。何以故。虛空相是菩提心。無知解者亦無開曉（文）此文無諍不可有志求義聞。若依之爾者今文是三種菩提心總表言也。豈不可亘三種菩提心耶。答。可亘也。付之有異義。一義云。裏御談義時東寺覺濟三井觀照一同義也。我今志求等者行者只是有佛知欲成此佛處志求云也。此即未發眞言菩提心以前情量分齊故亘三門菩提云無相違也。一義云。所云志求者於本來成覺上論悉地義也。其故上表上根上智下結不求餘果。中間文何不亘三種菩提心耶。所以有遮經表經。尤可有深意。何說今總表文論三門菩提心。中下一行願也。今上下文述三門菩提心修行相貌也。故知此文於本覺上。本來志求云也。義釋云。心自證心心自覺心（云云）又或經云。一切佛法於衆生心行中求（文）但至亦無開曉文者今始不開曉故爾說也。

誓心決定事

    或抄云。誓心決定者謂在心爲願顯口爲誓。決定謂一向勇猛無退轉義（云云）尋云。誓心決定者於何位具此德耶。答。且准餘教意順解恐分位也。若准天台宗者名字即位也。何大日經三三摩耶品如所明。初二三摩耶之分齊也。所以於誓心決定有淺深若淺初三摩耶也。若深第二三摩耶也。義釋云。云初三摩耶云未能具有觀照之惠。但有求佛之心本達本有菩薩云也。而未能了達已身之本性有何功德。但有慧性能於生死之中最初發心而求佛果。此是初三昧耶也第二三摩耶釋云以得如實智故能離無量分別妄見之網善□諸戲論安住眞實相中。然此實智即是菩提心也。依此文名字不退也。
    尋云。初二三摩耶中正取何可爲今誓心決定耶。示云。誓心決定本意全不可濟三三摩耶。雖然且約機論之時有三摩耶不同也。所以於機有三種謂頓·超·漸。信心有二。一信解。二深信。先信解機者解了此理信果極。故法更雖頓極也機且得初三摩耶也。此則從因至果勝義菩提心也。次深信機者別無階位如教無疑直安住含識得第三三摩耶也。此則從果向因行願菩提心也。如此論二心事且雖約機論其密意勝義即行願行願即勝義無異無別。法界體性別理此則三摩地菩提心也。何勝義·行願互成胎成金俱成悉地。隨義輪如先（云云）
    一交了。
    私云。比丘四重如常。比丘尼八重禁者。淫盜一妄殺摩觸（不觸男子）八事覆藏隨擧（隨四義不自由）八事者。一投手。二投衣。三入屏所。四共立。五共語。六共行。七身相倚。八共期。是於男子禁之。沙門此云勤息。婆門此云淨行（外道中出家者也）
    （御本云）
    貞治二年（癸卯）三月十二日送數箇日如形爲令法久住廣作佛事書寫了。
    金剛弟子玉範（花藏寺了翁和尚本師之事也）
    嘉慶三年（己巳）六月一日於上野國淵名莊波志江書寫了。今亦應永三十年（癸卯）五月晦日於同國世良田清書了。誂同門了。定智世年六十七歲。
    于時永亨九年（丁巳）霜月二十日於同國世良田山長樂寺爲令法久住廣作佛事書寫了。
    寬永八年九月二十日書寫了。
    右筆山明西塔金山坊。
    進上天海大僧正樣。
    

菩提心論見聞第二



布施。隨衆下。鉤布施（有人同上。云云）鉤布施（如上）
    同事。既親下。索同事。索利行。令其下。
    愛語。信任下。鎖愛語。鎖愛語。既親下。
    利行。亦可下。鈴利行。鈴同事。衆生下。
   頌云（疑滑和合）最初羯賴藍  （皰）次生頞部曇
    （血肉）從此生閉尸      （堅肉）閉尸生捷南
    （支節）次缽羅奢佉     後髮毛爪等
    及色根形相                漸次而轉增（文）

菩提心論見聞第二

摩宮振動事

尋云。魔宮振動意如何。示云。三界唯一心心外無別法。故或成魔或成正只是一會所造也。或經云內有邪三毒外感神祇魔。所以一切衆生隨六類境生六欲心輪轉於六趣未出生死皆爲第六天魔王終成眷屬。行三云。言凡夫者爲六所使此意也。而眞言行者發大菩提心不著五欲境界誓度一切衆生時魔宮振動。魔王懊惱（云云）意云。魔必欲窮民族若有菩提心者民族宮故欲之也（云云）惠心引正法念經釋此意也（委如文集）但更發菩提心時魔即法界故全不可隔。或經云。十方世界作魔王者皆是住不思議解脫何深意如三魔地口傳。因果經云。時第六天魔王宮殿自然動搖。於是魔王心大懊惱。神泰擾聲味不御而自念言。沙門瞿曇今在樹下捨於五欲端坐思惟不久當成當覺之道。其道若成廣度一切越於我境。蘇悉地疏一云。大菩提心爲歸依所若不安住大菩提心一切所作即爲顛倒。若得安住世出世法堅固不動。不爲魔之所擾亂。云歸依所也（自餘委如文集）義釋第一云。廣大金剛法界宮○此宮是古佛菩提處。所謂魔醯首羅天王宮。大論云。第四禪五種那含住處名淨居天。過是以往有十住菩薩住處亦名淨居。號大自在天王是也。
    尋云。眞言行者墮魔界談事有之。其意如何。示云。此事祕密深奧也。更不可口外。問經云。上品悉地即身成佛。中品悉地祕密淨土。下品悉地諸天修羅宮。何誓心決定魔宮振動。其深意如三魔地口傳。
    或抄云。問近世眞言行人多墮魔界（云）如何。答。實尤可在心。倩迴愚案偏是依戒行衰微也。即大師誡云。發心遠涉。非足不能趣向佛道非戒寧到必須顯密二戒堅固受持清淨莫犯所謂顯戒者三歸五戒及聲聞菩薩等戒。四衆各有本戒。密戒者所謂三摩耶。亦名佛戒亦名無爲戒。等如此諸戒不具足慧眼闇冥。知此意如護眼命寧喪身命此戒莫犯。若故犯者非佛弟子。即名魔黨即非吾弟子。吾弟子即非魔弟子。非我及佛弟子者。所謂栴陀羅惡人。佛法國家大賊大賊則現世無自他之利後世即入無間獄（巳上兩處文略攝之）嗚呼高祖之遺誡至貌。末資之護持豈疎。

十方諸佛皆悉證知事

    問。十方諸佛皆悉證知意如何。或抄云。十方諸佛皆悉證知者。夫四王捧盋擬奉獻於成覺之。大梵王待時期勸請於法輪之曉。十地菩薩爲伴侶圍遶前後。三世諸佛含智水欲授職位。是故今云皆悉證知。示云。十方諸佛皆悉證知者。善惡雖異全如魔官振動。所以魔王懊惱之時佛隨喜之。仍行者在因心誓決菩提果如來在果心證知菩提因。從因至果從果向因得意可知（云云）此故造惡魔亦喜。尤可恐。
  
常在人天受勝快樂事

    尋云。常在人天受勝快樂意如何。或抄云。常在人天受勝快樂者。明出初發心之益未及三菩提之行故疏云。由具戒常得生於人天中。此謂未得法身地者世世生生處常在人中天上得離障見佛聞法此則大利也（已上）以此等文古德多歎發心以後如說修行以前功德。言具戒者菩薩性戒也（云云）
    問。眞言教意發菩提心·誓心·決心受人天生可云耶。答（云云）進云。常在人天受勝快樂。付之論機是上根上智人論法即速疾神通說也。何忘頓覺妙道苟受人天快樂。爰以下文凡今之人若心決定如說教修行不起于座。三魔地現前。應於是成就本尊之身。爾者如何。答。如所難。但至今文者會之異義也。一義云。皆悉證知云自證菩提也。常在人天者述化他利益也。難云。此料簡太不叶文。所以若論化他是何云受勝快樂又云憶持不妄耶。答。此難尤難會。恐存一兩會通者。或顯一得永不失之義常在人天中至于化衆生之時受快樂不失云也。或又使所化衆生受快樂不已功德力云也。此事本難未被遮。一義云。人天者能歸依人也。意云。今發菩提心眞言行者常在人天中爲諸人天被貴敬云事也。此義又不叶文。一義云。今文正發眞言菩提心人不云也。只是雖未發三種菩提心恐生信求菩提故常在人天等（云云）一義云。於今文我今者求等者。此文明心王菩提心。即志求大毘盧遮那也。次若願成云明心數菩提心。即至諸尊世天願成其身也。故常在人天者顯心王菩提心即身成佛之旨。於人天身得即身成佛自證意以如此述也。一義云。今一段總表文亙三種菩提心也。故此四功能文約行願勝義。若淺略義如文。若三摩地時魔宮振動。即一念心性即本來所變魔宮也。十方諸佛即自心諸佛也。常在人天云即自心人天也。雖人天也人天全心佛果也。何如來名人中尊天中天。故此文可含淺深義。又總表文且明一念菩提心功能。故於人天中受諸快樂云全無失也。故大日經初三摩地等也。但下論文實既如教修行云故。依修行力三魔地現前云得意。前後無相違。示云。常在人天受勝快樂云事難加聊爾料簡。所謂一傳人者胎藏界地曼荼羅也。天者金剛界空曼陀羅也。故非常沒人天（云云）又一傳今文言雖不顯意移於婆品說也。彼文意猶婆連多。逆即是順妙理信敬者若生人天中受勝快樂若在佛前生蓮華（云云）故妙經密意全明胎金。委可聞口傳。何此論彼經同談善惡不二邪正一妙旨以顯一切衆生本有薩埵意。就中人天是三界中居。遍引下化上。一切在之得意可知。故於人天言內廣攝十界依正。
兩部曼荼羅三部悉地具如事相口決（云云）

所生之處憶持不忘事

    尋云。所生之處憶持不忘。其意如何。或抄云。所生之處憶持不忘者。淨名經云。總持爲薗能持善惡念令不失。且持惡念令不失。尋云。所生之處憶持不妄者於何位具此德。答。且准餘教意正性離生位也。但今文述誓心決定德故全以彼料簡可得意（如上）示云。誓心決定憶持不忘者全不可論次位淺深。所謂眞言行者如教頓發菩提心時。直信本有薩埵旨其功德遍同法界。毎所生之處常持常熏如此云也。故如常途指座位不退不可得意也。故大日經疏十一云。未得法身地者世世生處常在人中天上得離障見佛聞法此意也。又豈引花嚴經云。菩薩於生死最初發心時一向求菩提堅固不可動。彼一念功德深廣無崖際。如來分別說窮劫不能盡。決一云。言生死者擧極下位薄地初心。不爾者云何能顯圓頓功深。不可動者理極事遍。不爲所動非謂不退爲不動耶。言一念者擧極少時功深德廣深窮無崖廣遍無際。
  
若願成瑜伽中諸菩薩身等事

    或抄云。若願至佛身明擧心數類。心王疏云。若就隨自意語明深密義。隨入一門皆具一切法門。乃至諸世天等是毘盧遮那。何有淺深之別。若行者能於無差別中解差別義差別中解無差別義。當知是人通達二諦義且識眞言相也（云云）
    問大日之外有四佛菩薩天等。何唯諸菩薩身耶。答。是擧中間菩薩顯前四佛天等。
    問。若願成瑜伽中諸菩薩身者亦名發菩提心。爾亘四佛世天等耶。答。兩方若限菩薩云者。曼陀羅中四佛世天皆大日本體也。次擧兩身何除四佛哉。爰以義釋云。乃至諸世天等悉是毘盧遮那。何有淺深之別。加之五大院釋云。求成五乘身亦名發菩提心。如此等文者廣亘世天法願菩提心聞。若依之爾云者。今論文唯限菩提全亘四佛世天不釋也。如何。
    答。曼荼羅者輪圓具足義也。故成曼陀羅世天願物可名菩提心也。此即毘盧遮那本體世天故也。既知本來常住輪圓十界曼荼羅不動其所連法界門名菩提心。全是非忘想所釋昇沈不定諸世天也。但至不見之經者會之有異義。一義云。如上利。所以菩薩者。上有諸佛下有衆生。故擧中間菩薩自略前後義也。一義云。心王大日心數諸尊云有二義。所謂或大日獨爲心王餘尊爲心數。或五佛爲心王自餘爲心數。故今文不可動五佛俱爲心王意可云也。一義云。菩薩者九界全體也。其故五祕密瑜伽出三種薩埵。一愚童薩埵（凡夫）二有識薩埵（二乘）三菩提薩埵（菩薩）此文以九界皆名菩薩也。
    難云。此等會通各不審也。所謂略前後云事未見證據。又四佛雖攝心王何不出世天耶。又如五祕密儀軌者實云薩埵非菩薩也。此薩埵云故三種中取菩提薩埵見。如何。答。如先可料簡（云云）五大院釋云。問。若皆得菩提皆名薩埵者。三乘皆名菩提薩埵耶。答。智論云。三乘皆名菩薩而二乘皆名菩薩。而二乘不名摩訶薩。唯菩薩名摩訶薩。又云。普於五乘自心實相皆發普賢大菩提心又云。若眞言門凡已呼四重人法。皆大日如來果德。故設雖五乘三昧道心求成五乘者亦名發菩提心。若別若總發三種菩提心。示云。今諸菩薩身言內遍攝十界衆生可得意也。所以下三摩地下一切衆生本有薩埵爲貪瞋癡煩惱所縛故。一切衆生內何無世天等哉。此等世天皆同毘盧遮那佛身也。豈無四佛體耶。依五祕密儀軌五大院解釋皆此心也。
    尋云。今文三種菩提心又兩部菩提心俱擧也將不爾也。如何。一義云。題名既擧兩部菩提心。今文亦可然也。所以上我今志求等文金剛界勝義菩提心也。下若願成等文胎藏界行願菩提心也。兩種發同體即三摩地菩提心也。問。上文魔宮振動者明彼成道時。皆悉證知者述滿空諸佛也。下文云諸菩薩身云皆同毘盧專相順胎藏界聞（云云）一義云。今論以金剛頂經爲本經故。上下文俱明金剛界菩提心也。所以上文明五相成身意。自因期果即勝義菩提心也。下文明三密觀行相遍成十六大菩薩身。即行願菩提心也。但於總持教瑜伽中攝兩部界會事非論限。一義云。我今志求等文勝義行願意即攝顯乘菩提也若願我成等文三摩地菩提心。今教意也。示云。於此等論文料簡不同也。所謂一義我今志求者明心王菩提心也。若願成瑜伽中菩薩身者明心數菩提心。此義頗不審也。其故小乘祕密意心王心數同起說。恐於祕密頓發菩提心何有不可動心王心數前後義。何論頓發直道義。時全不可有心心表裏也。但說次第可會也又一義云。上文勝義菩提下文行願菩提。大旨如前（云云）凡於今論文初若有上根上智之人者。出眞言教機根也。不樂外道二乘法者先簡非也。有大度量勇銳無惑者顯是也。直修佛乘者先定機根簡非顯是畢出所修法以令發三種菩提心。故當發如是心云也。謂我今志求阿耨菩提等者明勝義菩提心。是則從因至果歷五種三昧道也。大日經初三摩耶意可名之（云云）次若願成瑜伽中諸菩薩身者明行願菩提心。是則從果向因。前所擧五種三昧道全大毘盧遮那佛身發也。大日經第二三摩耶可思之。抑三種一心菩提委如題下料簡（云云）更論薩心眞體兩經全同時更無前後也。所以於同五種三昧道橫擧之云瑜伽中諸菩薩身等。竪指之云我今志求○不求餘果也。問。橫身土胎藏界。竪身土金剛界。竪橫雖異同體不二。故其次一心發法界體性直可成三摩地菩提心也。大日經第三三摩耶可思之。然則前三種菩提心且論機根異故與餘教亘意可有。眞言教本意全在直連三摩地菩提心也。唯眞言法中即身成佛故。是說三摩地法於諸教中闕而不書云意有之。難云。此經思委釋上文先簡餘教非當發如是所顯我今志求等文也。何以此文攝顯乘菩提限若願成文爲今教意。或又若願成文內何不云大日心王菩提哉。答。總三種菩提皆眞言教意也。而勝義·行願內且寄在顯乘菩提正限三摩地獨明眞言菩提許也。次至不明大日菩提云者今諸菩提者皆承大日命趣加持門也。故瑜伽中諸菩提（云云）恐皆同大毘盧遮那云豈非大日哉。

如人貪名官者等事

    問。如人貪名官者等云意如何。答。或云。論如人至其志者第四明譬說（名官喩金剛。財寶喩胎界。理玉體智光故）此中有三論如人至官行者。一約名聞明譬。論若貪至物行二約養明喩。論凡人至其志者三約凡情結喩。論所以喩胎界至提行者第五明合說。論更發至行相者第六明總結（如文可解）尋云。法解無量也。何必用此二解耶。又此譬意如何。答。此事異義也。一義云。世人未欲法故必擧此譬合胎金兩部法也。所謂名聞官位只是意地樂欲故譬金剛修得智界即勝義菩提也。財寶財物是則樂欲境界故解胎界性德理界即行願菩提也。仍以迷情世俗法顯出世解行義也。一義云。如人貪名官等者解上我今志求文。是則勝義·行願二種菩提心爲因大悲爲根意也。若貪財寶等者譬上若願成等文。是則三摩地菩提方便爲究意意也。
　　尋云。欲爲善之與惡皆先標其心而後成其志意如何。答。如論文者先標善惡心而後成善惡法解先知菩提相後論菩提果也。
    難云。以惡因果顯善因果事尤可然。而標善心成善心外三種菩提心者何物耶。若爾不足爲解也。答。以善惡心爲解事先擧凡義也。所以菩提者別顯三種義。但又有行相（云云）示云。此等解合上三種菩提故料簡全可准前。所謂女人云至成其志者以解結成前文也。所謂菩薩至菩提心之行相承今解合三種菩提指下三門令生後也。問三種菩提總標文畢。以下正以三門分別三種菩提如文（云云）

其行相者三門分別事

或抄云。大文第二略釋三種菩提心行相。此中有三。一標菩提行相數。二引古證勸行者。三別歎三摩地門論。其行相至分別者是第一也（餘文可知）論諸佛至暫忘者第二引古證。勸行者昔在因地者。問。今指何位云因地耶。答。未發心時凡夫地位。今此教意發心已後實無因位。初發心時即得無上菩提故也。疑云。今言菩提者是發心以來因人。何云發心以後無因人耶。答。密教深意不似常途。佛菩提名言俱是究竟人也。佛者金界果人。菩薩者胎界因人。因無不滿過果無輪圓失。乃至成佛者。有人云。晝夜四時云乃至也。論唯眞言至不出者第三別欲三摩地門。即身成佛者青龍即身成佛頌云。六大無礙常瑜伽。
    四種曼荼各不離。三密加持速疾顯。重重帝網名即身。六大無礙常瑜伽者體即身也。謂六大者。其五大色第六心。色一切衆生無始輪迴五蘊。色心二法當體即是●●●●●最極祕密法界體與諸佛六大常恒涉入平等。平等故云常瑜伽（瑜伽者相應涉入義也）如疏云。一切衆生色（胎）心（金）實相（中不二）從本際以來常是毘盧遮那等（不二）智（金）身（胎云云）四種曼荼各不離者相即身也。一切衆生無始本有顯·形·表等色內外依正具皆是大三法羯四種曼荼羅相也。衆生與諸佛彼此不相離如空光無礙。故云各不離（不離故即義也）三密加持速疾顯者用即身也。衆生流轉身口意即諸佛平等三密故也。如此六大四曼三密體相用佛與衆生平等平等互相涉入如隨羅網。故云重重帝綱名即身。若有頓悟人纔値此祕密教信知無始流轉色心當體即是法身如來體相用時。此一會即佛位更無昇進階次。是云發心即到云如實知自心即身成佛大綱如此。具如下卷。闕而不出者菩提心義云。圓教佛果未入三平等三摩地。三平等門於諸教中闕而不出。今眞言果名三平等（云云）
    問。法華八歲龍女·仁王五千女人·處胎摩梵釋女·華嚴都率天子皆以即身成佛。何云闕而不出。答。彼等說文唯理祕密全非事理俱密成佛。故蘇悉地疏云。有二種教。一顯示教。謂楞嚴深密諸三乘教。二祕密教。謂華嚴·維摩·般若·法華·涅槃等諸一乘教也祕密教亦有二種。一理祕密。謂彼華嚴等一乘唯說世俗勝義圓融無二不說三密行相。故二事理俱密教。謂大日金剛頂蘇悉地經等能說世俗勝義圓融不二亦說三密行相故（取意文也）此義甚妙。行者留思。
　　問。勝義·行願·三摩地菩提心今論始明之也。將大日經等有之也。答。菩提心義一云。行願者兩部俱明五大願十婆羅蜜。大日經大悲爲根句金剛頂經三十七尊十二神變。又云。利益安樂無餘有情界。勝義心者大日經如實知自心·金剛界勝義空也。三摩地心者大日經大衆三摩地·大悲胎藏發生三摩地·法界胎藏三摩地·金剛界阿波波那伽三摩地（取意）仍聚集此等文意名三門菩提心也。

諸佛菩薩昔在因地發是心已事

    問。眞言上乘意有修因感果義耶。答（云云）若有云者此教內證果滿所談本有直互覺體也。何同常途諸教有修因感果義哉。爰以義釋云。我覺本不生者謂覺自身從本以來不生即是成佛而實無成無覺也。或云。實無能入之人無所入之處。若依之爾云者。今論云諸佛菩提昔在因地時發是心勝義行願三摩地爲戒乃至成佛無時暫忘。爾者如何。答。於眞言教本意者全不可有修因感果義如所難一色爰以五大院釋云。佛在內證說己因果。欲以此因果普示法界故因位無闕減失果上無圓極能（云云）因果同本有常住互備因果俱無闕減也。但至今文者昔在因地者指常修常證邊。乃至成佛者指常滿常顯邊也。此正論三摩地菩提心意。若從勝義·行願文有修因感果義事不可遮也。所以勝義·行願者與同顯教意有故也。若奪論之時全不可示也。何者勝義·行願者三摩地上妙用本來拙劣得勝本來大悲方便故也。智證大師御釋云。若總論義家淺略甚深祕門在師口。此釋修行或惑義明處屬淺略本來成覺義在口傳云事也。示云。此教本意但在直連直入。其外文無餘途也。雖爾機根萬差發心不定也。故獨雖可論三摩地菩提心兼存勝義·行願二心也。問淺略時密雖示三摩地依機不堪自成勝義行願也。深祕時顯雖示勝義·行願隨直乘法令成三摩地菩提心也。然則三種俱事理俱密三密瑜伽菩提也。故修因感果外更無本來成覺可得意也。下文云。衆生愚朦不可強度。眞言行者方便引進。可思之。委如三摩地料簡。
    
勝義行願三摩地爲戒事

    問。今論意如何判戒法哉。答（云云）進云。勝義·行願·三摩地爲戒。付之夫戒者遮惡持善爲本防非止惡爲門。爰以七支作無作義小乘戒法也。專誡身口業。十重四十八輕大乘戒法也。殊制意地念。凡大小雖異制止制戒是同也。而何今以大智大悲爲戒法哉。答（云云）示云。凡於大小權實諸教所明戒法各異也。所以五戒十善世間有漏戒。二百五十戒小乘聲聞戒。十重四十八輕等大乘菩薩戒也。而如瑜伽論等者於菩薩戒法立三聚淨戒。攝律儀不異聲聞。攝善攝生爲菩薩本（云云）又天台戒法正依法華傍依梵網。
　　佛性常住金剛寶戒（云云）次眞言祕密戒法圓頓一實戒上以事理俱密三平等菩提心爲其戒體也。
　　此則本覺成覺上防止始覺修成非以之名戒也。於此戒又有二種。一有爲戒。二無爲戒也。所言有爲戒者。顯教常途戒法談始覺修成故其體非常住也。所言無爲戒者。本來成覺上論不應正法等四重戒故其體本有常住故也。其戒相說七種戒品以之名三摩耶戒也。問行願饒益有情戒。勝義攝善·攝律二戒也。故一往屬有爲戒邊可有。三昧耶戒一種事理俱密密戒本來常住無爲戒也。義釋云。三昧耶者即是不可違越義也。略而言之。即是戒善也。又云。三摩耶者平等本誓除障加護義也（已上一義）
    尋云。有爲戒·無爲戒俱眞言戒也。答（云云）與奪（云云）義釋云。有爲戒者。是修行方便故云有爲戒也。然無爲戒者。即是本性戒非是修行。是修成對之有所行方便故言有爲。然源觀即同無爲戒也。以不離阿字門故。又云。汝等當觀阿字義。祕密教中而作佛身。若不隨此即是住於放逸。又云。受持三世無障礙智戒於身口意奉就如來。諸有所作隨此功德即是心性菩提心。示云。以有爲戒無爲戒爲三種菩提心事如前（云云）凡無爲戒者住阿字不生理時一切悉無非無爲云事處名無爲戒也。又亦名三世無障礙智三平等戒也。此即超過三世覺智上受持諸戒法故。三昧耶戒以殺盜婬妄等重重十惡攝偸蘭遮。以始覺修成解了名重罪也。但始覺修成外尚有本有無爲戒云者是又可犯戒也。然源觀即同無爲戒云。若不隨此即是住於放逸也云。可思之。所謂眞言直乘菩提心發一切悉本來成覺戒相也（云云）
    尋云。本來成覺上立戒相事如何。示云。本來成覺如來有防非止惡。名之爲持戒。大旨如前。根本大師破南都義云。約分論之。螻蟻蚊虻悉皆持戒。約究竟論之等覺已還皆破戒也。唯究竟佛果持戒（云云）（取意）此即超三世分識無始覺修成處本來果德以防非止惡名圓頓持戒也。
    尋云。圓頓戒相其意如何。示云。於一會三義性相而自有寂照二義。此即定慧功德也。於此定慧上而有防非止惡義。是名圓頓戒也。故強論戒體時一往雖可亘色心二法再往可限心法也。何色心二法中一心爲總故也。
     尋云。難云。以三千本法付名戒體體若不由作法受得發戒體者可有哉。例如自解佛乘。又於不知三功妙理事作法受得時可發三千戒體也。如何。示云。小乘意尚有十種得戒說。於圓頓機耶。故觀一會三千妙境時速發得戒體事有何妨哉。別解說戒一意也。又縱雖不知三千三功妙理。作法受得即任運知法爾道理故。發得戒體全無相違。
    尋云。三昧耶戒與圓頓戒同異如何。答（云云）兩方若同云。密教廣說七種戒品。故云戒相云戒體其旨甚深也。圓頓戒於一心三觀立戒名借梵網威儀爲戒相。故其義遙異也。依之弘法三摩耶戒不同常途。所云常途者指根本大師所立也。若依之爾云者。大師說戒智證唐決答圓頓戒三摩耶戒一致旨耶。爾者如何示云。此事自宗他宗教相諍論也。先自宗教相意於唯祕密上而立事理俱密。故圓頓戒爲理祕密戒。即中道爲戒體也。祕密教三摩耶戒於圓頓戒上論三密法體。即事理俱密戒也。故事理雖不同也於戒體者彼此不同本來本有防非止惡也。而他門意始終各別也。故智證大師入唐時宗叡僧正誂此事於唐朝可決之（云云）而智證大師於唐朝問此事。法全阿闍梨答云。圓頓戒三摩耶戒是一也（云云）若爾弘法釋不足依用也。問。宗叡佗智證大師疑問云。叡山仁法師說戒詞云。
　　三摩耶戒者先所傳菩薩戒是也（云云）而高野海僧都說戒詞云。菩薩戒與三摩耶戒不同也。三昧耶不同常途（云云）此事未決是非（云云）法全阿闍梨答云。菩薩戒大通大道。三昧耶微細談戒相。不可異解。
　　仁法師義可爲正義（云云）此釋意大體談爲圓頓戒。委細談事相名三昧耶戒。

　　而戒體全一也（云云）依之山門戒壇圓頓戒三昧耶戒其體同故受圓頓戒後別雖不受三昧耶戒傳受兩部大法也。但灌頂時微細戒重受云也。東寺菩薩戒三昧耶戒各別而不立菩薩戒。上偏受南都聲聞戒傳習兩部大法灌頂時始受三昧耶戒可云也。而三井寺欲立戒壇時若立圓頓戒壇更根本大師門弟兩所立戒壇可爲破羯磨罪之由自東寺檢事此。爲免此難可立三昧耶戒壇之由奏聞之處亦違智證決云圓頓戒三摩耶戒一決。故成破羯磨罪。仍被止之畢。
    尋難云。顯教密教其意遙異也。所以顯教於三千三劫法門雖談圓融無礙義未云即事而眞也。密教於三千性相直談三密四曼義門也。故戒體隨之可不同也。而於戒更無不同云者顯密二宗雜亂咎有耶。若爾三井義勢圓頓戒外立三摩耶戒義有何咎哉。示云。顯密二宗廢立實如難勢。但不明天台一念三千直立三密四曼相事全無之。又不受天台圓頓戒直受三昧耶戒事又不可有之。若各別傳受事有之。尤如東寺義勢。不可依智證大師決等也。仍可見儀軌本經和漢兩朝解釋（云云）然則圓頓戒·三昧耶戒只是大綱微細不同全非別體（云云）若受圓頓戒其後受三昧耶戒事非所遮也。凡根本大師圓頓戒壇御本意只恐三乘一乘論未及論三摩耶戒也（云云）尚尋難云。三昧戒與圓頓戒戒相遙異也乍云何又同云哉。示云。於戒相者名言雖異也於戒體者彼此全同也。戒體異者行相也。問菩提心論同聽異聞不空授敬賢名授菩提心戒及心地祕決一行禪師聞書名禪要也。當時山門所用寺家戒體是也。此用三聚淨戒。三摩耶戒微細故持具也。
    尋云。於大日如來總體智慧門云文殊大悲門云觀音。若爾取戒一門名人時何菩薩哉。示云。於此有種子三摩耶尊形等。各事相祕藏也。但其中種子字也。如上無爲戒釋。仍判阿字不生旨是則持戒義也。若不知阿字義是名破戒（云云）又尊形如三摩地（云云）

諸佛菩薩昔在因地發是心已勝義行願三摩地爲戒乃至成佛無時暫忘事

    問。受三昧耶戒人有退失癈忘之義哉。
    答（云云）若有云者。今文云乃至成佛無時暫忘。此文全不可有退失之義聞。若依之爾云者。初心凡夫始入三昧耶雖受之何無退失之義（云云）爰以陀羅尼集經中說釋迦法擧退三昧耶還歸法。爾者如何。答。一義云。非必於受戒功能無退失之義也。只是眞言行者相續修行乃至成佛時不忘此三門云提護意述也。一義云。實無退失義也。所以頓機且不論之。縱雖漸機初發心時更發本來無作律儀。乃至成佛時全不可退失。彼圓頓妙戒一得永不失尚不論退轉說。於祕密三昧耶戒法耶。何最初發心無作功德遍法界與如來無異無別。依何有退失之義哉。

    尋難云。歷緣對境忘失三昧耶戒。何又無退失義也。抑無退失云者其位何也。示云。開三密相應行解又云無作功德發全無退失義也。凡發菩提心有憶持不忘德。故世世生生不可廢三密行。其據證義釋文分明也。但至處處擧三昧耶退者皆被淺略機也。仍或不云本來成覺義或未發心者也（云云）抑其不退位者常在人天義料簡如前（云云）義釋第六云。今此菩薩律儀亦復如是。雖談最初發心乃至四十二地階次不同然一時普遍法界發純無作善根。即與如來更無增減之異。復次如初發心時一切功德即與如來等。從此已後經無量阿僧祇於一念中恒殊進深轉廣不可思議。以此義故名爲祕密中無作功德也。
  
唯眞言事

    問。以今教名眞言有何故哉。又名眞言其證據如何。答。此事教時義第三第四以五重玄委細釋。又蘇悉地經疏等可見之。凡眞言出處大日經入眞言門住心品是其證據。義釋云。眞言梵云曼荼羅。即是眞語如語不忘不異之言。龍樹釋論謂之密號舊譯云呪。非正翻。此品通論經之大意。所謂衆生自心品即是一切智智。如實了知名爲一切智者。是故此教諸菩薩直以眞言語爲門。次眞言證據五大院釋云。眞如言說爲門悟入眞如佛界。故云眞言宗也。此依釋摩訶衍論說文立眞如言語處也。所以彼釋摩訶衍論立四種言說。謂相言說·忘言說夢言說·一如義言說也。前三生死中言說也。如義言說法體常存言說也。但此文覺大師并智證釋不引之。五大院始引之也。尋云。名眞言事指何物爲其體哉。答。金剛頂經疏一云。初明總體者即是本有阿字一部之指歸衆義之都會。此釋依義釋文也。義釋云。何眞言教法者即謂阿字門等是。眞言教相雖相不異體體不異相。相非造作衆生不可示入。而能不離解說現作聲字。一一聲字即是入法界門。故得名爲眞言教法。
　　尋云。梵·漢·和阿字功德齊等也。答。隨國風俗。一往雖不可在不同。再往論之於梵字者功德尤勝。所以長短音義三有之。此三皆即隨緣眞如法故梵字多含其德甚深也（云云）
    尋云。一切言音及阿字義如何。答。義釋云。若無阿字即離言語。無有可說。當知但開口出聲即阿聲也。仍於阿字口內口外不同又總體別體不同如悉曇。
    問。法花眞如言說經也。答。兩方若眞如言說也云者。經文是法不可示言辭相寂滅。此即以理體爲離言說法。知非眞如言說聞。若依之爾云者。顯密事理雖異其體全無別體。爰以彼言諸法實相者即是此經心之實相也。
    阿字不生微妙體即是衆生內心法等（云云）爾者如何。答。凡離言說法者暫以理妙言說名不可說。若於理內者全眞如言說也。故大師御釋中引法花一文眞如言說判。問顯密同異如前（云云）
 
即身成佛事

    問。眞言教意即身成佛者爲速疾入大覺位爲凡夫當體佛身耶。答。二義俱可存之。但以當體即身成佛爲宗旨也。經云。以凡夫具縛之身速疾叶佛果位事此教規模諸宗不共所談也。依之大日經云十地此生滿足。今論速證大覺位述。以凡夫當體名即身成佛事一文全所不見也。抑雖存當體成佛旨何又可亡速疾成佛義耶（已上五大院疑意也）答。淺略門意一生叶大覺位可云也。深祕意凡夫當體即身成佛也。爰以義釋云。我覺本不生者謂覺自身從本以來不生即是成佛而實無覺無成也。五大院云。眞言毘盧遮那者非是凡夫修成之佛。又此意也。智證釋云。若法花久遠之時實有成佛之佛者尼揵外道論別人義也。實無成道之處實無成道時實有成佛何者凡·來（取意）是又得意也。但於成佛或立二種即身成佛。謂凡位成佛。或立三種即身成佛。謂理俱加持顯得是也。蘇悉地經疏第一云。然於成佛有二種義。謂凡位成佛聖位成佛。言凡位成佛者。若得如來智慧雖未斷惑依正二報隨解融通。於一一微塵具見十方三世。於一一如來身分具見法界相好。凡夫依報從本以來遍法界依也。具縛正規法然道理等靈空之正。由未遇緣不得顯現。今依如來三密加持此身法界依正始漸顯現。將似聖位毘盧遮那。但以凡情兼劣不能觀見唯佛供見。是爲凡位成佛。故大興善寺和尚云。諸法無定性爲誠之所轉。若三密解起此凡夫之身轉爲如來身。此身外無別佛身。故五字陀羅尼云。即於凡夫身現成就佛身。應以爲證也。次精進無懈怠晝夜修習斷除惑障彌增顯。是爲聖位成佛也。惠果頌云。六大無礙常瑜伽。四種曼陀各不離。三密加持速疾顯。重重帝網名即身（已上加持）法然具足薩般若。心數心王過刹塵。各具五智無際智（已上理具）圓鏡力故實覺智（已上顯得）
    尋云。二種及三種即身成佛同異如何。答。只是開合不同也。所以理具加持二種俱凡位成佛。顯得成佛即薩位成佛也。
    尋云。以加持成佛攝凡位成佛意如何。示云。一切衆生本來成覺上三密本來加持故也。何如前云（云云）
    尋云。凡位成佛薩位成佛終各別如何。示云。當體成佛即本來薩位成佛也（云云）但於成佛約身心有二種。何智證釋云。有人云。即身成佛爲勝即心成佛爲劣。此義未高。又云。即身即心是佛也。此事在口傳（云云）
    問。始覺修成之薩位成佛之時斷惑成佛將不斷惑成佛也。答（云云）示云。此事雖難測先唐院·智證·弘法等皆一同不斷惑成佛釋問弘法釋云。問。此宗意即身成佛者。若以斷煩惱即身成佛若不斷煩惱即身成佛耶。答。此宗意不斷煩惱而即身成佛先唐院釋云。是故不斷以爲正義。智證云。不斷惑各如文集。
    尋云。若爾者貪等煩惱數數起。可觀本來具出也。又如何可觀之哉。示云。凡斷惑證理行人用心即本來成覺心地也。但於斷惑有多意。所謂敵對或權教意也。體連或圓教意也。此外又有一種斷。祕密事相在口傳（云云）
    問。眞言教外於餘教明即身成佛哉答（云云）若明者。今論於諸教中闕而不書。不明罔。若依之不明云者。法花等諸大乘經盛說即身成佛旨。何必限眞言教哉。爰以法花龍女刹那發菩提心即身願等正覺。加之胎經摩梵釋女·仁王五千女人皆是即身成佛人也。如何。答。顯密二教即身成佛其意遙異也。故以法花等即身成佛不可爲眞言教即身成佛。所以密教意以三密平等爲即身成佛。故法花龍女等成佛皆云唯理祕密成佛也。依之山王院云。今案三摩地門唯在祕密教。自餘修多羅中闕而不出。故大乘中王祕中最祕。法花指不及。況自餘教五大院云。圓人初心唯知理觀不知事密。乃至初住唯證理佛非曼荼羅。雖說妙覺不說行法。委如文集。
    尋難云。如所答者。於餘教者更不明即身成佛實義（云云）如論文者全無嫌也。所以不書不說不云。爾者如何。示云。顯教相雖未說三密行相夫實龍女成佛正叶初住無生位時可知三密行也。所以至眞因開發位如來速說三密法。必可令聞也。故如實法花翻譯俱可明三密行相也。雖然結集者只擧顯呂一會儀式故闕而不出述也。故五大院云。法花等皆雖說此三摩地門而得法菩提闕而不出云也。可思之。
    問。論文云。於諸教中闕而不書。爾者所云諸教中入法花可云哉。答（云云）兩方若入云者。五大院受此文。所言眞言者眞說眞如法性教名眞言教。故法花等諸大乘皆名眞言祕密教也。如此釋者。以法花等名眞言教聞。若依之爾云者。法花等諸經中全不說三密三摩地。豈不入諸教中哉。爰以弘法解釋中是說三摩地者法身自證三摩地。諸教者他受用所說諸大乘教也。此釋尤叶論文哉。答。理祕密同故唯眞言法中可攝法花也。事理俱密時闕而不書可云也。故約理祕密諸經中皆說即身成佛也。夫實明即身成佛云者。必可具三密行相也。故約此義邊皆眞言教分識也。雖然傳法菩薩闕而不書故名諸教撰之也。金剛頂疏云。或大乘雖明理證但理證無事。或大乘經雖粗明眞言印契等而支分不具未盡佛意。今此經俱說五部三密五智成佛等事理具足盡佛本懷。故云大教王也。蘇悉地疏云。花嚴等雖俱爲密而未盡如來祕密之旨。故與今前所立眞言別。假令雖說祕密等未爲究盡如來祕密之意。今所立毘盧遮那金剛頂等經成皆俱盡如來理事俱密之意故爲別也。教時義云。問。若爾諸大乘經皆是眞言。何故諸大乘經但明所觀之理不說密印眞言。答。且如般若經中廣明一切菩薩萬行法門所談義理而未說其印眞言教。十波羅密各說眞言印相本尊觀。四無量觀亦說眞言印相本尊。而彼經中不說印相本尊。法鼓經說三十七品一一眞言。最勝王說十二因緣眞言。此祕密教中少分說萬行眞言。而未於一切法門以明眞言印相故云唯理祕密。菩提心義第四云。圓教名理祕密。眞言事理俱密。然菩提心論云是說三摩地法於諸教中闕而不書者。是佛雖說之而傳法者闕而不書。何況圓人初住已上入祕藏。祕藏自具事理俱密。自得眞言自他五種灌頂之法。問。天台圓教佛說此灌頂法可名事理俱密。何故理祕密教傳法聖者闕而不書。是誰闕之○答。天台圓教唯隨顯了理祕密。若約隱密今有事密。彼佛說中雖名顯了三密事法隱密未傳非同佛以密意不顯了說。又密迹經說佛三密。及一向雖說三微妙而唯表名不說行相。金剛頂疏引六波羅密經爲滅後持法。文云。佛於六波羅密經中輒攝法寶以爲五分。一素多覽。二毘奈耶。三阿毘達磨。四般若波羅蜜多。五陀羅尼門。而擧五人以爲滅後傳教者。謂阿難·優婆離·迦多延那·曼殊師利菩薩·金剛手菩薩。如次令各受持一藏○故知文殊·彌勒諸大菩薩諸大乘之時眞言祕藏闕而不書。
    問。三摩地菩提心諸教中說之也將如何。答（云云）兩方若說云者。一代諸教中未明三摩地菩提心。可限眞言教耶。爰以弘法釋云。是說三摩地者法身自證三摩地。諸教者他受用所說大乘經也。若依之不說云者。五大院云。法花等皆雖此三摩地法而傳法菩薩闕而不書。爾者如何。答。此事異義也。所謂東寺一義（不說如弘法釋）山門二義（說不說二義也）問。說云義密機前雖說之顯機前而不書之。爰五大院釋如前（云云）次不說云義得三密法速移眞言教。於彼顯機全不說也。山王院釋云。三摩地速疾門一切諸教闕而不書。此教方說故爲諸教所歸之教。前後明白。若如是釋者則闕而不書難何可消通耶。此釋不書者不說得異也。
    尋云。先德兩義終可相違也如何。示云。兩義終不可相違。所以彼顯教中未明三密行。故約顯教前雖云未說於佛意者全無濟者也。其故對未悟之機說三密法會修行開悟正可名論也。而龍女理祕密成佛即繼事祕密速得三密覺事於佛意不濟處也。以此所得三密傳法人或不書云或不說云。彼此只同意也。依之五大院次下釋云。心覺開解得成佛道時。內心觀法名三摩地。是名初住即身成佛。此釋心覺開解方說三密得也。問。勝義行願菩提心餘教亘不亘以其料簡可得意合也。例如待有教無人等。具可聞口傳也。又眞言即身成佛分證也究竟也。
    問。眞言教意可明分證成道耶。答。雖難計任密教大意以分證即身成佛不可名。
    難云。所答不明。夫案大日經意超三劫至淨菩提心門。是名成佛說也。而淨菩提心法的道。天台初住也見。爰以義釋若一生中度此三妄執。即一生成佛。何論時分等（云云）如此釋者以一生入住名一生成佛。何不明分證成道耶。答。不可明分證成道。所以於頓連直乘教何忽論分證成道耶。故山王院一處釋眞言教意以初住爲所期云迷破。但淨菩提心者名佛慧初心。三劫十地法門對順圓教。全非眞言實義也。依之五大院釋云。經云。若得此者即與諸佛同等位者。當知行人即位同大覺也。以其自覺心故便得佛名。然非究竟妙覺大牟尼位。比釋法明道也。
    尋難云。教雖頓極也機有漸頓。豈無分證成道哉。示云。分極證位全非眞言教本意。所以若約本來成覺以凡夫當體爲極佛。若約修得成佛以速證大覺爲妙覺。故於成佛更無二佛體也。抑本來成覺者。毘盧遮那佛法界體性遍一切處故。十界當體不出四重圓壇。諸尊皆同大毘盧遮那佛身若有云無相違也。委在口傳（云云）
    尋云。八葉九尊五佛四菩薩其體各別也。若爾其位同異如何。示云。五佛者皆一佛而外用不同也。諸尊者亘因果而分極各別也。頌云。自性及受用變化平等流佛得三十六皆同自性身。問八葉四重三十七尊等開合等義委可聞口傳。

一者行願二者勝義三者三摩地事

    問。三種菩提心列次第相如何。文云。或云勝義·行願·三摩地。之行願·勝義·三摩地。付之上標章云勝義·行願等。下正釋列行願·勝義等。前後次第何相違哉。答。且任一機料簡之。依金剛頂經心時列行願·勝義地。依大日經心時勝義·行願·三摩地列。是則五大院解釋心也。其故胎藏界意在內證境界發本來成覺知見上云大悲胎藏發生曼荼羅普施大悲心開演內證旨也。然則約能化者大悲心爲先。約所化者發大旨爲先也。故經云。菩提心爲因大悲爲根本方便爲究竟。先發大乘智後修大悲心萬行見。次金剛界心住三十七尊旨五相作佛上對所化說之時或六年苦行發智事必依大悲行願力故也（云云）所以汝達等者。可修大悲令勸心大悲爲先也。示云。此事准上題料簡可得意也。異義各如裁彼題下所以或並亘兩部或金正胎傍或。一向金界等（云云）但一傳於金剛界瑜伽中廣談總持教門時兩部三部宛然無闕滅。故或胎因或金果或自證或化他皆悉無非瑜伽相應心。問約自證時勝義行願。約化他時行願·勝義·初胎後金初金後胎。胎金不二因果俱時菩提心也。此義法在一心說必次第。能能可思之。委如下料簡。菩提心義一云。問。此淨菩提心大日經三句中何句攝哉。答。即初菩提心爲因句是也。問。此經菩提心爲第一句大悲行願爲第二句方便爲第三句。菩提心論大悲行願爲第一菩提心勝義諦觀爲第二菩提心自證觀法爲第三菩提心。二文相違何會。答。菩提心種于詫諸佛胎藏。大悲萬行養育守護。沙羅樹王增長開敷。是此經大悲胎藏之大意也。外修萬行內觀諸中開心佛。是金剛頂之大意也。問。大悲萬行養育者何等法耶。答。義釋云。諸但說沙羅樹王種子根莖枝葉花果未明養育方便。但此經明種子養育方便（取意）如經者以三密行修供養行。問。若爾此經大悲萬行句彼論行願菩提心只由眞言門三密供養行耶。若爾菩提心經等菩提心六度萬行大般若等一切大乘菩薩萬行不攝此中耶。答。皆攝此中。但約行者行相少異。何者且如布施。拙度菩薩捨身退道捨衣破戒。巧度菩薩與法爲眼教恩爲衣。眞言行菩薩法施滿。且如布施者萬行皆然。
    問。眞言行人修三密行時不修事一行具行願菩提心哉。答。可成就也。付之法理功德行者行證更不可混亂。何不修事一行忽成行願菩提心耶。例如依念佛誦經力用雖得萬行萬善功德無事行時猶不圓滿之。或修定慧二法時雖備持戒功德不持自戒者猶名戒緩也。若爾者縱三密行中雖備萬行只是法體功德不可有事勝用哉。答。此事菩提心義問答也。後不可加料簡。可釋菩提心義（云云）（如文集）示云。眞言教心三密修行外更無別修行也。是則本來常住一法不闕減故也。所以顯教心理性雖具諸法事相不具云故。理外事事諸法各別也。然眞言教心本成萬行圓滿自行化他事理具足同體也。故證一理而備萬行。修一事又具諸法（云云）爰顯三密法時開本來具德施事相勝用。故五供養印明下一塗香遍十萬供養諸佛。乃至以飮食供養等地獄餓鬼等令飽足（云云）又施含印自手留甘露令飽滿餓鬼等（云云）縱無飮食且用明施此作用。是本來法界融通故也。凡夫無此作用思妄情所隔也。問。悉地成就阿闍梨皆施此用。弘法釋云。悉地非難得。遇此教難也（云云）傳聞。一條院御時修學院澄等僧正內御惱有雪中願青梅御坐時。僧正以五古加持梅樹。即青梅出現。又法性坊尊意菅承相成嗔時火炎現時結水輪印即水顯現消火炎。此等皆以印相計施作用也。如此得意。上誦經時具戒功德外又白四羯磨得行相戒功德也。何依本來所具持戒故也。又天子本命道場者獨限總持院也。唐土名天子內道場也故內裏又有道場。弘法大師於內裏立眞言院是也。所以唐土青龍道場名天子本命道場也。此必持熾盛光供養天子本命星也。准之慈覺大師仁明天王御時立天子本命道場可奉祈天子之由有御奏聞處。有御叡感被許之。於內裏可被建立之（云云）重奏聞云。先師建立止觀院不建眞言堂。而默眞言堂置之。於彼地可建立本命道云。故於彼地可被建立之由被勅許間建立總持院名天子本命道場。何限我山總持院餘寺無之也（云云）

行願事

    問。行願菩提心有教行二門耶。答。可有之。疑云。若教行二門俱在云者。今論文專詮行門。誰知在不述教門。爰以菩提心義判教行二門所云利益者爲勸發一切有情云至而令得度者行門也云次引華嚴央崛等大乘經佛性同故是教門也判。爰知以論文皆屬行門故於論中全無教門聞。若依之。爾者今論文所言利益者爲勸發一切有情悉令安住無上菩提終不以二乘之法而令得度。今眞言行人應知一切有情皆合如來藏性等可名之。答。今論文教行二門各有二重配立。凡行願門菩提心者。其大綱利益安樂二門也。於此二門各分別教行二門。先利益門教行云者。所言利益者爲勸發一切有情悉令安住無上菩提終不以二乘之法而令得度者行門也。應知一切有情皆令如來性乃至引華嚴文以下教門也。次安樂門中又分教門。門人既知一切衆生以下教門也於大悲中以下行門也。但至五大院釋者引華嚴央崛等文說悉有佛性旨。故教門意云計也。論文全非云無意。示云行願菩提心大意不出利益安樂二門也。利益門者令一切有情界斷惑證理也。安樂門者隨一切衆生欣樂與世間出世樂也。但兩門雖似異其體全無別。所以斷惑證理成佛者敢非轉染斷證。但是一切衆生悉顯本來成覺旨故。世間出世諸法外全無之也。問眞言行者發大菩提心同體慈悲熏自他更無別。然則云利他獨非他即己身教也。自行云又非向即法界行也。我利益安樂無餘有情界觀十方含識猶如己身乃至二乘之法。可案此文。

無餘有情界事

    問。無餘有情界中攝顯教佛果也。答。可攝也。付之廣證判教異時更雖可有其義分如論文者全不釋處也。攝顯教佛果云事只是約流轉凡夫論之見。爰以次下終不以二乘之法而令得度（乃至）隨衆生類而給。付之如此等文者二乘界雖爲度境於佛界未云攝所度境哉。答。眞言行者本來知見上所度行願菩提心前修成顯得佛果皆可成所度境也。再往論之時攝顯教佛果云全無相違也。爰以五大院安五教菩薩行願菩提心云。但藏通菩薩同於界內六界雖發行願之心而有拙度之異。別圓菩薩同於界內界外雖發行願之心而別菩薩未出變易亦次第行言圓菩薩遠出二死亦圓融行眞言菩薩出二死深入佛。於衆生界說於內證廣修行願。別圓猶以十界爲所度境密教豈不然哉。仍深入佛界者本來覺體也。廣修行願者內證境界也。示云。凡眞言教心佛果者本來成覺如來也。常修常證只是菩薩界德也。修行顯得佛果皆屬有情界可教他也。所以論顯密異時八相成道釋迦如來迷本來成覺佛也爲心王大日者成心數萬荼羅眷屬也。故天台觀心眞言教相也。但論佛果密惠時摩梵·龍女等皆同得三密行相說於能化佛果哉問於顯密各有顯密。於同異又有事理義。與奪料簡相望不同。如先料簡。具可解覺大師解釋（云云）問。我當利益安樂無餘有情界。爾者此中攝瑜伽諸菩薩哉。答。可攝也。付之瑜伽成就諸菩薩既是菩提心體也。何以此等。菩薩可爲所度境耶。爰以上文若願成瑜伽中諸菩薩身者亦名發菩提心何者爲次諸尊皆同大毘盧遮那佛身。加之義釋明內證眷屬云。一相一味到於實際故名集會。若少分未等一法未滿足不名一切集會。如何。答。所圖一曼荼羅是顯生佛輪圓體。謂心王大日即能化也。心數曼荼羅即所化也。然心數曼荼羅者本有生界悉常修常證菩薩全本有大日所施大悲也。故於瑜伽諸尊非無能所異哉依之一經中以等覺菩薩爲護摩薪內證說法時又得益見。但至若願成文者顯輪圓曼荼羅時即菩薩界備。佛界故取輪圓處爲菩提心也。以菩薩界當體爲所度境事不可遮。問義釋此意也。一義云。若願成等者。菩薩界方顯法界曼荼羅故爾云也。然菩薩計定可成所化衆。全瑜伽當體不可得意。只是瑜伽隨緣處指曼荼羅也。大日經云深甚緣起難可見隨緣眞如證文也。山家釋云。隨緣三觀即同而不同。不變三觀即不變而反。可思之。
    尋難云。若願成瑜伽中意者。所化菩薩不知自身即大日具德云耶如何。答。且九界方不知之也。九界皆知如來具德即佛界機也。妙樂大師釋云。衆生自意當分增長。今准佛意莫非地留。可思之。示云。毘盧遮那佛者即法界身。法界身者即諸尊體也。故佛獨非佛體即十界衆生也。諸尊獨非諸尊即大日如來也。爰發菩提心各顯如此實體。各住本來成覺名瑜伽成就。然則能度是本來瑜伽。所度是本來瑜伽。且不知不同而已。一切有情皆含如來藏性。可思之。自受法樂說法·內證得益委如上云。

觀十方含識猶如己身事

    尋云。猶如己身者何可得意哉。答。有事理二意。如遍滿抄。或抄云。利益安樂者。唯識論云。利謂利益。即是後濟。樂謂安樂。即是現濟。觀十方含識猶如己身者。識含宮中故名含識。此明同體大悲。於同體在事理。先事同體者。如梵網云。一切男子是我父一切女人我母（云云）所謂我骨肉即父母身分理同體者。如起信論云。一切衆生及與己身眞如平等（已上）又宗鏡云。不入一如平等違成佛正宗。不了同體大悲墮愛見妄想（云云）（心垢也）一義云。或抄云。問上列勝義·行願今云行願·勝義。其意如何。答。從空入假故勝義爲初。從假入空故行願爲初。二義互前後無異（云云）

終不以二乘之法等事

    問。眞言行人以小乘法可度衆生哉。答（云云）兩方若度云者。今論文終不以二乘之法而令得度。若依之爾云者。人天化樂流轉乘因猶與之。二乘小法出世妙因。何不與之。爰以五種三昧道中出聲聞緣覺法哉。如何。答。利益門日不施之。安樂門日可施之。所謂利益門者名大智門。此時一切衆生心品含如來藏性次第養育增進佛道邊也。安樂門者名大悲門。此時隨衆生樂欲不殘一法與之令欣悅。故可施二乘法也依之金剛頂經疏釋安樂門云。上自如來寂滅樂下至夫婦卑小樂無不與（取意）是則非爲成佛種子。只且指差樂方皆名安樂也。或抄云。論所言至現前者。第二別明得利益。終不至得度此者法花云。有所難問不以小乘法答。但以大乘而爲解說令得一切種智（已上）文句云。若見無大機而說小得方便益。若不見無大而說小妨其大緣等。是不見但說大無益（云云）
    尋云。顯密二宗利益不同如何可得意哉。答。法相明行菩薩安樂門。故談五性各別與二乘法也。天台明自受用大智門。故談唯一佛乘不與二乘法。趣安樂門菩薩道心也。趣利益門引入佛道心也。然眞言心利益安樂兩門俱可然之也。菩提心義云。諸宗因執不可必達等。此釋意約安樂門時隨衆生樂欲故若法相人來問眞言法門者汝所習法相法門是也。若說之可令安樂彼也。餘宗可准之。仍如是可在大智利樂兩門（云云）故釋迦大智門故精進熾燃也。彌勒利樂門故。懈怠不進。只是於一人終日精進終日懈怠（云云）或義云。華嚴普賢因分。法花觀音。般若文殊。法相彌勒。此釋依十地也。仍十地論云。普賢因分說。言說相應故。性海果分不可說離言說相應故（云云）尋云。八葉九尊本來寂然名法花。此上以事理俱密行相可名眞言也。故義釋云。何以觀音計可名法花哉。又法花非性海果分者事祕密歟理祕密歟。示云。約諸宗方取利益安樂事且一往心也。所以於何宗闕大智大悲哉。說又於眞言教心哉。凡菩薩心者名上求下化。故具足大智大悲利益安樂無闕。爰此宗心凡四生悉本來成覺十界當體皆瑜伽諸尊也。然今所云菩提心者談大慈大悲。約此大慈大悲時十界俱無非利益安樂。終不以二乘之法等（云云）可思之。菩提心義云（裏書）又法花云。若於此經不生信心當於如來餘深法中示教利喜。文句云。當別教中而引導之。今大日經以普門身於十方界說五乘法。待其機熟引入此教。故須諸宗因執不可必達。隨其情樂以彼經說五乘法以爲眞言。若有迴心方說此法。

一切有情皆含如來藏性事

    問。眞言教心於如來藏理許隱顯異哉。答（云云）若有隱顯異云者。迷悟同體事理不二也。依何論隱顯異耶。若依之爾云者。一切有情皆含如來藏性等。爾者如何。答。論轉迷開悟時且可有隱顯異也然。其實義不可有隱顯異也。如一邊天台一處釋中辨隱顯異即他師心破。問眞言天台俱以同之。
    尋云。皆含皆義如何可得意哉。一義云。皆含如來藏性指理佛性也。皆堪任安住等者指行佛性也。此義意一切衆生皆云也。一義云。於皆含句事理俱含也。所以並指理佛性行佛性。次皆堪忍等文如此一切衆生皆具理佛性故堪任安住無上菩提云也。此義意指二佛性皆云也。或抄云。皆含如來藏性者。一心含藏如來萬德。楞伽之寂滅者。名爲一心。一心者名如來藏（云云）實雖無量等有但果顯易信因隱難明。故淺識之類輕因重果。願諸道者深信自心（云云）示云。此教心如來者毘盧遮那遍一切處法界體性是也。而此遮那法界全一會心名爲含藏也。故此一會心發堪無上菩提（云云）然則密藏所談更雖無隱顯且約能入行者論發不發也。問心王大日心數諸尊可思之。

華嚴云眞如智慧等事

    一義云。眞如理佛性。智慧行佛性也。所謂此文證上心故指二佛性云眞如智慧也。一義云。眞如智慧者總指理佛性·行佛性也。問如上料簡可准知之（云云）示云。眞如·智慧者指理·智二門也所云理·智者境智同體眞如即智慧智慧即眞如。常熏常覺三智具足（云云）

妄想顛倒執著事

    一義云。妄執者根本無明也。顛倒者所知障也。執著者人執也。一義云。指根本所知人執總妄想顛倒執著云也。故若難云下只妄想云不擧餘也。必三義不可得意。示云。此文於一會迷心總擧三妄執也。三妄執者即三惑也。問起信論云。過恒沙等上煩惱依無明著別。依無明起我見愛染等（云云）三妄執委如義釋（云云）

一切智自然智無礙智事

    有情妄想六識也。又離妄想顯三識智故則得現前云也。一義云。如次始覺·本覺·始本不二三智也。華嚴探玄義云。一切智者是始覺智。無師智者是本覺智。無礙智者始本不二智。無師智者當今自然智也。一義云。一切智自然智者。一切智本來常滿常顯本來始覺智也。本有常住無動轉方即無礙智也。自然覺了方即自然智也。或抄云。眞如智慧者即如妙理如智也。眞如謂所證境。智慧謂能證心也。能所一體心境一劫。如大師釋。理者阿字本不生理也。此理所有本覺智也。智不離理理不離智。如珠與光。如此不二理智本來具色今始而覺之故云始覺。即此名能證智。阿字理智本來法然。此所證理智即名本覺智。雖其名二而其體一也。雖其體一還有二名。得名之由顯然而已（云云）妄想者。妄謂霞假無實。想謂取像爲體。顛倒者。顛謂心識狂亂。倒謂背覺合書。一切智者萬德皆備無闕減義。自然智者非從他得從自得故。無得智者心不住空有而照空有故。探玄義云。一切智者是始覺智。無師智者本覺智。無礙智者始本不二智（已上）今無師智者即自然智也（云云）示云。三智料簡異義大旨如此。但能引論與所引文可同也又異也。如探玄義等者只起信論分齊也。
　　此等癡迷起上法門說探玄義又釋自然智。非從他得從自得故。然眞言教心必以相承爲本。若非從他得彼此可相違也。或料簡引華嚴經。故只如華嚴可得意。強同今論不可云。雖然引彼合此上若有相違全爲證據事不足也。何准上闕而不書料簡可得意。委如先（云云）所以約密教意者此三智三種菩提心·胎金悉地·佛金蓮等可料簡也。是則空假中三觀智也。三三互具菩提心具如題下（云云）
    問。眞言教意有無師獨悟佛耶。答（云云）進云。一切智·自然智等付之眞言教心立三摩耶淺深。必爲師資傳法爲本如何。一義云不可有無師獨悟佛。所以內證界會時自受用常恒說法也。他受用流轉日大日薩埵師資相承以血脈爲本。仍云內證云外用俱以不可許。但今自然智者證位事也。
    難云。諸外典等并世俗中皆許生得智。縱雖眞言教心何無自然覺了義哉。答。一義云。可有自然覺了佛也。所以六大四曼法界全體本來遮那常恒說法。故聞風聲水音即可得內證智也。依之教時義云。五大言音當體是眞言也。故眞言人直聞聲水音即知是法身之聲亦能悟入阿字本不生理。若不知此義即能頓悟之機雖聞佛音聲於彼無益。
    難云。此義猶借外緣。實非自然覺了如何。答。示云。粗前後示之。問無師獨悟佛有無兩義尤計。隨學者異義也。所謂有自然覺了佛云義依今教時義等也。天台自解佛乘全同之。然此外五大院正引天台釋自然覺了旨釋。大乘止觀性淨熏習成佛但至猶是假外緣云者。釋意必假彼外緣悟云只是水火等法界全本來法界身體。聞風聲水音悟入云今義彼心異也。所以眞言教意實不許無師獨悟者大日如來無灌頂佛也（云云）又必可有師資相承云義心自受用身說法本來相承常恒無息時。況大日如來有三身。偏限自性身。縱雖自性身諸佛所師所謂法也（云云）（已上利益門畢）

所言安樂者謂行人既智（乃至）於大悲門中尤宜樣救等事

    或抄云。論所言云至引進第三別明安樂。不敢輕慢者。如法花云。我深敬汝等不敢輕慢。所以者何。汝等皆行菩薩道當得作佛。實事輕慢心濟佛性故也。隨衆生願等者。如理趣分云。一切有情當願。隨其所求皆能滿足（云云）
    問。眞言行人不捨此身一生成佛今何云身命不悋哉。答。人所異解。且存一義行願意未雖不悋身命依即身成佛教力不値捨身難緣也。有人云。隨衆生願者布施行也。更親近意云同事行。信任師言者愛語行。亦可教導者利行也（云云）
    示云。於此安樂門有教行門二心。所謂所云安樂者行人既知（乃至）一切衆生畢竟成佛故不敢輕慢者教門也。次又於大悲門中云下明行門。付之又有二。謂尤宜樣救者先擧行門大體。隨衆生願云以下述行門相貌也。所云行門者即四攝法也。謂隨衆生願而給付之乃至身命而不悋惜者布施也。令其安存使令悅樂者利行也。既親近已信任師言因其相親亦可教導者愛悟也。若衆生愚朦不可強度眞言行者方便引進者同事行也。抑此四攝法金剛界外四供也。所以鉤索鎖鈴如次布施·同事·愛語·利行也。問約彼次第此文亂恐也。委如三摩地。
    
若衆生愚朦不可強度眞言行者等事

     或抄云。若衆生云至引進者所化衆生中若愚鈍者不可強以大乘法度。若強度此恐還生謗。且隨機根若說人天三乘等善巧方便漸引進之（方者法也便者用也）
    問。眞言行人可度愚朦衆生哉。答（云云）付之行願菩提心者隨一切衆生願樂施利益安樂兩門也。若不度愚朦衆生者豈不違度生願哉。一義云。不可強度者強以二乘法不可度云心也。所以上文終不以二乘之法而令得度。故今安樂門時爲根鈍重障衆生以小乘法可度之（云云）一義云。此文安樂門下也。凡安樂門心未能成佛機。若不堪利益門機有以三毒五欲等法方便引導終可令入利益門也。故不強度者以利益門強不可度。以安樂門漸可用四攝法（云云）示云。凡眞言教本意六凡四性本來成覺外實雖無餘行依衆生機性萬差且施利益安樂門也。故施設此兩門廣雖亘顯密二教約密宗本意皆悉無非瑜伽密惠也。故實安樂門外全無利益也。所以隨衆生樂欲所施安樂皆悉輪圓曼陀羅諸尊也。是以諸尊經軌普有除病·延命·求福·貪愛·降伏·攝受等種種密行（云云）且以安樂門者名現濟以利益門者名後濟。故方便引導者漸以現濟終令得後濟云也。如此雖兩門不同約遮那密惠者安樂即利益也。利益門勝義心。安樂門行願心。安樂利益同體三摩地心也。故兩門三門三一互具無闕減可得意也。故四弘誓願雖利益門法門初一願行願後三願勝義也。但五大院密四弘俱攝行願事有此大悲上涅槃。大悲衆生故皆同行願得。問得意兔角無相違。委如題下料簡。
    尋云。眞言行者常儀用心如何。答。義釋云。若眞言行者阿字好坐禪。隨行次第云。眞言行者四威儀中恒住阿字本不生。示云。眞言行者用心尤至要也。但隨行者可不同故利益安樂兩門設也。論淺略深略二釋（云云）所謂隨行次第者。高大夫奉住大所奉問眞言用心時如此授異也。又常好坐禪者如何可得意哉。又義釋云。眞言密如天台觀。抑爲三密行相先渡住心品。然有相爲本也各行者異義也。隨讀默不同也。粗如題下注（云云）問。有三摩耶次第傳法不妄。宜不任阿闍梨意樂也。依之大師驗挍御奏狀云。道之爲道在不妄傳。又同大師云。以安惠大法師撿挍我聖教（云云）（此釋餘人祕藏見）又云。我門徒中以推讓阿闍梨補其職（取意）此未來事也。
    尋云。於此行願門有勝義·三摩地意哉。答（云云）示云。凡三門菩提心互具同體事如題下料簡。所以利益勝義安樂行願。此兩門同體而成三摩地事以四攝顯之。即鉤索鎖鈴也所謂利益即安樂料簡如前。已上於此行願門有標釋結三。所謂標者初行願者是也。次釋者爲修習之人以下也。又有二。爲修習至猶如己心總標利益·安樂兩門。所言利益者云以下釋利益·安樂二門。付之又二。謂初所言利益門。次所言安樂門也。第三結者。眞言行者方便引進是也。問。以此分科能可料簡（已上行願）

二勝義事

    示云。於明此勝義菩提心大分有兩段。所謂初相說段。謂凡夫執著乃至亦超十地菩薩境界也。次旨陳段。又深知一切法乃至菩提爲因大悲爲根方便爲究竟是也。問於旨陳相說東寺山門料簡不同也。所以東寺以十住心論之。山門約五種三昧道。如文（云云）

十住心事

    第一異生羝羊心。凡夫狂醉不知吾非。但念婬食如彼羝羊。第二愚童持齋心。由外因緣忽思節食施心萌動如數遇緣。第三嬰無畏心。外道生天暫得蘇息。如彼嬰兒犢子隨母。第四唯蘊無我心。唯解法有我人。皆鹿羊車三藏悉攝此句。第五拔業因種心。修身十二無明拔種。業生已除無言得果。第六他緣大乘心。無緣無緣慈悲大悲。初發幻影觀心唯識遮境。第七覺心不生心。八不絕戲又三觀空。心源空寂無相安樂。第八如實一道心。一如一異境智俱融。此心性號曰遮那。第九極無自性心。水無自性遇風即波。法界非極蒙驚忽進。第十祕密莊嚴心。顯藥拗出眞言開庫祕寶忽陳萬德即證。
    
五種三昧道事

    一世間三摩耶（凡夫外道）二聲聞三摩耶（初所觀境次能觀智）三緣覺三摩耶（初所觀境次能觀智）四菩薩三摩耶（初所觀境次能觀智）五佛乘三摩耶（初對四乘解佛乘次即達四乘即佛乘）

相說旨陳事
 
    尋云。相說·旨陳不同其心如何。答（云云）
    示云。於此相說旨者廣從淺至深具擧五種三摩耶道。然相說者先明人空。旨陳者次明法空。問相說云觀一切法無自性。旨陳云深知一切法無自性。可思之。
    問。於相說·旨陳兩門有幾文段哉。答。於相說段或五段或四段。兩說不同在之。所謂五段也。一凡夫。二外道。三二乘。四六度菩薩。五十地菩薩。是菩提心義第三心也。又四段者。菩提心義第一且依彼論厭部·凡夫·外道·二乘·十地菩薩教劣。此釋不擧六度菩薩也。次旨陳門有兩段。所謂一迷除無自性。二諸佛無自性。開合先人法二空或爲六段或爲七段不同又在之。委如菩提心義。
    問。勝義菩提心中有教觀二門哉。答（云云）進云。菩提心義第三立教觀二門釋。付之教門者說無自性義觀門者正觀無自性理也。若爾者說無自性義外別不可立教門。如何。答。如所經。所以今論一向明觀門故行者正觀無自性理外全不可有教門也。但至菩提心義者彼引楞伽經文別立教門說。問今說文非在此云。示云。雖今論心何無教觀二門得意哉。所以既出云教在心名觀。況題總持教門哉。但異生羝羊心教觀同體實無異途。故教外在觀不可得意（云云）

凡夫執著事

    問。論凡夫執著名利供養等者十住心中何哉。答。今文合說第一第二心也。付之見寶鑰文以今文者證第一心若爾者今何說第二心得意哉。答。寶鑰意以今論文證十住心時。此文證第一心次又諸外道以下幻管陽焰文引證第三心。問證第二心不引今文也。故第二心同凡夫故合第一心合說得意有何失哉。一義云。今文限第一心不可亘第二心。一向惡人故也。大師御釋第一心見（云云）
    問。今論心生法二空相如何明之哉。答。進云。論云。空衆生妄想名生空。觀諸佛說法無自性名法空（取意）付之經論常途所說以空五陰實法名法空也。今何衆生妄想諸法說法以觀無自性名法空哉。答（云云）菩提心義第三云。衆生妄想即五陰中想陰。想陰已空四陰亦空。諸佛說法亦五陰攝於識陰中。六塵說法具如常人。又云。凡夫恣行毒五欲○捨無自性故。如文集。或抄云。論二勝義者觀一切法無自性者是第一也。謂深以般若妙慧觀九種住心無性。論云。何無自性也。徴至無窮者第三廣釋勝義菩提心無性觀。此中有二段。一明相說。二明旨陳。論謂凡至觀已者是第一也。此中有六種住心。一異生羝羊心。二愚童持齋心。三嬰童無畏心。四唯蘊無我心。五拔業因種心。六他緣大乘心。論謂凡至棄捨者約第一住心明無深觀也。此中有二。論謂凡至五欲者初明異生羝羊相。凡夫者正云異生。由無明故隨煩惱受報色心像類各各差別故云異生。三毒者撲楊大師云。貪者謂體躭著爲性。嗔者損害爲性。癡者於諸理事迷闇爲性（云云）五欲者色聲香味觸。問。欲者唯識論云。於所緣境悋望爲性（云云）是以可名能緣心。何亦名所緣境哉。答。如止觀云。五塵非欲。而其中有味能生行人貪欲之心。故容五欲（云云）問。勝義無自性觀亘圓密佛果哉。答（云云）若亘云者觀一切法無自性者拆體二空觀門只是藏通二教心也。全不可亘圓密佛果。若依之不亘云者諸佛慈悲從眞起用今論說也。何不亘密教佛果耶。萬德斯具妙用無窮如何。答。此事實難測。雖然且可亘也。如一返。所以於勝義菩提心有旨陳·相說二段。相說者前三教分齊故可亘諸顯。旨陳者明諸法無自性智。是則大日經十緣生句中即心不思議三幻也。然五大院以之對則四教時不思義幻圓教釋。天台釋幻焰之名通於偏圓故不限藏通不云亘圓密也。
    難云。於三種菩提心中三摩地菩提心實密教正意故於諸教中闕而不書。然勝義菩提心捨劣得勝求菩提故非密教本意。若爾者擧無自性觀法常途顯教分齊也。實亘密云者眞言內證觀法皆可云無自性也。如何。答。三種菩提心俱密教菩提心也。第三三摩地顯教雖分絕前二種菩提心在顯教具邊云也。所以行願菩提心者此教大悲利生也。勝義菩提心者。眞言意色心實相遍法界故難凡夫執著情云心在之也。問約此義門明無自性觀云有何失哉。但於無自性可有顯密不同。實不可云限顯教。
    尋云。於無自性觀有顯密不同哉。答。天台眞言無自性於一法攝諸法時一法即法界全體故彼彼諸法不雜亂融通無礙實無定性。以之名無自性。權教意以幻焰等名無自性故彼此異也（云云）菩提心義第三云。問。此中有幾空觀。答。文有二番。一切法無自性初是人空觀後是法空觀。觀凡夫外道二乘六度菩薩十地菩薩。法空觀觀衆生妄想諸佛說法。此中凡夫是屬愛衆生樂人天果。外道是屬見衆生九十五道。二乘是拆體二乘。六度菩薩三藏六度菩薩。十地菩薩是通教十地菩薩。又云。六趣是流轉世間。覺悟是還滅出世（云云）諸佛說法五教不同（云云）菩提心義二云。問。三種菩提心於此五種地位中幾地位人而發之耶。答。若行願勝義菩提心相五乘菩薩皆同發之。唯有淺深之異。若三摩地菩提以圓密神通乘二菩薩唯能發之。前三菩薩不用。故菩提心論云。是說三摩地法。於諸教中闕而不書。
    問。勝義菩提心相說段可云厭患法哉。答。文相厭患法釋。付之厭離生死捨劣得勝事權教權門意也。眞言行者豈用權教觀門哉。答（云云）勝義菩提心者畢竟說歸甚深無相理故又共顯教意有之也。三摩地菩提心述一向眞言功德。此三摩地菩提心爲本其上明厭患執著生死之相可得意也。例如此觀簡非顯是（云云）問。厭患外道二乘等事實可捨其法也將不可捨也。菩提心義云。但除其執不除其法（教時義同之）付之眞言教意談一切諸法本來成覺之旨故非不捨其法。又不可除其執情。若爾者今何云但除其執哉。答。權教意除執情又除其法也。實大乘意談善惡不二邪正一如也。故和須密多婬而梵行等（云云）婬欲體即離欲三昧全執情法體總不可除也。但至但除其執文者且其情執即法界不知處云也。今始知之故除昔不知思也。一義云。眞言教意實不可除其法其執。今文釋法花實大乘心也。必非眞言意也。菩提心義云問○答。私云。何無自性以凡夫外道二乘菩薩誠可厭棄意云。彼等皆是因緣和合有衆生故體無自性。彼執爲實我。厭其執。維摩經云。但除其執不除其法。
    問。眞言行者空佛果可云也。答（云云）若空云者。相說段中擧一切諸乘旨陳段下諸佛慈悲從眞起用。相說·旨陳俱雖觀無自性未云空佛果哉。若依之爾云者。觀一切法一切言豈除佛果哉。答。相說段意凡夫妄執戲論在佛果眞實功德。八相成道執故可云空其執情也。旨陳段下觀諸法無自性著佛果妙德處又可空也。故空其著執必不空佛果當體也。示云。所云空不空者可異常空不空沙汰也。所以眞言教意萬法皆遮那佛體不捨一塵不改一法何除非除。除即遮那密慧。捨又非捨。捨即遮那密慧。皆悉無不諸尊本誓（云云）又十一空義雖同天台只是理祕密同邊也。故天台所立空上又立不可得空。是則事理俱密邊不同也。菩提心義云。問。此中不可得空爲撥無空爲本體空爲性空爲實法空爲拆法空（五）爲體法空（六）爲遍計空（七）爲勝義空（八）爲圓融空（九）爲一心空（十）。答。若無因外道撥無諸法謂空是名斷見外道。若佛法中方廣道人誘大乘不生不滅等文謂諸法空名惡取空內法外道。若分別部一切法空名爲佛性。是小乘過分空也。若成實論破阿毘曇五陰實法有立五陰實法空名小乘法空若諸部小乘觀拆實法以爲實空名拆法空。若諸部大乘觀諸法體即空名體法空。若法相宗於三性上立三無性唯空遍計所執不空依圓二性名勝義空。若花嚴宗一切諸法同一無性爲圓融空。若天台宗依中論云因緣所生法我說即是空亦名爲假名亦是中道義一切諸法即空即假即中名一心空。今眞言救世間不可得空非前九空。唯同天台。

眞言行人誠可厭患誠可棄捨事

    問。誠可厭患誠可棄捨。二重不同如何。
    答。論上文云。凡夫執著名聞利養資生之具務以安身恣行三毒五欲。名聞起心品故云可厭患也。利養約財寶故云可棄捨也。開見抄云。論眞言至棄捨復明無自性觀行。厭患者名聞也。棄捨者利養也。
 
又諸外道等事（二愚童持齋心三嬰童無畏心）

    問。今文十住心中何哉。答（云云）一義云。第三心也。依之寶鑰釋第三心證之見。一義云。任彼寶鑰既文但說第三心得意。第三心同凡夫此文下料簡出哉。一義云。今文第二第三心俱說也。共取。戀其身命者總句也。次或後生天者第三心也。外道以天爲究竟故也。一義云。今文第二第三心總合雖說切文不可料簡。問。得仙者人仙天仙合說可得意也。一義云。云戀其身命云仙宮住壽持齋心得長壽受樂超無相違故是第二心也哉後生天云即第三心也。故何此一段可云有第二第三心也。
    難云。此一段文有第二第三心云義全不被得意也。所以寶鑰釋第三心下引此文不引第二心心故也。如何。答。立十住心中依大日經菩提心後也。次不見論文。無第二心上第二心獨不可明之。恐又非無其義分。凡諸經習經論委。引大日經文第二心下論之。故不引第二心也。例如第五二心以又二乘之人一文證之（云云）
    問。得仙宮長壽事爲依藥力將爲依業力哉。答（云云）若依藥力云者。論或助以藥力得仙宮住壽或復生天以爲究竟。若依之爾云者。何以得知必依藥力云事。爰以次下明觀門下業力若盡未離三界。此依業力聞。如何。答。得天仙報事業力也。此業力上以藥助故云助以藥物也。開見抄云。論又諸至焰也約第三住心明無性觀。此中有三。論又諸外道至究竟初明嬰童無畏心。外道者其部類九十五種其所計六十二見。疏云。邪見心行理外之道。故且名外道也（云云）或助以藥物得仙宮住壽者。如大師云。白金黃金乾坤至精神丹練丹藥中靈物。眠??有方合造有術。一家得成合門請空。一銖纔服白日昇漢。乃至與天地長存將日月而久樂（云云）
    問。今不說第二住心何將文有攝在之文哉。答。謂於仙宮住壽之人有人仙天仙二人。是故人仙爲第二心天仙爲第三心。合此之類云仙宮住壽。例如第四住心文合引第五住心也。此則攝在多含意矣。論眞言至焰也後明無自性觀行。業力若盡者。人天善業之力盡也。未離三界煩惱尚存者。未得無利斷道已來藏識之中執持三界煩惱種子。宿殃殄者。宿性業種未殄滅也。惡念旋起者。善業力盡故果報將滅時依先世業種起三種愛等。當彼至出離者。値五衰退沒沈三途苦海。大師云。上到非想還墮地獄。譬如箭射虛空力盡下。故不可樂（云云）幻者。直有幻法依草木力幻作人畜。宛似往來動作之相。須臾法謝還成草木夢者。一夕夢中都無實事。當夢似實。覺已無。陽焰者。以熱空玄三因緣故於廣野中忽爾生焰。渴鹿野馬見之爲水近則都無。
    
又二乘之人事（四唯蘊無我心五拔業因種心）

    問。此文十住心中何哉。答。寶鑰引此文證第四第五二心見。
    尋云。今文部行獨覺·麟喩獨覺有之哉。答（云云）若有云者。論文唯十二因緣云不見在麟喩也。若依之爾云者。二種獨覺俱是灰身滅智輩也。何限部行無麟喩云哉。爰以寶鑰論釋第五心部行·麟喩類不同如何。答。可有也。如一邊但至不見云者其分齊同之故不出之（云云）
    問。論文又二乘等。爾者亘通教二乘也將限三藏二乘也。答。菩提心義第三云。二乘者拆體二乘。付之通教三乘無初緣度不同。論文次曰初因緣各別擧之。限三藏二乘聞。爰以下四大五陰畢竟磨滅深起厭離無諍。明三藏拆空心見。如何。答。如論文者實小乘二乘見。如難但至菩提心義者三藏二乘上攝通教二乘心也。爾云論文非明大乘云。其故上明外道下擧菩薩。故中間所擧二乘不攝通者通教二乘可闕減故今二乘攝拆體二乘云也。
    問。二乘知何法深生厭離哉。答。進云。論云。知四大五陰畢竟磨滅深起厭離破衆生執勤修本法尅證其果趣本涅槃爲究竟。付之今論意二乘人得生空見。若爾者不可云五陰畢竟磨滅。如何。答。畢竟磨滅者必不可空五陰實法。唯空五陰和合體故云畢竟磨滅也。
    尋云。破衆生執勤修本法所云本法者何等哉。答。四諦十二因緣（云云）

當觀二乘之人雖破人執猶有法執事

    問。今論意二乘人實破人執可云哉。答（云云）若破云者。人執法執生。法執未斷者人執豈破耶。依之攝論以法無我未成故無我亦不清淨。彌勒所問經二乘但能拆伏煩惱。此等皆不斷法執者不可破人執聞。爾者今論文如何。答。如此事論藏施設不同也。必不可和會。但彼諸經論且簡不斷法執方也。法界次第中云。衆生若觀衆生苦果。但見名色陰入界實法從因緣生。斷斷生滅實法中空無我人衆生壽者等十六知見。如龜毛兔角畢竟不可得。是爲衆生空。二法空。若觀生死苦果非但我人衆生壽者等十六知見空如龜毛不可得。是中道陰入界實法一一分別摧破壞乃至微塵刹那分分細檢皆悉空無所有即名法空。是爲聲聞經明法空相。若摩訶衍中辨法空者。法如夢幻本來自空。不以摧拆破壞故空。
    菩提心義第三云。問。諸經論中五陰實法空寂名爲法空。而今何云衆生妄想諸佛說法皆無自性爲法空哉。答。衆生妄想五陰中想陰。想陰已空四陰亦空。諸佛說法亦五陰攝於色陰中。六塵教法具如常人。問。二乘人斷法執可云哉。答。論云。當觀二乘之人雖破人執猶有法執。付之斷人執證生空斷法執得法空。二乘既得二空理何有法執云哉。依之天台法界次第云。明聲聞經法空相（云云）五大院釋依成實意立法空。
    爾者今論文何可會之哉。答。二乘斷二執者小乘意也。天台并五大院釋此等意也。今論文專演大乘義門故生·法二執廢立其意各別也。法相心立煩惱·所知二障。煩惱障繫縛有情令流轉生死。此名人執。即第七識四煩惱爲根本即生百二十煩惱。斷此煩惱障得人空也。所以煩惱障者。唯識論云。言相縛者謂於境相不能了達如幻事等如妄迷骨當謂人等迷如幻法謂實有。故是迷事法云也。次所知障有無明障。委論十地佛果入住出三時各有此障。故總有二十一障。是名法執。即今論心同此意大乘義門故異常途俱舍成實等性相也。若依天台意二乘斷正使未斷習氣故不斷法執云也。習氣者即所知障故是天台別惑也。一義云。生厭離心雖破四大五陰執涅槃爲畢竟故有法執云有何失。況祕密心談三世實有法體恒有。何云法·執無失也。

但淨意識不知其他事

    問。二乘人第六識迷悉淨宮可云耶。答（云云）兩方若淨宮云者。何以得知第六識迷悉可淨宮云事。是以起信論言意識者即是相續識。釋摩訶衍論意識有二分別。於六識有人法二執。故意識中可在不淨宮法見。若依之爾云者。今論但淨意識。如何。答云。斷第六識相應惑其人夫不知七·八·九識惑云文也。但至起信論等者其中第六識中不淨法執方云也。今宮人空方也。
    尋云。不知其他者其心如何。答。不知利他行也。
   
以灰身滅智事

    問。今論意許二乘灰身滅智哉。答。論云以灰身滅智趣其涅槃。付之灰身滅智小乘所談也。圓密心何忽許灰身滅智耶。依之楞伽經中明界外迴心。今論次下明迴心向大之旨。如何。一義云。難勢實可然。但至論文者捨分段身受變易身。故且約分段身云灰身滅智也。一義云。今論文相說段課各各執情簡之。故擧二乘灰身滅智思簡之也。次下如大虛空湛然常寂已下明厭患之旨也。問今進文不可然也。
    問。今論意定性不定性同入無餘涅槃可云耶。答（云云）若俱入涅槃者常途經論施設不定性二乘未入無餘前依大乘教力。迴心向大。但有定性二乘入無餘定。若依之爾云者。今論擧入無餘類定性不定性俱以出之。如何。答。餘經論施設且置之。今經文意定性不定性俱以成佛談故。終二類俱灰身滅智不可得意也。但至論文者。先以灰身滅智趣其涅槃者總出二乘思也。次有定性等者出定性二類也。若爾者委分別之時二類俱入無餘不可得意。問。約道理切文可料簡。示云。如常論藏者只論不定性迴心未許定性迴心。而今論文不經劫數迴心向大名不定性。經劫數後迴心向大名定性。故常途論說異也。但經劫數事迴心前後別論義也。所謂如今論文者定性二乘可成佛云事無諍。問先總二乘品終述開成佛事。所以今文寫涅槃經五果迴心故專開權顯實說也。山家御釋涅槃五性同歸大寂立可思之。一義云。今論文何異法相等所談得意耶。所以以彼宗心料簡今論文者灰身滅智至發生釋定性人也若不定性云已下不釋灰身者也。切文可得意也（云云）難云。此了簡不可然縱以灰身滅智雖約定性。今論心許定性成佛義故。全異彼宗者哉。


    尋云。不定性不入無餘者其意如何。又不入無餘者生變易也。答。彼宗心不定性中羅漢三界諸滿宮分段生死不被縛也。故雖有此依身非分段依身生變易身（云云）但變易者天台所立異也。或增壽變易以自在身延壽非分段身久住故云變易也。或又約念念無常相續名變易身事有（云云）故不定性如此後迴心談也。又釋論變易。一切凡夫皆有變易義。謂念念無常變易也。然被縛煩惱不知之。薩人斷煩惱故覺知之。次生變易（云云）問。今論心明定性二乘成佛義哉。答。論文明此見。付之此名菩薩成就下品無漏種子此名定性。然不定性者一身具三乘種姓故云成佛也。無性種性者畢竟不出離故名無性有情也。
    若同成佛云者何違此等義門。是以瑜伽深密等所說皆是定性不成佛見。爾者如何。答。機有漸頓。教有權實。故瑜伽深密等權教心明五性各別之旨。圓密實教前不可許五性不同。爰以法花十方佛土中唯有二乘法。智論羅供於三界外是是佛道。涅槃經一切衆生悉有佛性凡有一心者悉皆當得阿耨菩提等。皆以同今論也。若爾者雖有定性不定性名言全異法相所立定不定云也。所以相宗意談本性住種性五性各別也。今論意談本來成佛而假立定不定名也。其故宿生謗三乘教無成佛期。是名無性有情。三乘隨一結緣名決定二乘決定菩薩。宿生普依結緣三乘隨緣可學其佛法故名定性也。問以之經論稱定性也。以之他宗名本性（云云）
    難云。此等文理未分明。所以法花唯有一乘等文約不定種性諸佛說法也。他宗會此文云。密宗說言唯有一乘於一切有情界中無有種種有情性等（云云）天親攝論云。爲引一類任持所餘由不定種性諸佛說一乘。瑜伽論一向趣寂聲聞畢竟不能趣大菩薩。莊嚴論云。餘人善根涅槃時盡菩薩善根不爾。此等文豈皆權意意哉。答。權實二教各別也。此事委如圓宗𥫴今論立定性不定性名事且雖符權?教其本意同皆成佛道一也。故勝義下五種三昧道悉成佛道三摩地下明祕密佛乘理（云云）尋云。山家守護章以圓教爲定性。然今義彼相違也如何。答（云云）菩提心義云。問。法相依深密瑜伽唯識大莊嚴論等云有五種性。定性二乘無性一闡提終不成佛。與此論云定不定性久久成佛云何會之。答。法相引楞伽五性文爲證。而彼經意定性二乘隨變易生死皆得佛身。大悲闡提唯不入滅。斷善闡提發大菩提心。玄奘西遊楞伽五梵文亦同此文。西方諸德用寶花嚴論畢竟無性足五種性門人防云。瑜伽定性即是法花不定性也。彼宗所立如是有失。然依天台藏通二教各說五性有成不成別圓二教亦說五性一切皆成。今此論云定不定性久久成佛。金剛仙論亦說不定性人法花依身定性二乘界外依身。大圓覺云有性無性齊成佛道。是圓教意。楞伽經中亦說五性終皆成佛。是別教意。瑜伽莊嚴亦說五性有成不成。是通教意。薩波埵人引阿嚴經種種界各性文云有成不成。是三藏意。
    尋云。瑜伽定性即是法花不定性。此文意如何。彼宗五性依楞伽義依瑜伽云也。然何以瑜伽定性名法花不定性哉。
    答。彼師意瑜伽論定性者即指十大弟子。然此十大弟子來法花皆成佛。故法花定性成佛者即指瑜伽定性也。是則定性不成佛者難會法花文。故於不定性立定性名會也。
    問。今論意不定性人於界外迴心哉。答。可通界內界外也。付之苦通界內界外者。今論者若不定性者○迴心向大。此生界外後不待劫限發心見。若依之爾云者。不定性人於界內迴心何至界外哉。爰以金剛仙論不定性迴心返界內外云事如來滅後不定性無如來教力故界內迴心甚深。故界外可迴心也（云云）或抄云。問。今此論定性不定性迴心義付何教論之哉。答。古來於此段料簡多途也。一義云。是三部教相嘉祥淨影意。定性入無餘。經不可稱計微塵劫之後心想還生。心想生已發心趣大（大乘義章）是楞伽寂滅三昧樂無量劫不覺解昏醉人消然後覺文依不定性又入無餘隨緣身趣大。大經云。八·六·四·二萬·十千五果劫數不定性人迴心已後十信時分釋。然今劫限等滿者即彼無量劫。無論劫限者。不定性人。不入無餘故不論劫限云也。彼章以十信爲依身入大位故今乃從初十信叶也（已上）（古德有料簡）一義云。今劫限等滿者大經五果迴心也。即八·六·四·二萬·十千劫數滿也。故花嚴五教章偈云。隨其利鈍各別逕時皆到阿耨菩提心位。如涅槃經云。須陀洹人逕八萬劫即能阿耨菩提心。解云。此明最鈍須陀洹人。乃至獨覺至十千劫得到阿耨菩提心解云。此明最鈍須陀洹人。受七生已方入涅槃滅心心法如入滅定。後逕八萬劫乃至生心受佛教化即能發菩提心。此五人發心之時即入十信菩薩位。發阿耨菩提心。此釋相叶今論也。遍滿記於不定性分定性。所謂有定性者有佛性云也（云云）謂灰身滅智乃至湛然常寂定性之義也。有定性已下明不定性等。
    一義云。今論非必依餘教相。只顯示眞言行者勝義心中二乘依身事定不定性俱入無餘。定性待劫限迴心不定性不待劫限迴心。問不可求餘教相文（云云）但華嚴五教一私記立定不定性。俱入無餘定待劫不定不待之義引合今論所有之（云云）（已上道範抄）

從化城起以爲超三界等事

    問。二乘性名超三界後爲入化城將如何。答。論云。若不定性者無論劫限。遇緣便迴心向大。從化城起以爲超三界。付之二乘過三百由旬入化城。名之可爲超三界。何今從化城起超三界云哉。答。一義云。實如所難。但至論文者可讀文點。謂從化城起以爲超三界可云也。一義云。住無餘時心智不生。而漸出無餘界心智生欲迴心時昔既超三界思故也。一義云。先入化城畢其後從化城起趣變易寶所。其中間我既超三界今又至寶所思也。一義云。迴心向大人從化城起後今實超三界思故也。
    尋云迴心向大者法相等所立大乘向云也。法華開會一乘向云也。又眞言密大乘向云也。答（云云）示云。古來異義不同也。但今論本意十界悉本來成佛談故五性同歸遮那密慧。何執權教權門所談忌實教實門所說。所以於一佛乘分別說三。先住小心空生死妄法令趣其涅槃名灰身滅智。夫實全無無餘界也。故蒙諸佛菩薩加持力漸趣向大乘心終入祕密藏也。觀假空是空生死後觀空空是空涅槃云釋可思合之。問灰身滅智乃至超三界者擧權教當分執教也。謂宿信佛故乃蒙諸菩薩加持力而以方便遂發大心。乃至聲聞緣覺智慧狹劣亦不可示者迴心向大教相出也。又有衆生以下文發心已後菩薩相述也。知眞非眞方便出假等釋可料簡合（云云）抑所云向大者且勝義意亘顯大乘故次第論之可有權大實大。其意必三摩地內證故本意可眞言大乘委如闕而不書料簡（云云）開見抄云。從化城起者。起無餘化城發大菩提心。以爲超三界者。此明迴心向大本意。謂二乘無學有餘涅槃位雖離三界惑未出分段。故依身猶是還屬三界城。入無餘涅槃時永離三界依身。故爲超三界。今起無餘化城趣無上寶所時作究竟滅度想。故依身本因謂宿至大心依宿信佛熏習力故今蒙諸佛菩薩驚覺。從化城起發大心乃至成佛者。迴心向大修因感果。聲聞·緣覺智慧狹劣者。大賢引般若云。二乘善猶如螢火唯照自身。大乘善根。猶如日光辱一切故（云云）
    五大院菩提心義一四段。除三藏菩薩故。第三五段加十度菩薩故。有六段七段不同而已。
<PIC>T70007301.GIF</PIC>

    勝義二。
    一相說段四。
    一凡夫。二外道。三三乘。四十地菩薩。
    加六度菩薩爲五。
    二旨陳段二。
    一迷途無自性。二諸佛無自性。
　　（御本云）
　　貞治二年（癸卯）仲春佛誕生日賜了慧首座御本經數日如形令書寫了。金剛弟子玉範（十九了翁本）和尚事也。
　　康應改元七月十日於上野洲淵名莊波志江賜師御本書寫了。定智（三十三）
　　應永三十年（癸卯）六月四日校合了。於武洲青鳥成就坊書寫了。定智世年（六十七歲）
　　于時永享九年（丁巳）二月晦日賜普光庵眞言院御本爲令法久住書寫了。金資幸朝（四十六歲）
　　寬永八年十月五日以右本令書寫一校了。山門西塔金山房祐存進上天海大僧正樣。

菩提心論見聞第三

乃從初十信下遍歷諸位事

    問。今論意十信以前立次位耶。答。論云。從初十信下遍歷諸位經三無數劫難行苦行然得成佛（文）

    付之經論常途施設十信以前無次位。云何如此云耶。答。一義云。廣雅云。下者後也（無動寺南圓坊義也）一義云。竪入時以發心爲上以妙覺爲下也。
    尋難云。下字其意未分明。若如云直可云後。何能用下字說。具見論文疑難多之。所以十信者別大乘位也。三無數劫者小菩薩位也。若別教十信以上諸位可云經多俱胝劫。何意經三無數劫云耶。若小乘三無數劫未斷惑位尤十信已下可有也。又何故於上次簡小心念迴心向大專論薩埵難行之處。何故重簡二乘智慧耶。答（云云）示云。眞言教意談一切衆生本有薩埵。所云衆生者不出十界也。然願自語菩提期勝義極位。且此從小心菩薩云之意謂自語邊雖似小心全偏小。故不可簡（云云）會此小心而爲顯大菩提用例如漸次止觀七方便（云云）是則次第約竪立階級論五種三昧道。此竪入三昧廣爲顯橫遍法界輪圓曼陀羅也。諸尊皆同毘盧遮那佛身意有之。所以行願論橫勝義論竪。橫竪同體念會入三摩地也。然則今所論大小乘位皆悉擧教門權說念期瑜伽內語也。所以權說者皆是教門靈說也。其體指法界本有法位也。以此法界本有法位即名瑜伽直乘實位也。是故所云遍歷諸位三無數劫教門者。實一切衆生無始以來汝等所行是菩薩道也。故此論密意。十信已下即十信已上初後同體迷悟不二云得者也。其故先空生死妄法達自悟菩提後出法界假者全還先生死妄法也。遍應法界名八重玄門。云可如之。天台三惑次第不次第廢立大小權實施設能之可習也。
    問。論中從初十信下遍歷諸位（文）爾者別圓二教中何耶。答（云云）若別教十信也者。別教十信見思伏位也。然以二乘迴心名十信知非別教十信聞。
    若依之爾也者。經無數劫（文）圓教十信何經三無數劫云耶。答。可別教十信。如一邊但至難者二乘未斷界外塵沙無明。故十信位不伏塵沙義有之。然以假觀遍經十信位可伏難斷塵沙也（南圓坊義）
    難云。亦論文二乘界外發大心釋故可圓密所談也。次雖別教心也以二乘斷惑位不可云伏惑位。如何。答。發大乘心語必不云圓密。只是指權大乘菩薩行義也。故定不可圓密也。次以斷位爲伏位申藏通二乘其教劣故入悟別教時猶是移伏位也。
    尋難云。若此如意別教可明二乘成佛也。答。此中宗要算也。但五大院釋五性皆成別圓意（云云）委如法沙汰。示云。凡三乘次位於一佛乘分別說三也。故開權顯實解論之小乘偏空斷位全三惑同斷圓位也。況於別教次位耶。所謂且因人圓教門次第分。悵雖立之實斷惑證理三惑雖多三智一心理也。三惑既即三觀必融融可思之。然則今論意存此等密意以大小權實總合擧之。故其文語不似常途教相也。其意委不能註（如天台教相）

又有衆生發大乘心行菩薩行等事

    問。此文十住心中何耶。答。第六他緣大乘心也（法相）
    疑云。於此論文有旨陳·相說二段。然雖旨陳·相說異。相明無自性觀故。如論十住心二段俱不可闕減也。若以此文爲第六住心者。七·八·九三心於相應中不論此。何以七·八·九三心別用旨陳說耶。如何。答。會之異義也。一義文略也。說旨陳之文有之。故以後顯之無異（云云）一義云。又有衆生發大乘心行菩薩行於諸法門無不遍修復經三阿僧祇劫修六度萬行皆悉具足然證佛果久遠而成斯由所習法教致有次第立第六·七心合說也。眞言行人至二乘境界第八·九合說。復修瑜伽相說段解造語第十心也。何相說中有十住心可得意也。
    難云。此等會通未成。所以如初一義者全同難勢也。如次釋者甚違寶鑰。如何。答。縱寶鑰雖不委細有其心者何不用之耶。何法相已上四家大乘同談經三僧祇劫。故合說六·七·八·九四心得意全無相違耶也。一義云。如論文者只是明五種三昧道。全同大日經說。所謂初凡夫外道世間三摩耶。又有二乘之人以下聲聞三摩耶·緣覺三摩耶。又有衆生發大心菩薩三摩耶。復修瑜伽勝上法人佛三摩耶。擧此五種三昧道立眞言行者本意。是則勝義菩提心談懷也。如此破立意終爲念會五種共密慧也。其義如三摩地（云云）何相說五種三昧道有文炳然也。何以爲據必有十住心之中未能自他共許。況於相說中既有十住心闕減失旨陳何七·八·九心耶。答。爾者非不成十住心又大迷旨陳相說者也。委如五大院所破（云云）寶鑰下云。第六他緣大乘心○菩提心論云。又有衆生發大乘心行菩薩道○致有次第（文）又云。第七覺心不生心○菩提心論云當知一切法空已悟法本無生心體自如不見身心○心源空寂（文）又云。第八一道無畏心○如實知自心名爲菩提故大日尊告祕密主云祕密主云何菩提謂如實知自心祕密主是阿耨多羅三藐三菩提乃至彼法少分無有可得何以故虛空相是菩提相無知。解者亦無同曉何以故菩提無相故祕密主諸法無相謂虛空相爾時金剛手（文）（此第八下不引菩提心文也。但今論引無相爲虛空文只同文故也）又云。第九極無自性心○菩提心論云。夫迷途之法從妄想生乃至展轉成無量無邊煩惱○心源空寂萬德斯具妙用無窮（文）（已上文非六七八九心下所引一且今論所引出之）
    開見抄云。論又有至觀已約第六住心明無性觀。此中有二。論又有至次第初明他緣大乘心相。大乘者大師云。簡聲獨羊鹿故大名。運自他乎圓性故曰乘。菩薩者具云薩埵。圭峯大師云。菩提此云覺所求佛果也。薩埵此云有情。此即所化衆生（云云）於諸法門無不遍修者。謂經三賢十地之位遍修六度萬行之功。阿僧祇劫者。梵云阿僧祇。此翻無央數。此即有量云無量也。始從資糧終盡法空經三大劫。其初資糧·加行二位是初大劫。從通達位至七地修是第二劫。從八地盡第十地第三劫。時畢三祇行備四位方登究竟菩提果（文）問。論文又有衆生發大乘心（文）爾者大小乘中何教菩薩耶。答（云云）若小乘菩薩也者。論文次發大乘心（文）不可云小乘菩薩。故弘法引此文爲他緣大乘心。知法相大乘菩薩也。中若依之爾云者。何以得知必大乘菩薩也云中誰知對二乘有擧小乘菩薩所以擧聲聞緣覺畢次列菩薩。復經三阿僧祇劫修六度萬行（文）文相無諍出三藏菩薩聞。爰以菩提心義第三受此文六度菩薩是三藏六度菩薩○（文）如何。答。先諸異義不同也。五大院意於此勝義文段分七重時二乘文段移三藏菩薩。良超十地菩薩境界移通別菩薩。次旨陳文段圓教（云云）可依此義者。論文發大乘心者對二乘出三藏菩薩可云也。但至弘法釋者五大院所破也。

    一義云。於五大院釋兩所不同也。第一□且依法論凡夫·外道·二乘·十地菩薩厭求奇教劣（文）若依此釋者。今十地菩薩者指又有衆生發大乘心文也。爾者通教十地可得意也。但第三。□三藏菩薩（云云）兩處釋各據一義。何論文難盡故二釋儲也。戒序云。於法他緣大乘覺心不生之二種法門捨身命而行布施許妻子與他人。經三大阿僧祇行六度萬行。初心高廣難盡。弱身易退難進（文）
    或抄云。問。相說旨陳各具十住心義。付論文料簡之事如何。答。或先達云。相說段。又有衆生乃至致有次第文合說第六·第七二心。此二心同談三祇成佛。故大師云。他緣大乘心覺心不生二種法門捨身命而行布施許妻子而與他人。經三阿僧祇行六度萬行初心高廣難盡弱心易退難進。十進九退吾亦何憂。故此三劫文合說二心。次眞言行人乃至永超外道二乘境界之文合說一道·極無二心。大日經疏第三劫眞言門菩薩內有一道極無眞言之菩薩故云眞言行人也。一道極無雖二乘地故相叶今文也（云云）此義學者不可心。以一道極無名眞言事有相亂失故（文）次旨陳段。夫迷途之法等異生等三心也。復次諸佛以下唯蘊等六心也（云云）此義又非指南。迷途之法從妄想生乃至輪迴六趣文本覺下轉緣起也。故上從自性淨妙藏下至邪邪地地說相也。何此文九種住心緣起想相也。復次諸佛等教起緣起也（云云）（已上）

今眞言行人如前觀已等事

    問。今眞言行人如前觀已（文）文意如何。答。一義云。如前觀已者從今勝義菩提指前行願菩提心也。所以行願我當利益安樂無餘有情界等（云云）難云。何以得知。必指行願之中只是非勝義中。指前之諸觀得意有何相違耶。如何。答。三種菩提心次第指前得意。故於今勝義二俱可有也。所謂大悲超二乘從凡入佛位立行願·勝義意也。
    一義云。如前觀已者只指勝義無自性觀也。所謂觀凡夫外道等全知無自性也。發大悲行願時超外道二乘境界云也。
    難云。若爾者。相說·旨陳兩段解後可明此義也。何於相說中如此前觀已云耶。
    答。相說段通明諸乘差別。是則述無自性所建也。故依無自性發大悲心觀下劣法修勝上法也。次旨陳段總明緣生無自性。是則染淨諸法盡已泯無自性。迷悟諸法同緣生只一味也。亦所觀雖諸乘也云能觀隨密教。故復修瑜伽勝上法者後可有擧三摩地法也。
    尋云。復發利益安樂無餘衆生界一切衆生心（文）爾者無餘衆生外一切衆生者何者耶。答（云云）一義云。無餘衆生者總指九界也。一切衆生者別指一趣中一一衆生也。一義云。上所居凡世界故云衆生界也。下能居人有情故云一切衆生心也。意謂衆生界衆生可念發利益安樂心可念決定也。一義云。論文意眞言行者可發無餘衆生界利益安樂。其故一切衆生心以大悲決定切文可得意也。一義云。上無餘衆生界者所化衆生也。下衆生者菩薩名也（私云此義不得意。可尋之云云）開見抄云。論今眞言行人如前觀已者。後明無自性觀行。即此指上來觀也。論復發至境界者。此名勝義具行願也。無餘衆生界一切衆生者。無餘衆生界是所居世界一切衆生即能居有情也。論復修至境界者此明勝義具三摩地。從凡入佛位者。大師云。淺略門者教力劣故頓不能引初心凡夫。深祕門者法力勝故此生令得昇佛位（云云）亦超十地菩薩境界者。私記云。修行眞言門淨菩提心之直經菩薩者能超他緣大乘等歡喜等十地菩薩行也。
    問。今勝義段何說行願三摩地耶。答。三種菩提心如伊字三點。眞言行者一念心中同時具足無前後。如問答抄。
    問。於三摩地一念心中可具二種菩提心耶。答。彼此具足互無闕減。所以三摩地者。住心月輪超諸教故。勝義自備勝義智慧觀淨月輪顯實心故大悲臻發。然不可云修行願·勝義入三摩地故安然菩提心義云。外修萬行內觀諸法中開心佛。是金剛頂之無意也（已上抄文）如云三摩地行願亦爾也。是故勝義一段居中間合二種。即此爲顯前後各具義（文）示云。亦勝義心於竪入相立五種三昧道。約違順法爲顯勝義菩提心念所破也。所謂初三三摩耶違菩提心故破之。次菩薩三摩耶順菩提心故取之也。然則次第相移擧三三摩耶破之時無餘衆生界者簡二乘三摩耶。一切衆生者簡世間三摩耶也。此三三摩耶所化發大菩提心大悲決定可名眞言行者也。但前破三三摩耶淺深次第立之。今會三三摩耶淺深不次第擧之也。其故淺深深淺胎金兩部從用至果從果向因自行化他施設必然也。何亦文二心見。所以利益安樂無餘衆生界一切衆生心者亦深淺次第。是則化他邊也。永超外道二乘境界者擧前淺深次第。是則自行邊也。
    
復修瑜伽勝上法人等事

    問。復修瑜伽等（文）爾者文意如何。答（云云）一義云。此文有二意。從凡入佛位者。大機即身成佛也。即成大日身（云云）亦超十地菩薩者名小機即成菩薩身（云云）難云。於成菩薩身人全超義不聞如何。答。以經過義名超事多之。速疾故也。一義云。指即身大日身超十地菩薩可申也。全非別機（云云）
    問。論從凡入佛位（文）所云佛位者何可得意耶。答（云云）一義云。此中非私料簡。菩提心義造二釋所謂一佛寶名佛位。二究竟佛地名佛位。何菩提心義第一云。問。言佛位者何佛位。答。如經持誦者思惟而住於佛室。以此行者住佛室名佛位也（文）（取意）是佛室名佛位義也。次佛位者論次下云。從凡入佛位者即此三摩地者。能達諸佛自性悟諸佛法身證法界體性智成大毘盧遮那佛自性身·受用身·變化身·等流身（文）依此文也。
    尋云。何以佛室名佛住耶。答。菩提心義云。即成毘盧遮那身也。而在二明王中間名爲佛室（文）所云二明王者。中臺八葉外有二明王。即不動·降三世也。即此二明王中行座坐修行法。故以此名佛室也。
    尋云。何云何故必以之名佛室耶。答。不動者智火體也。降三世風輪體也。火風中間坐住入我我入觀念誦外全無成佛義。以之名佛室釋也。何此事即身成佛源意（云云）示云。於此論文次有多含意。所謂於悟遮那佛體有漸入有直入。所云漸入者。經五重三昧道然顯本有佛果悟無始無終久遠成覺之旨上斯由所習法教致有次第（文）此意也。所云直入者。不改凡身頓悟佛位速顯本來成覺體。故對上漸次云亦超十地菩薩境界也。但眞言教本意迷悟同體因果不二故。竪是非竪橫是非橫。破即尊也取即尊也。勝義行願無前後同入三摩地密惠也。故於瑜伽勝上言含如此內悟可得意也。
    尋云。瑜伽勝上法者指何法耶。答（云云）
    示云。瑜伽勝上法者眞言教本意直指三摩地也。但勝義菩提心者淺深次第以觀無自性爲本也。故捨劣得勝發菩提心。得利益無餘有情界之心以成行願菩提心。其上修三摩地菩提心即身成佛也。故超十地菩薩境界意即是一時得三種菩提心宣也云。仍勝義菩提心亘餘教否事又闕而不書料簡能能可思之。
    問。眞言教意有一生入妙覺耶。答。論云。從凡入佛位（文）下云。即證大覺位（文）示云。此中教相委如圓宗義。深義文如下三摩地（云云）
    問。眞言教意直有超入中臺機可云耶。答（云云）若有云。眞言教意談本來成覺旨不許始覺修成義。何必有直入超入異耶。若依之爾也者。論云亦超十地菩薩境界（文）如何。答。不可有直入超入義。如一邊。但至論文者只是信本來成覺旨名爲超入。必非悟次位。依之義釋云。豈煩全超四處方至究竟耶（文）又云。不動本所即是所詣（文）加之疑問云（智證）不飛神通乘等（文）（取意）
    尋云。論文亦超十地菩薩境界（文）爾云何教十地耶。答。此事菩提心義釋通教十地。釋意眞言行者頓超權教十地入佛位也。然於佛位修行有漸頓機。故初心後心分別云也。但顯密相對時可有圓十地云意。雖然十地名言必在通教（云云）
    問。論文亦超十地菩薩境界（文）爾者此文相說段中即文段也。將以上發大乘心菩薩約眞言行人釋捨劣得勝也。答（云云）兩方若相說段中文也者。見論文於上又有衆生發大乘心行菩薩道（文）於下者眞言行人觀察此人超越之相云時。亦超十地菩薩境界（文）故知全不見別文段也。
    若依之爾也云者。五大院先德於勝義段分別七重時。第五十地菩薩等（文）此釋別文段聞如何。答云。十地菩薩者不可云別文段。如一邊。所以又有衆生發大乘心行菩薩道者擧厭棄所緣。次亦超十地菩薩者擧所超位能超人也。故十地菩薩者所超法眞言行人能超人也。依之菩提心義第一□擧十地菩薩。略六度菩薩。是相叶今文也。第三□六度菩薩二重擧之也。是且付平文必不盡理釋。何一往義也（云云）
    一義云。法門廢立不同也。故上擧三祇修行擧藏通位意也。下亦超十地菩薩境界者別擧十地菩薩也。只是開合異可得意也。次從凡入佛位者擧能超眞言行者也。何三祇十地俱可云所超也。若爾者菩提心義第一·第三全無相違（云云）
    示云。凡釋迦一代化義相三藏法門爲本體而祗論四見異也。故通別二教次位法門全不出小乘三藏三祇百劫也。然今論文其意多含通擧一切菩薩以顯眞言行人也。故或三祇或十地若小若大。總以無闕減可得意也。何闕而不書料簡可思也。
    如前云相說段畢。

又深知一切法無自性等事

    問。於上廣明無自性觀。今何又始又深知一切法無自性云耶。又前以相說今以旨陳等云其意如何。答（云云）一義云。於無自性觀前明相說今明旨陳故又深如等（云云）所謂前相說者十住心次第淺深無自性觀說也。後旨陳者十住心平等不二無自性旨述也。二文段遮情表法二心當也。謂前相說去苟取尊故遮情門金剛界意也。今旨陳述應病與藥施諸法門隨其煩惱等（文）故表法門胎藏界意也。一義云。相說·旨陳兩門人空法空不同也。如前云前三後一四教以內悟外用故雖配當今二段前三後一平非無內悟外用。故此料簡一往也。凡相說者空前三教人。故次第淺深就三祇六度等行義簡之也。次旨陳者空圓教理。迷途之法妄想生等云無自性法也觀之（云云）示云。相說·旨陳二段人空法空不同。大旨如勝義始云。然旨陳·相說雖異也其體全無前後。所以約說次第時雖似兩段前後。論其體時人法全俱時也。故相說段且付能悟人明無自性相。今旨陳段且述所悟法無自性旨也（云云）何此兩段內悟外用修性中理法門也（云云）開見抄云。論又深知一切法無自性者總標也。論云何無自性者總問也。論前以相說今以旨陳者總答也。夫前約人之行相而說之故云相說。今約法之奧旨而陳之故云旨陳。良以相說十住心顯竪差別。以旨陳十住心示橫平等。是以法相是相宗故相說段終第六住心。三論是空宗。故旨陳段始第七住心（爲標橫平等義第九住心爲始）

夫迷途之法事

    問。論云。夫迷途之法從妄想生（乃至）能轉法輪自他俱利（文）此文段何教意耶。答（云云）
    一義云。行願·勝義菩提心廣亘顯密二教菩提故何教心不可云也。依之五大院釋云。前三菩薩唯有勝義·行願二心不得三摩地心（文）所謂眞言教意大悲利生邊即行願菩提心也。故我當利益安樂無衆生界等（云云）止除妄法即勝義菩提心也。十緣生句以觀無自性故空妄法念止除也。此等意又非無餘教（云云）此故今文廣可亘顯密二宗菩薩也。但弘法釋以今文段釋華嚴·天台·三論事五大院所破也。一義云。隨密宗不可亘顯宗。謂於勝義·行願二心所非說皆顯乘邊也。能非心同密教義也。但五大院釋與奪二料簡如前云（云云）
    尋云。從妄想生（文）所云妄想者其體何者耶（又方元品無明其體何物耶）答（云云）一義云。所云妄想者即元品無明也。其元品無明體即我見也。依之止觀釋順緣十心云。妄想住顛倒。顛倒住身見。身見住我見。我見即無住所（文）決云。曾從無住起我見。此中所計非神我也。但是無始妄計假名（文）此釋意我見者非神我。只是無始以來自他雖此情量起故一念生諸迷途法（云云）是則背法性理。可云元初一念無明也。何違平等法界理起迷情差別念。故差別念者只假我見也。此釋依攝大乘論也。所以彼論云。等觀爲無我輪惑所轉（文）合此論文爲祕藏事也。一義云。元品無明者流來生死根源。迷眞細惑非凡夫所起。今所云妄想者迷眞以後所起泛泛初一念也。示云元初一念者如論藏者流來生死根源。遙指迷眞始也。是則教門權說。且立遠近故雖如此施設夫實當體介爾一念外全無無始無元初可得意也。此中委如圓宗算。
    問。迷途之法從妄想生（文）爾者所云迷途之法者九界俱攝耶。答（云云）若九界俱攝者。論文乃至展轉成無量無邊煩惱輪迴六趣（文）只是指六道衆生見。若依之爾云者。妄想者元品無明也。次元品無明以來等覺以遠皆可云從妄想生也。如何。一義云。廣可攝九界也。如一邊。所以次下云。諸佛慈悲從眞起用救攝衆生（文）故次上云迷途之法何不亘九界耶。但至輪迴六趣等文者變易生死微細故先從麁強擧分段生死也。
    難云。妄想語廣。何必攝九界得意耶。恐輪迴六趣（文）如何（此難準前義可料簡也）一義云。今文只墮六趣不可亘三乘法也。所以三乘悟雖未入一乘次是佛意一分也。全不可云迷途之法耶。故今且以六趣名迷途之法。次下諸佛慈悲從眞起用云此中可攝三乘法也。依之下文法已應捨無自性故（文）病亘三乘法可捨此也。
    難云。應病與藥施諸法門者何必亘三乘法耶。所以諸佛慈悲從眞起用者。只是諸佛利生之時施應用云也。全施三乘法不見耶。答。一義云。法門廢立不同或云六凡四聖或云九權一實。二意俱其義必定。然論文六凡四聖廢立故以四聖不可名迷途之法也。示云。諸宗法門皆止除妄想歸本不生理談之。故勝義菩提心亘諸大乘云也。起信論生滅以下立染淨二緣起。是則相當今論文。所謂迷途之法從妄想生等者染緣起也。諸佛慈悲從眞起用等者淨緣起也（云云）諸佛慈悲必依衆生病起。若無衆生病者全不可有諸佛應用（云云）又今論文法已應捨等者移金剛般若經文也。得經意畢竟無住不可得應無所住而生其心（文）只是無自性觀勝義菩提心也。故教外別傳未見菩提實體。即勝義一分（云云）
    問。眞言意諸法無自性觀時空佛果可云耶。答（云云）示云。勝義菩提心可亘顯宗云事料簡如前前。凡眞言教實義未悟。即至三摩地下可得意也。又顯宗意佛果空不空先法諍也。靜慮院可空也。都率義不空（云云）凡以十界竪對三觀時六道假三乘空佛果中也。以佛界名中道上同六道三乘妄法不可之也。縱雖有佛界於空假只是中道內空假也。中道同體空假如何空之耶。但。解釋三千即空三千即假三千即中（文）圓融三諦不思義空假委可習之。
    尋云。今論意空佛果云也不空云也。如今論文者妄法觀無自性故可空之。所本付法本無性心體自如法體也。故於法體者不空之見。全不可空佛果。如何。答。勝義菩提心者空妄法念歸法體故於法體者空不空義未見也。雖然今論意空佛果云全無相違也（云云）
    尋云。眞言教意空假中其意如何。答（云云）
    示云。眞言教三諦者常途義異也。空者只是云無自性也。謂一微塵即法界體不破一法攝萬像無障無礙故也。一多法界無自無障礙名空。非云無法體也。假諦者離無自性。攝萬法而天法體不雜亂故名假之。然空有平等相並名中道也。如此得意時先法空云不空云俱無相違也（云云）指歸云。無相也。相鏡照性空。無形也。形星列心地（文）前唐院釋云。以眞言名不空無礙教（文）是有不礙無。無不礙有也。何三諦相異義釋釋中可思之。又天台圓融三諦相即門義能能可習合。
   
 若覺悟已妄想止除事

    問。眞言教意止除諸妄想云耶。答（云云）若止除云者。眞言教意善惡同體迷悟本有也。若依之爾云者。今論文妄想止除等（云云）如何。答。止除妄想事如一邊。但至文者五大院釋云。但除其執不除其法（文）此料簡如已前。示云。此中尤難得意。所以不除云常沒凡夫也。除云背密教意也。然或（山王院私記）此是遣於偏計所執（云云）或法既本妙□望物情（云云）如此料簡未密會。其故偏計所執云□望物情云皆是妄想異名也。只此心不可云止除也。但祕密教具法十界無闕減。眞言教內悟萬法並宛然也。若偏不除妄想云者。何論四重圓意階位耶。故除云不除云異餘教也。迷云不迷云共此宗體也。何除是實智迷是實智。不除不迷又如此。委在事相口傳。開見抄云。論夫迷至六趣者。初明流轉生死虛妄緣起也。如宗鏡云一翳在眼亂見花。一妄在心恒沙生滅也。嗟呼所境從惑起惑。跉跰四生從業起業。輪迴六趣猶如車輪猶如環玉。圭峰大師云。但怪空裏有花不覺眼中有翳。外簡身心苦惱不知內畜迷情（云云）此言誠哉。難有餘（文）論若覺至自性者。後明流轉生死還滅無生緣覺云。無明者非實有體（云云）同疏釋云。言無體者但是假名。內外求之了不可得。推其本濟無者是妙明。了斯無體諸行不生。不生故無滅。生滅滅已寂滅爲樂。是故十一支法皆有所因。准此無明橫從空起。今悟無明滅則行滅。行滅則有滅。乃至老死滅也。識支妄念本無比之翳花。心性本淨擬之大虛。生死涅槃昨日夢。本來成佛今日觀（文）

復次諸佛慈悲從眞起用等事

     尋云。復次諸佛慈悲從眞起用者其意如何。答（云云）示云。今文意上明迷途之法時覺悟此妄想止除事釋畢。復次諸佛者應妄想病與能治法藥。若病愈其藥可捨云也。所與法藥者上止除處種種妄想全諸佛慈悲從眞起用也。凡聖同體迷悟無盡故法已應捨無自性故等（云云）何從眞起用可有二心。一於四種法身俱可有眞用。所以自性法身非無說法化他用。受用已下三身又非無當分自悟眞體。故四身通有從眞起用可得意也。金剛界五佛四波羅密開合胎藏界四重圓壇皆同自性身。
    問。佛果起用常住法也可云耶。答（云云）若常住法也云者。今論文應病與藥施諸法門隨其煩惱對治迷津遇機達於彼岸法已應捨無自性故（文）應用無常也聞。若依之爾云者。佛果理法常住也。何應用無常也。如何。答。可常住如一邊。所以如來內悟常住理法也。此內悟起處應用何無常也云耶。但至論文者對機情再說。故且從迷途釋爾云也。
    難云。約法體時實三身俱雖常住也應用機定可無常。說對機外無別應用。次許迷途見無常也。非常住云中問答共許者也。依之義釋云。緣謝即滅。機興即生。即事而眞無有終盡（文）此外何處應用常住見耶。答。圓密實意生體即滅滅體即生。無常即常常即無常也。全不同權門所談常住也。故無常外實無常住。山王院釋云。無常常住俱時寂照（文）念出義釋即事而眞此意。是以瑜祇經云。常於三世不壞化身利益有情無時暫息（文）是則內悟理法三世常恒有應用云時文也。示云。此事天台圓宗大事也。悟不可定。所謂爾前意三身俱無常也。今經意三身共常住也。山家釋云。權教三身未覺無常。實教三身俱體俱用（文）但迹門意且對機示說故猶有無常云意也。本門意三身共無他覺體談應用不斷三世常住也。何就常住凝然常住·緣起常住·相續常等不同有之。然凝然常者法身妙理也。今所云應用常住緣起常住意也。緣起常住者。生滅俱時同體眞如故各緣起其體即常住也。相續常者。生滅後又相續前後不斷絕云也。文可見守護章。委如法沙汰（云云）
     問。以法花開權所說攝應病與藥法門可云耶。答（云云）若攝云者。法花是諸佛已悟法門唯一佛乘妙體也。何同權門說攝應病與藥說耶。若依之爾云者。今論文應病與藥施諸法門（文）施諸法門中何不攝法華。所以勝義心廣擧諸教故也如何。答。可攝應病與藥之所以顯乘法門皆迷六大四曼未明三密行相。故可名隨他意說也。止觀觀門猶對治道調心全不可同眞言教意也。爰以弘法立十住心時九種住心實不明如來內悟境界定（云云）又覺大師五大院解釋等（云云）
    難云。法華未明如來內悟理法云事不可所。縱雖不明三密法門次開三諦即是妙理。心凡非如來內悟理法耶。次止觀觀門只明對治道邊云事如何。凡於止觀二行機有上中下根。其上根者初緣實相時段住法體不假對治道也。用對治道事只是下根調心也。爲劣慧用方便事又不然耶。所以甚深無相法劣慧所不堪。爲應彼等故兼存有相說（文）意不明三密故名隨他。而說內悟故名隨自也。故雖未談事祕密正明理密。故開自庫寶藏可云也。但弘法釋用否可依人說。如何。答（云云）示云。此事東寺·山門兩義料簡各如前前。今問答全各據一義。宜可依人心（云云）何顯密相對與奪事祕密理祕密同異委如先法解釋。可見文集（云云）又闕而不書料簡可思之。

    尋云。若依理祕密同者。華嚴等經隨自意語也。答。於理祕密有教理不同。所謂約理性時華嚴等皆隨自意也。然約說教時未談理祕密義。故不可名隨自意語。法華諸佛已證直說理祕密旨。何權實帶不帶可思之（云云）

法已應捨無自性故事

問。論文法已應捨無自性故（文）爾者此中可攝三密法耶。答（云云）若攝云者。眞言三密結要自受法樂實語也。何妄攝應病與藥權門得意耶。若依之爾云者。勝義深般若無出十緣生句。然十緣生者。盡地盡行者見三密成就生執著。爲破此執情用影焰等觀也。爾者如何。答（云云）
    一義云。不可捨三密法。如一邊。所以三密行皆悉本有法一一言詞本來密語也。何同報應所說捨之得意耶。但論文法已應捨者。只以深般若智觀九種住心無自性知心述也。全祕密莊嚴法體可捨云非文也。次至十緣生句者。悉地成就時三密顯現處行者執著之。故用影焰等觀計也。全非破法體（云云）
    難云。九種住心顯宗意盡無自性故皆可捨條勿論也。又縱雖密教意也次自悟化他遮情表法。何偏無捨道理耶。依之弘法以遇筏喩俱合顯密法給。抑九種住心一向可定顯教意。也答。一義意大旨如前。又可捨云一義全如前難（云云）次九種住心偏隨顯教否事是又異義也。
    一義云。可隨顯教未明三密行相故也（云云）一義十住心俱眞言教意也。故無自性故云可捨云事必非指顯教觀。只其分齊同顯乘故云可在配釋計也。何勝義意眞言行者深般若智也。於諸法無自性故去賤取尊者也（云云）一義云。可有捨云心也。所以三密結用實雖遮那本體也又隨行者可在成入理方便故也。依之供養法卷甚深無相法劣慧所不堪。爲應彼等故兼存有相說（文）
    示云。三密教法捨不捨兩意雖學者異義也於眞言教俱以本來具法無能可得意也。所以捨云其體即實智也。不捨云非不捨。其全大悲也。實不可同常途所談。何如前前。又具可聞口傳（云云）
    開見抄云。論復次至無自性故者。第二淨法明無自性。此中有二。論復次至迷津者。初明淨法生死由來。諸佛自證歸無念。言語盡竟心行亦寂。若但住此無相本分諸衆生不蒙現益。故以不生之生現普門諸身以離言之言說隨類說法。論遇筏至無自性故者。後明以解淨法無性。疏云。緣謝即滅機興即生。即事而眞無有終盡（云云）

如大毘盧遮那成佛經等事（如實一道心天台）

    問。此文十住心中何耶。答。第八住心也。所以寶鑰引此文證如實一道心。何不云今論文。所引諸法無相爲虛空相文也（云云）
    難云。以何得知此文必說第八住心云事。所以經意爲顯本無性理說無自性理計也。如前云如何。開見抄云論如大至身心。第二明引證名勝義。諸法無相文是第八如實一道所當寶鑰不引之。與經語同故第九證除之。知是第八證也。此中有二。一引經證也。二名勝義論如大至空相者是第七也。疏釋云解如虛空之相亦無相。萬緣皆悉依空。空無所依。如此萬法皆依淨心。淨心適無所依。即此諸法亦復如菩提相。所謂淨虛空也（已上）言即此諸法者指上所明善惡諸法。作是至提心者第二名勝義。如文解了。
    
當知一切法空已悟法本無生等事（第七覺無自性心三論）

    問。此文十住心中何耶。答。第七覺無自性心三論宗意也。又萬法期具已下第九住心云意有之（云云）
    尋云。於此等文七·八·九三心語中其意相亂難辨。所以見寶鑰文引大日經諸法無相文語第八住心。然今論文引之故得第八住心。從當知一切法空下至心源空寂語第七住心也。爰以前迷途之法至自性無故者具引之。其後乃至云指超下引妄若息時心源空寂萬德斯具妙用無窮語第九住心。故以此三文雖語三個住心如論文者鉤鎖相違一具平具也。全不見各別意也。何自性無等結如大毘盧遮那者引諸法無相文成上義見。次當知一切法者。當知言無諍釋述上心聞。只是一具文也。甚難分別耶。又引第九住心證據。此乃至云中間文同可取第九住心也。不審也。恐分別心源空寂妙用無窮二句第七第九二心備事甚難思。以於一文我意料簡通。不足信用也。抑萬德斯具語可云第十心。後九種皆因第十果故也。如何。答。此事難十界料簡不同也。一義云。論文入交多含故也。故經十住心料簡得意有何相違。但乃至者第八住心文故不取也（云云）次萬法斯具者分果。可得意也（云云）一義云。此等文多含互亘三心可得意也。例如大日經如實知自心文。約竪有十住心云故第八住心爲虛空文相同第七住心。第七寂滅平等文同金剛界一道清淨心文。俱第八心得意無相違也。何妄若息時文次亘第七·第九所引。萬法斯具文通分極事有何咎耶。
    尋云。七·八·九三心如解釋者淺深不同也。然論文多含互亘淺深可得意也。又雖三心異也有同邊可得意也。一義云。淺深不同也。所以解釋有同邊不釋故論文以解釋可料簡也。一義云。不同邊雖勿論也然又同邊何無耶。所以滅八風戲論時大日內證深般若無隔。一道無畏心義心凡異毘盧遮那實智耶。極無自性心又至勝義深般若智（云云）何此三心淺深隨人心不同也（云云）
    尋云。十種住心一向顯宗心耶。又有祕密莊嚴義耶。答（云云）一義云。可顯宗意所以未明三密行相（云云）何九種心通皆所非法也。第十獨能勝祕密深義也。一義云。十住心俱眞言教中有之。所以無相自性等云皆大日金剛頂密觀也。寶鑰下云。第六○緣法界有情故他緣。簡聲獨羊鹿故大名。運自他乎圓性故曰乘○此小宗大綱。此住心之佛未到心源但遮心外之迷無開祕藏之寶（文）又云。第七○悲唯蘊之迷無性歎他緣之阻境智。心王自在得本性之水。心數客塵息動濁之波。權實二智證圓覺於一如。眞俗兩諦得教理乎絕中。悟心性之不生知境智之不異。是則南宗之乃綱領也○以前後際斷故復雖遇境界風隨緣起滅。而心性常無生滅。覺此心本不生是漸入阿字門（文）又云。第八○祕密主。此菩薩淨菩提心門名初法明道釋云。謂無相虛空相及非青非黃等言並是明法身眞如一道無爲心地。佛說此名初法明道。智度名入佛道初門。言佛道者指金剛界宮大日曼荼羅佛。於諸顯教是究竟理智法身。望眞言門是則初門○修對治道者雖迹隣補處。不識一人。是故說此事名祕密。證斯理亦名常寂光土毘盧遮那（文）又云。第九○此心則都亭。都亭非常舍。隨緣忽遷移遷移無定處。是故無自性。諸法無自性故去卑取尊。故有眞如受熏之極唱勝義無性之祕號。驚一道彈指覺無爲於未極。等空之心於是始起寂滅之果。果遷爲因。是因是心望前顯教極果。於後祕密心初心（文）開見抄云。論當知至無窮者。第三明因果二位行相（當知至空寂者第七覺心不生所引文）此中有二。一約因位明無性觀行。二約果位明無妄妙用。論當知至勿隨者是第一也。一切法空者。謂三論宗約勝義有爲無爲無所得空爲勝義空。又立理內理外二門。理內故萬行皆空。理外故萬法皆有。今約理內故云法空也。悟法本無生者。明於勝義門中悟眞本不生義。謂一切有爲諸法從眞如一理生故即以眞如名法本也。心體自如不見身心者。如禪要云。不見身之與心萬法不可得也。猶如虛空。且莫空解。以無念體不可得故說如虛空。非爲空相（云云）住於寂至之智者。謂寂滅平等者顯所證理。究竟眞實者顯能解智。理智冥合即名爲住（理智一體如前已釋）妄心若起知而勿隨者。百丈禪師云。一切善惡都莫思念。起即覺。覺即失（云云）問。所言妄心從何處起。若從心性生此妄云何消。心性不除是非妄法故。答。月氏震旦之祖師日域上古之賢哲各作此觀互諍是非。此則爲深義。玄玄而難解。淺智朦朦而易迷也。今任愚案且述一義。夫一切衆生無始以來迷不生故起妄而執心能生妄。如翳眼見空花不知從翳起執雲能生花。雖然不變空成花不變花成空。是故不變心成妄不變妄成心。若悟不生妄念本無。即如翳差都不見花由來未曾悟故說妄無始。非有妄體。誰尋自性。若有本性是眞非妄。豈可永息。無體無因忽然念起名爲妄念。故首楞嚴云。既稱爲妄。云何有因。若有所因云何名妄（云云）一念不生前後際斷。以妄念勿疑無念理。若夫生疑念念無窮。念息即眞。念起妄。但一覺心不生了後。假令雖起一念妄心。如灼燼上降一點雪。如此覺知是名眞實發心。一發後永不失。如圓覺說解云。一成眞金體不後重爲鑛（已上）又禪林云。彼寄花五淨風日不萎。附水雲河世旱無渴。花水尚爾。何況眞如（云云）論妄若至無窮者。第二約果位明無妄妙用。起信云。所云空者從本以來一切染淨法界相應故雖一切法差別之相以無虛妄心念故名爲空。所言不空者已顯法體空無妄。故即是眞心常恒不變淨法滿足則名不空（已上般若抄）如上因果方便假說。無相心源豈有其名故疏云。佛大方便力以無相身作種種名相加持令諸衆生以因果法證得非因非果法（云云）大文第四（已上。東寺義云云）

法本無生心體自如事

    尋云法本無生一切皆足何又心體自如云耶。答。上法已應捨等文空他故次法本無生知也。次心體自如者。空自故依無生得自身空也。菩提心義云。金剛般若二空說法門。初空唯是空一切他後空亦空菩薩自身。此中云何。答。此論云心體自如不見身心故知一切亦空菩薩自身（文）
    
不見身心住於寂滅平等究竟眞實之智令無退失事
    
    問。論文不見身心住於寂滅等（文）爾者此文述勝義深意也。若勝義深意也云者。此文引金剛頂經無識心三摩地文。此三摩地者直明五相成身。行者偏可成實有思。故爲令不生此執先觀寂滅空寂理後明五相成身觀。此則說漸學大乘之旨也。爰以五大院以此文或通教菩薩或別教意釋何勝義深意得意耶。若依之爾云者。見論文具釋勝義菩提結其至要見。如何。答。引經論文事只是借用文言計也。必不引其義也。故引寂滅平等言釋勝義無自性。全漸學大乘文不可得意（云云）一義云。誰知有漸學大乘意。所以眞言教本意三摩地菩提爲所期。爲成後菩提先所論勝義行願也（云云）

妄心若起知而勿隨事

    問。圓教意息妄心得菩提可云耶。答（云云）若息妄心得菩提云者。圓教意談煩惱即菩提何離妄心證菩提耶。若依之爾云者。今論文云妄心若起○空寂爾如何。答。一義云。不二平等門時實妄即是心雖悟。而二差別門時妄眞迷悟不可相亂。故今文依而二門妄若息時等云可得意也。一義云。不二平等門時不可辨眞妄不同。何論起不起相耶。故而二差別門時必辨眞妄不同令達妄心即悟也。何所云妄若息時者捨妄心不可得意。只是生佛一如眞妄平等處心源空寂等述也。示云。此中只以相待妙開不開可得意法門也。所謂眞妄本一如迷悟全同體也。爰始知之且名始覺稱相待。而由待知如如。體是絕故。其體自始本俱時眞妄不二成也。委如法沙汰也。

萬德斯具妙用無窮事

    問。論文萬德斯具妙用無窮（文）爾者分極二心中何耶。答（云云）若初心分位也云者次萬德斯具妙用無窮（文）論極果聞。若依之爾云者。五大院解釋引此文約眞言門初心見。爾者如何。答（云云）示云。此事五大院解釋有二心。一大日經菩提心爲因句約初心。此論勝義菩提心文約究竟。故心源空寂等者指佛果萬德斯具妙用無窮可得意也。一於今論一文妄心若起知而勿隨者。初心也。妙用無窮者□心也。所詮勝義行願俱通論因果二法廣明五種三昧道。雖然三種菩提心相望時且對三摩地以勝義爲初心可得意也。何可見第一第二。但又此中順逆二句順逆不二三句義有之。委如三摩地（云云）菩提心義第一云。論勝義菩提心具有心源空寂萬德斯備。所云萬德是佛地萬德故。勝義菩提心亦通初心究竟也。今淨菩提心五種三昧道中第五佛地三昧名究竟發菩提心。故此淨菩提心亦通初心究竟。故判初住已上乃至皆具經論三義（文）又第二云。菩提心論勝義菩提心文云。當知一切法空。已悟法本無生心體自如。不見身心住於寂滅平等究竟眞實之智全無退失。○萬德斯具妙用無窮（文）此釋勝義眞言門初心（云云）

所以十方諸佛以勝義行願爲戒事

    問。論文所以十方諸佛（文）爾所云諸佛隨自性受用身也。將亘應化身歟。答（云云）若亘應化身云者。既引花嚴經文證之。准得經教主定可受用身。爰以弘法釋引此文證極無自性心也。若依之爾云者。次云諸佛何不亘應化身耶。
    答。准前前可得意也（云云）
    問。論文所以十方諸佛勝義行願爲戒（文）爾亘三種菩提心耶。答（云云）若亘云者。論文既云勝義·行願爲戒。知不亘三摩地見。若依之爾云者。何必隨勝義·行願不亘三摩地菩提心耶。依之上文勝義·行願·三摩地爲戒（文）爾者如何。答。不可亘三摩地菩提心。所以今文釋行願·勝義畢爲釋三摩地菩提心結前生得悟也。但至上文者得總標三種菩提心文段故也。何勝義行願自行化他悲智二門也。具足此兩門成三摩地菩提心。爲顯此心於三摩地前勝義行願爲戒等（云云）
    尋云。東寺料簡以相說·旨陳二段。或二段俱合配當十住心。或二段各別配當十住心。皆以引弘法釋也。爾者可許此義耶。答。一往以兩段文配當十住心事於得義勢強不可遮。雖然非全今本意也。所以得義意十住心配立次第淺深捨劣得勝故付今文各有能取所取等談之。然今文敢非此意。其大旨相說段明人空故厭棄生死有漏法云旨陳段明法空故以無自性觀空五陰實法。必次第淺深不云捨劣得勝也。何如前前（云云）
    問。論文以勝義行願爲戒（文）爾者亘勝義·行願也。將隨勝義菩提心也。答（云云）若隨勝義菩提心云勝義行願爲戒（文）亘勝義·行願聞。若依之爾云。三門菩提心文段次各別也。何勝義菩提心下交行願菩提心耶。答。可亘二種菩提心也。所引花嚴既亘二種菩提心。上結成文何隨一種耶。爰以惠心要文釋花嚴經文云。緣解緣理悲智化他自行（文）悲智一双法門也。雖勝義也何闕行願菩提心耶。況又勝義·行願是同通顯宗菩提心故一双擧之。爲顯三摩地三密菩提（云云）

悲先惠爲主事

    問。論文花嚴云。悲先惠爲主（文）爾者亘行願·勝義耶。答（云云）若亘二種云者。菩提心義引今文借別教十地明行願·功用耶。若依之爾云者。案文意悲是行願。智是勝義也。依之惠心要文應是行願勝義（文）如何。答。先德異義悟難是非。且可亘勝義·行願。如一邊。但至菩提心義者。今文悲先云故行願爲面聞從之如此釋也。菩提心義第二云。是眞言門借別教十地明行願功用（文）惠心菩提心論要文花嚴無量壽涅槃等文下註云。已上論所引經應是行願勝義證（文）

方便共相應信解清淨心事

    問。論文方便共相應（文）爾者指三摩地菩提心可云耶。答。菩提心義並惠心要文行願勝義云未云三摩地也。付之見今論文。於上悲先慧爲主者指行願·勝義二門也。至下方便共相應者定可三摩地菩提見依之大日經大宗菩提心爲因者勝義。大悲爲根本者行願。方便爲究竟者三摩地也。如何。答。既是花嚴經文也。以之不可悟三摩地菩提心。故只隨行願·勝義二門可云也。但至難者只是修行般若時以用心方便云也。即前方便云意也。一義云。三門菩提心者即三身如來也。故三身相即三種菩提心不可相離。何菩提心爲因者勝義報身也。大悲爲根本者行願應身也。方便爲究竟者三摩地法身也。故今文悲先慧爲主者行願·勝義。方便共相應者三摩地菩提心可得意。

如來無量力無礙智現前自悟不由他事

    問。論文如來無量力○現前（文）爾者其體何物耶。答（云云）示云。無量者四無量。力者十力。無礙智者四無礙智。如常（云云）尋云。眞言教意許無師獨悟佛耶。答。如前（云云）何義釋云。一道者即是一切無礙入具出生死直至道場之道也。而言一者此即如如之道獨一法界故云一也（文）以此釋可思之。

纔生如是心即得入初地事

    問。纔生如是心即得入初地（文）爾者此釋自凡地入初地云也。將指別教地上也。答。菩提心義第二云。是眞言門借別十地明行願功用（文）付之今文意悲智具足方便相應自凡地入初地見事在文分明也。何別教地上爾者如何。答。如疑難（云云）但至文者今文意悲先慧爲主○即得入初地以下又准花嚴經云。從初地乃至十地等文引合故准下文云地上也。
    問。論中引花嚴經文。於地地中皆以大悲爲主（文）爾者何事語耶。答。語勝義。付之菩薩所悟妙法定慧具足悲智平等也。爰以上所引經文悲爲先惠爲主（文）爾者有何意如此說耶。答。尤如所難。但至文者經論常習隨宜表裏異也。示云。如先先此三種菩提心互具足無闕滅。所謂勝義自證行願化他。然今於此勝義中自悟菩提心即以自悟度他。實非別物。故勝義即行願全雖無前後且以勝義爲面時惠先悲次。何前後經文如此。

佛心者大慈悲心是事


    問。論文佛心者大慈悲心是（文）爾者佛心者凡聖中何位耶。答。菩提心義二云。是借別教凡夫最初發心明行願功用耶。付之披無量壽觀經說正是佛果位見。何是最初發心云也。答。本經說實如難。但至釋者引合今文涅槃經文故從涅槃經文最初發心云也。所以南無純陀者天台釋初住（云云）
    尋云。經文正何位耶。天台解釋初住或住前（文）示云。南無純陀言可通凡聖。故尤或住前或初住釋有其故也。所謂如來涅槃時人天大會五十二類悉述最後供今。而佛未受之。即時純陀以粟飯奉供養之。即佛受之。其故純陀。意以大慈悲住法界平等心。其心全同佛心。故迦葉菩薩知其心謂南無純陀。其時大會皆以喟事如此（云云）又敬禮有二種。謂禮上請加禮下治慢（云云）
    問。引涅槃經何文語行願菩提耶。答。論云。涅槃經云。南無純陀。身雖人身心同佛心（文）付之行願義不聞。如何。答。經云。頂禮佛足而白佛言唯願世尊。爲皆僧受我等最後供養爲度無量諸衆生故（文）快言度衆生。行願義分明也。
    
憐愍世間大醫王身事

    問。論文憐愍世間大醫王身（文）行願·勝義中何耶。答。菩提心義二云。是借別教初住明行願功用（文）付之見今所引文次云身及智慧俱寂靜。知上下二句無諍行願·勝義聞。何偏行願釋耶。答。上引涅槃經並無量壽觀經文語行願·勝義云。故今文憐·愍世間大醫王等云。以之爲本也。身及智慧俱寂靜者其具德見故且行願釋歟。
 
無我法中有眞我事

    問。論文云。無我法中有眞我（文）爾者眞我者其體何物耶。答（云云）明曠梵網經疏云。初言我今等者常樂我淨四德之我也。註云。無我法中有眞我。謂報身。如來智·斷·住·圓四德究竟名淨滿。示云。我者身見也。所謂外道神我者自眞如法性理內諸佛出生處得意者也。而以實義論之時。我者分別智性自受用智品也。智品者自他分別性也。從此自他分別性出生萬法。若無自他分別者諸佛法生不可云也。一切有心物慮知分別物即受用智品神我所成一分也。眞言意吾我不可得云以大日如來爲大我。所以自受用分別智性至極即大日遍照故云大我也。依之大經常樂我淨四德中說我我大覺云。又有義云。眞我者自在義（云云）此八自在我也。

發心畢竟二不別事

    問。今論引發心畢竟二不別文見。爾者說何事耶。答。如文（云云）付之（云云）義釋云。若人自未得度而得度則不應爾。若人自度人已入初發心住難（文）二文相違如何。答。今文菩薩誓願方說之。義釋云。衆生得度方判也。示云。付此經文或義自行圓滿事初地一位也。二地已去只化他行也。何自行化他一向前後也（云云）一義云。如顯宗沙汰。一義云。此文且顯宗意也。但圓宗實義且即故易六故難。何初後相在自行即他故二心前後難易無礙也。發心畢竟二不別。是故我禮初發心。可思之。

如大毘盧遮那經云菩提心爲因大悲爲根方便爲究竟事

    問。論文如大毘盧遮那經云○爲究竟（文）爾者此文三種菩提心俱語之也。答（云云）若俱語之云者。見論文釋勝義菩提心畢引此文語。全亘三摩地不見之也。若依之爾云者。三句大宗即對三句菩提心。何偏隨勝義意只是可置總標文段也。如何。答。一義云。菩提心爲因者勝義也。大悲爲根者行願也。而方便爲究竟者俱亙勝義·行願二心。故引之語也。必以三句非對三門。一義云。引今文事只是行願勝義語據也。但方便爲究竟者行大悲方便之時用心故今此文下置也。一義云。三門菩提心者三句大宗也。且是三身菩提也。勝義報身。大悲應身。方便究竟法身也。而報身在上冥下契二義故前契行願應身後契三摩地法身。是故今勝義下引三句大宗爲證也。一義云。此文不可有別料簡。所謂今勝義菩提心下引三句大宗事結成勝義行願爲引起下三摩地菩提心也。爾云。三種菩提心同體俱時實雖無前後。且說如次第時如是述也。然則勝義·行願無非三摩地。三摩地無非勝義·行願。何三密相應事理俱密悉如三摩地（云云）
    尋云。方便爲究竟文意如何。答。此文弘法解釋向上向下談文點（文）意此方便在二。謂一向下方便。即自佛果向衆生方便也。此意方便爲究竟。又方便謂究竟可談也。二向上方便。即從因向果方便也。此意方便爲究竟可談也（云云）
    開見抄云。論所以至究竟者。第四廣歎二種菩提。此中有二。一擧二利法略歎二種菩提功能。二引諸經文廣歎二種菩提功能。論所以至俱利者是第一也。轉法輪者大乘法門章云。前佛得如實悟授後佛。衆生不盡。輪無息時。故云輪轉也。問。何故名法輪耶。答。證名法也（云云）凡此論意勝義·行願同時名三摩地故自利利他都無前後。論如花嚴至究竟者。第二引諸經文廣歎二種菩提功能。此中有三。一總合歎二種功能。二單複歎二種菩提功能。論如花嚴至山王者是第一也。悲先者明行願菩提心。利他悲爲勝故。惠爲主者明勝義菩提心。自利惠爲勝故。方便者善巧義。是利他次助又進趣義。是自利勝進。二利相應即此大士用心故云共相應也。信解者疏云。始從眞正發心乃至成佛於是中間通名信解地（云云）清淨心者即是自性清淨心也。圭峰大師云。迷眞起妄妄見衆生。妄體元空全是本覺心地也。妄不能染故云清淨（云云）如來者。大師云。如去謂自凡位修行成正覺也。乘如而往故曰如去。如來謂成佛以後悲願力故垂化他也。乘如而來故曰如來（云云）無量力無礙智現前者。大私記云。無量者四無量心也。力者十力也。無礙智者四無礙也。現前者修行也。所言四無量心者。與樂爲慈。拔苦爲悲。不害爲喜。捨亘三事思惟。要略云。其心無礙功德無量（云云）所言十力者。一處非處智力（謂知一切法因緣果報知人可度不可度）二業異熟智力（謂善分別知是類業滅異熟）三靜慧解脫等持等至智力（謂知。諸禪解觀三昧及知依此所得諸果）四根上下智力（謂知信等五根上下也）五種種勝解觀智力（謂知種種欲樂令捨不淨增淨）六種種界智力（謂如實知諸有情類種種性欲及知諸法種種差別）七遍趣行智力（謂知生死因果及知一切至道）八宿住隨念智力（謂知自他過去宿住事也）九死生智力（謂知諸衆生死此生彼也）十漏盡智力（謂知自解觀無疑亦知他衆生漏盡也）所言四無礙智者。一法無礙智（謂於諸法如實了知）二義無礙智（謂成就中道第一義）三詞無礙智（謂以善言種種分別）四辯無礙智（謂隨機語不作二教）自悟至勝心者初發心時便成正覺。所有惠心不由他悟。得如來身一身一切身湛然應一切。佛子至行處者。大乘心是妙法心。始知自心即超凡位證入心佛。諸佛本行皆自心故云所行處。生在如來家者法薗章云。初地已去生如來家。謂淨法界名如來家。於中證會名爲生故（云云）種至上覺者。如後長者家窮子也。初知心佛豈與佛異。本來平等一往覺體也。纔生初地者。此宗意初地者本初心地故云覺知自心入不生心地。心樂至山王者。住生死涅槃中證自利利他行。順違境不動猶如妙高山。論又准至究竟者。第二單複歎二種功能。論如無至悲是者。初歎行願菩提功能也。佛心者大慈悲心是者。善導和尚釋云。慈悲爲體。以此平等大悲普攝一切也（云云）單說勝義文不引此如何。答。大日經諸法無相文正其單證云名勝義菩提心而上引之兼爲證染淨二法無性也。論又涅至究竟者。後複歎二種菩提功能。南無至佛心者。明大悲行。南無謂此度我又云歸命。問。純陀名大悲行其心如何。答。案涅槃經云。是拘尸那城工巧之子。與其同類十五人俱爲令世間得善果故。捨身威儀從座起而偏袒右肩右膝著地。合掌向佛悲感流涙。預禮佛足即白佛言。唯是願世尊及比丘僧。哀受我等最後供養。爲度無量諸衆生故（云云）是故純陀名大悲行。同如來大悲故云心同佛心也。憐愍世間大醫王者。此歎行願法。謂佛如醫王。法如良藥故。身及智慧俱寂靜者。歎勝義法。謂佛身智如如法性爲體。故寂靜無相。其我法中有眞我者。於諸法中雖無眞我四德中我德名無我大我。常一自在離諸縛故也是故敬禮無上尊者。能禮所禮空心不二感應俱法界。論發心至初發心。初心即極是頓教之常談。初後不二又圓宗妙義也。問。疏云若人自未得度而得度人則不應所若人自度又能度人。斯道是處（云云）而今云先度他。其意如何。答。經證菩薩初誓願。疏釋衆生實得益。初發至無上者初發一念超二乘小心。後成正覺作三界之大師。如大至究竟者。菩提心爲因謂明勝義。大悲爲根謂明行願。方便爲究竟謂亘二種。此文甚深。學者留思知（文）菩提心論開見抄上卷畢。
    菩提心義一云。問。次劣法何法。勝義何義。答。且依後論厭欲凡夫·外道·二乘·十地菩薩狹劣。又深知一切法無自性。若覺悟了妄想止除。從眞起用萬法斯具名爲勝義。問。知一切法無自性名勝義菩提心意何。答。涅槃經云。佛性有五種名亦名第一義空等（云云）第一義空且名勝義空。今觀第一義空佛性求菩提之心名菩提心。問。今眞言宗正以何法爲勝義空。答。大日經云。出何菩提。謂如實知自心是阿耨菩提。乃至後法少分無有可得。何以故。虛空相是菩提。無知解了者異無開曉者。何以故。菩提無相故諸法無相。謂虛空相性同虛空即同於心。性同於心即同菩提（文）（取意）若守護國界經文全同此經。即金剛頂勝義空也。問。此經以如實知自心爲菩提者。先其自心何耶。答。義釋云。說此頓覺成佛入心實相門。且爲決了十方三世一切佛教。如一切經中皆是漸次開實相門。後言諸法實相者即是此經心之實相心實相者即是菩提。實無別理也。但爲薄福衆生且令淨垢然後爲說即心之印。今經則不如是。直約諸法令識其心。所以爲祕要之藏也（取意）
    問。一切經論所說實相不同。旦阿含經·如如論等亦明三乘各得實相。般若經·中論等且明三乘同得實相。瓔珞經等且明菩薩證實相理。法華經且明唯佛與佛乃能究盡諸法實相。此中何故性同虛空即同於心性即同菩提（文）心虛空菩提三種無二。此等悲爲根本方便波羅蜜滿足耶。答。義釋云弘此文云。此一法界法離因緣畢竟不生而不壞因緣實相以不生故則無能所之異。以不壞故且得悲爲根本。方便波羅蜜滿足即是究竟不思義中道義也（文）故知心與菩薩尚具三義。問。若自心即空假中者。何故經中五番云心非諸法耶。答。義釋云。若但言自心不生不滅義則難解故先示其差處。初云。心不在內外中間。如般若以無量門入諸法實相。今擧宗要但觀內外十二處即攝一切法也。二云。心非青黃赤白紅紫水精色長短方圓明暗男女不男女。約外道眞我明心實相。三云。心非欲界色界無色界天龍夜叉乾闥婆阿修羅迦樓羅緊那羅摩睺羅伽人非人趣同性。約外道我性明心實相。四心不住眼耳鼻舌身意界非見非顯。現約佛法中外道明心實相。五云。若分段顯色形色境界色受想行識我之所能執清淨界處乃至一切分段中求不可得約十方三世一切佛教一切經中所說法門明心實相。問。若心非陰界入等一切法者但是偏空。何云即假即中。答。義釋云。如一切經或說諸法從緣生都無自性。皆是漸次開實相門。後云諸法實相者。即是此經心實相。心實相者即是菩提。實無別理也。但爲薄福衆生但令淨垢然後爲說即心之印。今經則不如是。直約諸法令識其心。所以爲祕要之藏也。若不作如是方便先從著處觀之而但言是心遍一切處畢竟無相。則一切衆生無由悟入。當知此觀最爲祕要法門也（文）問。此文云心遍一切處。畢竟無相者能遍之心與不遍之處爲同爲異。答。小乘亦云心能造諸法。造諸法已心與諸法異。唯識且云。八識變成諸法。諸法不離於識故云唯識。而識非諸法諸法與識異。勝鬘且云。依如來藏故有生死煩惱。而眞如淨心變作諸法緣起。以後諸法與淨心異。起信且云。眞如變作諸法。如花嚴經云心如工畫師造種種五陰。一切世間中無不從心造。心佛及衆生是三無差別。故心即諸法諸法即心（云云）此四說即四教所說。今眞言宗即同第四是與天台圓教意同（文）問若心即諸法諸法即心者。何故大日經云心非陰入等法一切分段中求不可得耶。答。雖眞如淨心即諸法諸法即淨心而非如凡夫·外道三教所計心與諸法故云非也。問。若爾爲心生諸法故心即諸法爲心有諸法故心即諸法。爲心有諸法故心即諸法。爲心諸法一故心即諸法爲心諸法異故心諸法耶。答。如天台云。且不言一心在前一切法在後。且不言一切法在前一心在後。只心是一切法。一切法是一切。非縱非橫非一非異。心生諸法名縱。心有諸法名橫。心諸法一名一。心諸法異名異。今皆非此故云非也。

    問。若天台十界諸法爲心實相知心實相名菩提。次是可得之法。最初一佛是開曉者。以後諸佛是知解者。故經云。是菩薩乃至後法少分無有可得。虛空相是菩提無知解者且無開曉耶。答。義釋云。少分梵云阿耨。七微合成爲喩。得化離此無相菩提實無一法。又如虛空離分別。故無知解相無開曉相。諸佛自證三菩提且所。唯是自證心之自覺心。是中無知解法無知解者。非始開曉且無開曉之者矣。問。經中多擧虛空。皆是喩之歟。
    答。依義釋初云虛空相是菩提者喩也。次云菩提無相故諸法無相。謂虛空相者且喩之。次云虛空相心離諸分別無分別且喩也。次云性同虛空即同於心。性同於心。即同菩提心虛空界菩提三種無二者。虛空無垢即心。菩提本同一相而有三名耳等者是法也。
    問。如如如義虛空無過無德。今佛智力離過成德離邊往來。何得相喩。答。但以少分說喩大空耳。況有三義。一虛空畢竟淨故。二無邊際故。三無分別故。一切智心性且如是異。
    問。此心中自心與住心品之心同異云何。答。住心品義釋云。此品纔論經之大意。所謂衆生自心即是一切智智。如實了知名一切智者。此教菩提直以眞言爲門。自心發菩提即心具萬行見心正等覺證心大圓發起心方便嚴·淨心佛國。從因至果皆以其所住而住其心。故曰入眞言門住心品也（文）故同。


    問。此中無相菩提性品菩提同異云何。  
    答。後品云。了百字眞言救世者不可得空之義名菩提性。不可得空即是大空。大空且空故體離空不空相。導師方便假以言說開悟衆生從空立假令求於理（文取意）是擧能了知見爲菩提性。後文且云。云此眞言之義即菩提義。故四釋中以眞言義爲菩提性。是第三祕中深祕釋。今以自心實相爲菩提性。是第二深祕釋。
    問。此中不可得空爲撥無空爲本體空爲佛性空爲實法空爲拆法空爲體法空爲遍計空爲勝義空爲圓融空爲一心空。答。若無因外道撥無諸法謂空。是名斷見外道。若佛法中方廣道人讀大乘不生不滅等文謂諸法空。名惡取空內法外道。若分別部一切法空名爲佛性。是小乘過分空。若成實論破五陰實法有立五陰實法空。名小乘法空。若諸部小乘觀拆實法以爲實空名拆法空。若諸部大乘觀諸法體即空名體法空。若法相宗前三性上立三無性。唯空遍計所執不空依圓二性名遍計空。若三論宗約眞勝義有爲無爲無所得空名勝義空。若花嚴宗一切諸法同一無性爲圓融空。若天台宗依中論云因緣所生法我說即是空且名爲假名且是中道義一切諸法即空即假即中名一心空。且眞言救世者不可得空非前九空。唯同天台。文云。從空立假令求理故。問。何以得知此菩提心不可得空非外道·小乘·法相·三論所立空義同天台空義。答。大日經廣破外道三十二計文云。此經宗橫統一切佛教。如說唯蘊無我出世間心住於蘊中即攝諸部小乘三藏。如說觀蘊阿賴耶覺自心本不生即攝諸經八識三無性義。如說極無自性心十緣生句即攝花嚴般若若種種不思義境界皆入其中如說如實知自心名一切種智則佛性一乘如來祕密皆入其中。種種聖言無不統其精要（文）此中諸部小乘如文。八識三無性等是法相所用。花嚴·般若是三論花嚴所用。佛性一乘是天台所用。今如實知自心名菩提者即淨菩提心。是第四句故知爾。問。此經橫統一切佛教者。此教觀法淺深與諸教淺深同故歟。爲當淺深諸教會入此教故歟。答。大日如來現四重曼荼羅身入法界中廣說諸教。今以四重曼荼羅淺深觀法統攝諸教故二義俱然。問何以知爾。答。金剛頂出生義云。能仁如來託迹都率際神中天。以三事而誘進之以化城而引導之。大機已就大堪受大法。佛入不空王三昧耶善集諸聖削地位之階漸立等妙之頓旨（文）（取意）又義決中廣引法花信解品長者窮子解喩以立聲聞·緣覺·迂迴菩薩·頓證菩薩四乘之義。故知爾。
    問。此虛空無相淨菩提心是不可得空。即大空者可名大空菩提心。何故名勝義菩提心耶。答。此虛空無相淨菩提心已非五番諸計諸法。故約空門當以十二·十四·十六·十八·二十·二十二空等廣破諸法執著。然以略要且名大空而名勝義菩提心者是二諦中勝義諦。非十八空勝義空。問。此淨菩提心大日經三句中何句攝耶。答。即初菩提心爲因句是也。問。此經菩提心爲第一句大悲行願爲第二句方便爲第三句。菩提心論大悲行願爲第一菩提勝義諦觀爲第二菩提心自證觀法爲第三菩提心。二文相違何會。答。菩提心種子託諸佛胎藏。大悲萬行養育守護沙羅樹王增長開敷。是此經大悲胎藏之大意也。外修萬行內觀諸法中開心佛。是金剛頂之元意也。問。大悲萬行養育者何等法耶。答。義釋云。諸教但說沙羅樹王種子根莖枝葉花菓未明養育方便。但此經明種子養育方便（取意）如經以三密行修供養行。問。若爾此經大悲萬句後論行願菩提心只依眞言門三密供養門耶。若爾菩提心經等菩提心六度萬行·大般若等一切大乘菩薩萬行不攝此中耶。答。皆攝此中但約行者行相少少異。何者且如布施拙度菩薩捨身退道捨衣破戒。巧度菩薩與法爲眼教忍爲衣。眞言門菩薩法施滿壇。如布施者萬行皆然。問。論中三種皆名菩提心。此經唯第一句名菩提心。何會。答。大日經云。我說諸法如是念彼菩薩衆。菩提心清淨知識其心。義釋云。三句大宗統論一部始終無量方便。皆爲令諸菩提心清淨知識其心。如此經者一切修多羅意皆在此。如釋迦所說法者。十方三世一切如來種種因緣隨宜演說無非爲此三句法門。究竟同歸本無異轍（文）（取意）故知此經三句皆爲令知淨菩提心通名菩提心。與後論爲求菩提修三種行通名菩提心。大同。問。此淨菩提心金剛頂三十七尊各四門中何門攝耶。答。菩提是第二祕密神變相門第十二變中八相成道中攝。問。法中經文但有修普賢行發菩提心降魔成道轉法輪等文不云勝義菩提心。且無三句文。云何。答。修普賢行發菩提心者。即是論中三菩提心只此經中三句菩提心也。故攝眞實經五相成身文中一一皆云如釋迦佛在菩提場修證此法者即是論三摩地心。如釋迦者一切諸尊法界行化皆且如是。問。金剛頂宗行者先入阿頗婆耶伽（此云無識身）三摩地觀十緣生句證空寂實際。次蒙諸佛驚覺修普賢行成等正覺即用五相成佛。後被大悲用爲金剛薩埵淨佛國土供養諸佛遊戲神通成就衆生（文）（取意）今大日經虛空無相菩提心後中何攝。答。後云觀十緣生句。想身證十地金剛喩三昧及薩婆若智尚未能悟知者。是出生義所說削地位之階漸立等妙之頓旨即從等覺地入妙覺之行法。此經淨菩提心文云。佛說成佛國者。是始入初地初住之理法也。後云五相成佛實修萬行者是佛地大方便行相。此經淨菩提心以上修三句行有十六重玄義。故義釋引花嚴十地文云。有淺略深祕二釋若得金剛頂十六大菩薩義此中義可了。若不爾者因緣事相涉十住品義也。是初地初住。初地初住以上位位各現五相成佛也。
    問。論以勝義菩提心爲第二。以五相成身爲第三。而何今云得五相成佛。是妙覺也。今淨菩提心是初地初住耶。答。論勝義菩提心中具有心源空寂萬德斯備。所言萬德是佛地萬德故。此勝義菩提心且通初地究竟也。今淨菩提心五種三昧中第五佛地三昧名究竟發菩提心。故此淨菩提心且通初心究竟。故知初地初住以上佛地皆具經論二義（上來略釋勝義竟）已上釋名畢菩提心義第二云。○勝義菩提心中觀一切法皆無自性。無自性者如大日經極無自性心十緣生句。義釋云。十緣生句略有三種。一者謂心不沒於蘊。欲對治妄法。即空之幻是也。二者謂心不沒於法中。欲對治境界攀緣。即心之幻是也。三者且不沒於心。心實際中離有爲無爲界。即不思議幻也（文）若說諸法即空如幻者是淺略釋。若說自心如幻者是深祕釋。若說心實際中離有爲無爲界出生四種曼荼羅不思義幻者是祕中深祕釋。若說法性法界即空即假即中者是祕祕中深祕釋（已上體性了）菩提心義第二云。問。勝義菩提心辨一實云何。答。且如體性四門辨之。若淺略釋凡夫外道二乘菩薩一切諸法皆無自性。如筏喩者。法尚應捨。何說非法觀無性心猶如筏喩。萬德菩提且如彼岸。故觀勝義無性心與菩提異。若深祕釋普賢觀經云。我心自空。罪福爲主。大圓覺經云。一切如來妙圓覺心本無菩提及與涅槃。且無成佛及不成佛。大日經云。心與虛空菩提此三無差別。故觀勝義無性心即是菩提。若祕中深祕釋大般若經云。地水火風空識皆空無性。是大無性。金剛頂云。由具福智故自心如月輪無體且無事。是故說非月（是三昧耶無性）如說月輪一切且然。大般若云。一切陀羅尼門皆空無性（是法無性）大圓覺經云。生死與涅槃凡夫諸佛同爲空花相（是羯磨無性也）觀此四曼勝義無性之心。即是菩提。若祕祕中深祕釋法花經云。如來如實知見三界之相。無有生死若退若出。且無在世及滅度者。心地觀經云。此無垢性體本不生（云云）觀此勝義無生心即菩提。依此三門菩提與勝義心一也（文）（已上一畢耳）菩提心義第二云。大日經無相菩提心文云。此菩薩菩提心門名初法明道。菩薩住此猶學不久勤苦便得除一切蓋障三昧。若得此者則修學與諸佛同等所住。當發五神通獲無量語言音陀羅尼知衆生心門諸佛護持雖處生死而無染著。爲法界衆生不辭勞倦。成就住無爲戒。離邪見通達正見。住此除一切蓋障菩薩信解力故不久勤修滿足一切佛法。以要言之。是善界子·善女人無量功德皆得成就（文）是眞言門初住勝義菩提心功用（文）（已上功用了）菩提心義第三云。問。勝義菩提心行相云何。答。且有教觀二門。一教門者。楞伽經云。人天及梵乘聲聞緣覺諸佛如來乘此乘。乘非大乘無乘及乘者以心生滅故。又般若經說一切諸法本無性心地觀說。心心所法本性空寂。諸心法中起衆邪見。爲除諸見說心爲空。執空作病且應除遣。除邪見已自覺悟心能發菩提心。此覺悟心即菩提心。無有二性（云云）是教門也。論云二勝義者。觀一切法無自性。云何無自性。文中廣說。凡夫恣行三毒五欲。眞言行人誠可厭棄（一）外道或住仙宮或復生天。行人應觀。業力若窮沈淪苦海難可出離（二）二乘趣本涅槃已爲究竟。行者當觀。雖破人執猶有法執。灰身滅智湛然常寂。有定性者持劫隨滿方乃發生。若不定性者無論劫隨。遇緣使迴心。從化城起遂發大心。從初十住經三無數劫苦行成佛。次知狹劣。且不可樂（三）又有衆生發大乘心三阿僧祇劫修六度萬行。久遠而成所習法教致有次第（四）行人觀已復發利益安樂無餘衆生心。以大悲決定永超外道二乘境界。復修瑜伽勝上法能從凡入佛位者且超十地菩提薩界（五）又深知一切法無自性。云何無自性。前以相說今以旨陳。夫迷途之法。從妄想生展轉成無量煩惱輪迴六趣。若覺悟已妄想止除種種法滅故無自性（六）復次諸佛慈悲從眞起用救攝衆生。應病與藥對治迷津遇筏達於彼岸。法已應捨無性故（七）如大毘盧遮那經云。諸法無相爲虛空相。非如是觀已名勝義菩提心（云云）是觀門也。
    問。此中有幾空觀。答。文有二番。一切法無自性初是人空觀後是法空觀。人空觀觀凡夫·外道·二乘·六度菩薩·十地菩薩。法空觀觀衆生妄想諸佛說法。此中凡夫是屬愛衆生。樂人天果（云云）外道是屬見衆生。九十五道（云云）二乘是折。體二乘（云云）六度菩薩是三藏六度菩薩（云云）十地菩薩是通別十地菩薩（云云）又六趣是流轉世間。覺悟是遷滅出世（云云）諸佛說法五教不同（云云）三摩地事示云。此第三三摩地者具足前之勝義·行願同體俱時菩提也。然從首題事起兩部一部學者異義如先（云云）故若依兩部義。於此三摩地且可有兩部意也。謂月輪觀二十七尊五相成身等金剛界菩提也。明●字觀可胎藏界菩提心也（云云）若依一界義。此等所說皆共可云金剛界意也。謂以月輪十六分解十六大菩薩。故十六大菩薩一切衆生心內本有常住具足。修顯此有十六修生義。以解十六分月照也。又●字本有菩提同今發心所具體可得意也（云云）但一相傳即金剛界得兩部不二瑜伽。習故今三摩地密意有之。何如先（云云）
    尋云。今三摩地菩提心者能求菩提心歟所求菩提心也。答（云云）示云。此且異義也。謂一義意今三摩地者密教極體也。故依勝義行願能求可得此菩提（云云）一義意能求所求俱可具足。所以因果同體可能所俱時。此則三摩地菩提也。故安然弘法等御釋爾見（云云）尋云。於上明意。謂勝義行願·行願勝義。即從因至果·從果向因也。若爾者得此三摩地菩提時從勝義行願入三也。從行願勝義入三也。示云。二意俱可有。並不相違。其義委如先先（云云）但所云三摩地者。三字觀音大悲行願摩字。大智具對地字普賢不二三摩地也。雖然或●●或●●。不可偏執。所以●●●三字可思之。委可聞口傳（云云）
    尋云。勝義行願行願勝義何此論本意耶。
    答（云云）示云。此論本意瑜伽瑜祇內證也。故居大阿闍梨位於瑜伽瑜祇中論之時何以無相違。所以勝義行願行願勝義且兩部因果廢立也。於瑜伽瑜祇之密意有何前後耶。雖然強論之約佛時從三摩地內證所照勝義行願故。皆俱祕密藏更無勝劣也（云云）約機時者依未生密意頗前二心可亘顯教也。何闕而不書料簡可思之。如先先（云云）抑今菩提心論雖即金剛界其實非兩部儀則。此事灌頂之深祕也（云云）
    尋云。三摩地菩提阿闍梨本意（云云）若爾者先擧之有何不可耶。答（云云）示云。如先先。隨本意尤可爾也。雖然文字經論必爲令被機也。所以不列二種菩提。顯三摩地之義淺智衆生可起邪見故也。何直約密意二心即三摩地。如先先（云云）爰以題名云金剛頂瑜伽中。文初大阿闍梨（云云）於此阿闍梨在三義一印口傳（更問）（云云）
    開見抄云。三摩地者新譯之語。唐翻等持。菩提心義云。三摩耶者唐云等持。義釋云平等亦云本誓亦云驚覺亦云除垢障。三昧者略。具云三摩地（已上略抄）今約句義字義明三摩耶大綱。先句義者。或云等持或云平等。即是勝義行願均等自證化他同時義也。次云字義者。今此三字如次三種菩提心也。初●字者是諦義亦平等義也。謂行願諦觀一切衆生起平等大悲故。次●字者。離吾我義即是空義。謂勝義心以深般若即空人法二我進無念自證故。三地字者即是乘義運載爲乘。三摩地心平等運載自他身心同歸不生心地故也（文）

眞言行人如是觀已等事

    示云。眞言行人如是觀已者結前句也。云何能證無上菩提者生後句也。結前生後其意擧前二種菩提悲智具足令發心。必有何所以耶。此則爲令知普賢菩薩大菩提心也。所云大菩提心者。一切衆生煩惱當體也。故悲智不具足聞此相還可爲流轉乘也。是故眞言行者能發勝義行願菩提。心者前二種菩提心同體俱時具足所顯瑜伽故於文者雖次第於心一致可談也。
    尋云。以三摩地心約事理俱密談勝義行願其義如何。答（云云）示云。三三平具可在九種菩提心。其大旨如先先。而約三摩地談二種菩提心時成事理俱密故而異前談義也。所謂從題名料簡之。金剛頂瑜伽中且名瑜伽總持教門者總題前佛瑜伽極位也。發阿耨○菩提觀行修持義者別出機根出三菩提心也。三菩提料簡如先（云云）
    次入文料簡。初大阿闍梨者總擧居三摩地極位也（此事更問）若有上根上智已下別出機根三菩提也。爰標章略釋故總合三種義而顯三摩地本意。次正釋廣釋故分論三種義而出三種次第也。故又於今結前生後當知法爾應住已來即前大阿闍梨以來意也（此事更問）何者爲一切有情已來即前以求菩提以來意也。文必雖不可合而取其意以如是。所以行願章四攝法勝義章八葉九尊全在第三三摩地章。何後此文可見合也。何於初答有上根上智已下行勝胎金已下而含五智五佛密意。其密意今念修行者已下意分明也。所謂文雖似次第。其意以俱時故。或以上意而合下。或以下合上。或以下顯上。或以上顯下。都隱語亂恐之祕釋不口傳不可知之（云云）

當知法爾應住等事

    尋云。以初大阿闍梨合當知法爾應住已來可談三摩地義。其義如何。答（云云）示云。當知法爾應住已來等者。先略明普賢菩薩大菩提心者一切衆生當體也。故以顯之稱瑜伽瑜祇。以叶之一切衆生本有薩埵爲貪瞋癡之煩惱所縛故。付之以故一字或爲句頭。其心謂一切衆生雖本有薩埵也。爲貪瞋癡所縛也故諸佛大悲以善巧智說此深祕瑜伽。此則淺略義也。或以故一宗爲句末。其心謂一切衆生本有薩埵也。云何爲貪瞋癡所縛故也。所以貪瞋癡三毒如次蓮·金·佛三部也。蓮·金·佛三部行願·勝義·三摩地菩提心也。此論始末盡貪瞋癡三毒無非胎金瑜伽內證。仍以瑜伽瑜祇深意顯勝義行願義。所謂先付初標章論之。大阿闍梨者三摩地深位也。若有上根上智皆悉機根菩提心也。謂上根大勇銳行願菩提大悲胎藏也。上智大度量勝義菩提大智金剛也。上根上智人無疑惑者者。三摩地菩提悲智具足瑜伽瑜祇蘇悉地也。如先（云云）
    次當發如是心等者指上宜修佛乘。我今志求阿耨○菩提等云也。此即行願而求勝義果也。即心王大日遍一切心數諸尊之體也。次誓心決定等者嫌上不求餘果住菩提極果也。此即勝義而求行願因也。所求即雖因地而不離果德。所以魔宮震動及常在人天等寺灌頂中深祕也。憶持不忘內證祕祕中深祕（云云）（此事更問）次若願成瑜伽中者三摩地菩提也。謂擧上勝義行願同體俱時具足心數諸尊即心王大日故。諸尊皆同大毘盧遮那佛身等（云云）次如人貪名官等者擧勝義喩也。若貪財等者擧行願喩也。如此喩皆悉標即事而眞故喩非喩。所以名官財寶在灌頂中事相。且可聞口傳（云云）何如是二心具足終成其志。故凡人已下至成其志則三摩地也。次所以求菩提者云去且立遷標三摩地菩提而顯勝義行願以三門分別也。如文（云云）故於此三種菩提心顯三毒三部密意。諸佛大悲已來且委可談行願勝義即是三摩地也。
    
諸佛大悲等事

    尋云。諸佛大悲已來文云何約三種菩提可得意之耶。答（云云）示云。諸佛大悲行願菩提心胎藏界衆生本有貪體也。云諸佛大悲行願善巧智勝義菩提心金剛界衆生本有瞋體也。甚深祕密瑜伽三摩地菩提瑜伽瑜祇蘇悉地衆生本有癡體也。且佛·金·蓮三部因果陰陽等（云云）其義廣如先先。
    開見抄云。如是觀已者。如大師云九種住心無自性轉深轉妙皆是因（云云）云何能證無上菩提者總問也。當知至提心者總答也。言法爾者。一切衆生心性妙理遠離因果法然具足。言應住者。應謂相應。住謂常住。言普賢大菩提心者（普是遍一切處義賢是最妙善義）是即性德菩提心也。問。今性德普賢大菩提心三十七尊初普賢金剛薩埵同異云何。答。若約性德三十七尊皆名普賢。故是同也。若約修得第一薩埵獨名普賢。故是異也。一切衆生本有薩埵者（薩埵此云大有情也）疏釋菩提薩埵云。無上菩提出過一切臆度戲論種種過失一向純善白淨不可譬類義。即是衆生本性不思義心也（文）爲貪瞋癡煩惱之所縛故者。明性德菩提爲三毒所覆。今此宗意三毒本性即是佛·蓮·金三部也。所謂貪對順境以愛著故是有性。有性者即大悲性故與蓮花部理同體也。瞋對違境欲廢捨故是空性。空性者即大智性。即與金剛部智同體也。廢對諸境無著捨故闇鈍性。暗鈍性者即中道性故與佛部不二同體也。問。三毒本性即菩提者。何故起貪等之衆生不成佛而墮惡趣耶。答。如一本即身義云。不悟煩惱即菩提之人但起迷無悟故墮惡趣。悟煩惱即菩提之人但思菩提不起迷故即身成佛（云云）（霧月譬委如抄）論諸佛至瑜伽者明諸佛善巧智。如大師云。悲哉衆生去佛道甚遠。然被無明客塵之覆弊不解宅中之寶藏輪轉三界沈溺四生是故以種種身相種種方便說種種法利諸衆生（云云）

令修行者等事

    尋云。結前生後之義料簡此文云何前後一致可得意耶。答（云云）示云。此文以五智五佛內證並明能所行相。以此五智五佛義結前生後可得意也。所云五佛智者。於明月輪觀先總明中臺。初法後解也。謂令修行者乃至無所分別是也。此則總統五智明法界體性智也。次別明四智。初法後解也。謂且名無覺了者東方大圓鏡智也。且名淨法界北方成所作智也。且名實相般若波羅蜜海者西方妙觀察智也。能合種種無量珍寶三摩地者南方平等性智也。此所列密意顯因即是果又南方珍寶三摩地者。內證瑜伽灌頂智深意在口（云云）（此事更問）以此五智五佛之因果顯前標正二釋即三摩地密意。而明下五相三密即勝義行願義也。所謂初標釋中所以求菩提等云結前總意以顯後正釋。先於行願終略明四攝。
　　顯金界故宜有前總釋三摩地所以下勝義行願所以也。所云四攝者。隨衆生願等者布施鉤菩薩。令其安存等者利行鈴菩薩也。次親近已等者愛語鎖菩薩。衆生愚朦者同事索菩薩也。故於所以兩意含三摩地以結前生後也。次至勝義中明五種三昧耶道結相說·旨陳二種。於其終欲其德宜五智內證也。付之在種種隱語祭祭亂說。謂從當知一切法空乃至不見身心者。先明順四智。此即明胎藏行願因四智也。謂當知句東。已悟句南。心體句西。不見句北也。從妄心若起至妙用無窮次明逆四智。此即金界勝義果四智也。謂妄心句東。妄若句北。萬德句西。妙用句南。於其中間住於寂滅乃至念無退失者。明四智具足法界體性智也。故當知一切法空妄心若起知而勿隨者。是且名無覺了也。已悟法本無生妙用無窮。是能含種種無量珍寶三摩地也。心體自如萬德斯具。此且名實相般若波羅蜜海也。不見身心妄若息時心源空寂。此且名淨法界也。住於寂滅乃至念無退失。此念修行者於內心中乃至無所分別也。何前後義約二而不二能能可得意也。付之順四智十六八字·逆四智十六二四·中臺十六字總別各有所表。不及委注。可聞口傳也。已上隱語以如此（云云）次云亂說者。種種可讀之。謂或順四智如文讀住於寂滅等（云云）或順逆相交東東南北西西北南讀至中臺住於寂滅等可讀也。或順逆相合東東南南西西北北讀且至中臺住於寂滅等可讀也。或且順四智。從因至果東南西北逆四智從果向因北西南東讀至中臺住於寂滅等（云云）或當知一切法空單讀之已後順逆合南南西西北北讀至中臺住於寂滅等（云云）或且妄心若起句單讀至中臺住於寂·滅等（云云）或且妄心若起句單讀至中臺住於寂滅等（云云）或妄心若起句單讀已後逆順合北北西西南南讀至中臺住於寂滅等（云云）且當知一切空單讀之至中臺住於寂滅等（云云）或中臺先讀之順至逆。或中臺先讀從逆至順。如此中臺先讀已下諸點讀事全如先（云云）又在改句謂當知一切句第八讀東也。法空已悟句第六讀西也。法本無生心體句第七讀南也。身體自如不見身心句前五讀北也。妄心若起句大圓鏡智東也。知而勿隨句妙觀察知西也。妄若已下句成所作智北也。萬德已下句平等性智南也。住於寂滅已下法界體性智中臺也。何東西南北及中央或讀始或讀終。各各准前可知（云云）凡如此無窮無方讀之爲顯平等法界因果不二本來不生內證也。所以此文是勝義中旨陳歎德內妙句也。何勝義內證行願妙用內外相應三摩地現前（云云）抑上中臺雖四智具足而表別體。謂住於寂滅成所作智。平等究竟平等性智。眞實之智妙觀察智。無退失大圓鏡智也（不動智）下中臺雖四智具足而表不二也。故湛然清淨無所分別等（云云）（已上亂說）得深意可讀之。委不能註。次可聞口傳。又引證諸文其義同之。凡胎·金兩部曼荼羅雖同體瑜伽諸尊。且因果雖開立橫竪界也。所謂胎藏意約橫雖明四重圓壇。其淺深存竪從因至果也。故因非因橫非橫。因果不二橫竪同體也。五大院解釋云。若入眞如佛界乃至眞如地獄宛然。且是眞如心王乃至眞如煩惱宛然胎藏諸尊即其義也（文）可思之。次金界意約竪雖立因果諸尊其當位存橫。從果向因也。故果非果竪非竪。果因不二竪橫同體也義釋第一云。心王毘盧遮那成自然覺。爾時一切心數無不即入金剛界中成如來內證功德差別智印。如是智印唯佛與佛乃能持之（文）可思之。何勝義行願行願勝義二心瑜伽同體三摩地准之能能可得意（云云）
    尋云。於內心中觀日月輪（文）爾者所云內心者。矣栗馱等三種心中何耶。且六·八·九識等中此如何。次以日月輪爲喩在何意耶。示云。於內心中者全如題下菩提心料簡。故此且可有異義也。謂若指八葉心蓮中臺干栗馱者。識此第九菴摩羅識也。若指積聚精要心者。識是第八阿羅耶識也。質多六識等義各各委如題下沙汰（云云）次觀日月輪者是且異義也。或云。可云觀日月輪也。其故以月輪十六分解十六大菩薩用月輪觀前後諸文全無據也。
    一義云。出日月輪尤有深意也。其故日月輪者解定慧二法迷悟二心也所以以日輪解顯中臺遮那內證不增不減法性以月輪解顯十六增減即十六菩薩意也。爰以下文但爲日光奪無明相等（文）可思之（云云）但此論本意全善惡迷悟諸識一念菩提心故。勝義行願兩部不二三摩地隨緣不變一念法界體性智也。由作此觀照見本心湛然清淨無所分別（文）此則中臺遮那之內證也。合前隱語·亂說料簡可得意。何日月輪喩尤有深意。具可聞口傳（云云）
    尋云。照見本心湛然清淨（文）爾者所云本心者何心識耶。示云。此事且異義也。一准前於內心中義也。一義云。第八阿羅耶識。其故五相成身觀時藏識本非染等（云云）此即八識攝諸識。以合染淨諸法故指藏識名本心而可四智具足也。一義云。指九識可爲本心也。其故第九菴摩羅諸識本體故攝九識即成五智也（云云）但所云本心者。一切衆生流來生死根源本有不生妙智也。從此妙智而成四智所成身還歸本初不不生極智。此事尤有深意也下文一切有情於心質中有一分淨性衆行皆歸云此意也。能能可聞口傳（云云）
    尋云。猶如滿月光遍虛空者其意如何。示云。虛空無邊無所分別。月光圓照潔白分明也。虛空理月照智。理智冥合表空照同體也。且上解大日極果下解四佛因智。因果不二表理智冥一也。故上云光遍虛空下云潔白分明。前後猶如此心也。以如如智契如如境。境發智爲報智冥境爲受境次無量無邊常住不滅。智且如是遂大蓋大（文）可思之。
    開見抄云。論令修行者乃至月輪者。第三明修行者觀相。觀日月輪者。日喩性德圓滿身月喩修德瑜伽行（當體日月合宿之義祕釋更問）論由作至分別者。第四明大日菩提心。此中有二。一明法。二明解。論由作至清淨者是第一也。照見本心者本分心地無能所別。心自照心心自見心。彼佛心宗此名自知自照亦名見性成佛。其言懸會。學者察之。不知而疑定招殃歟。湛然清淨者。本性湛然本離動念心源清淨無妄染。論猶如至分別者第二明喩吾心如秋月無念照法界。故疏云。以如實知蘊阿賴耶本不生故無所執受亦無含藏。爾時一切心意識妄想戲論皆悉清淨。法界同照如秋月在空故（云云）論亦名至分明者。第五明四佛菩提心。此中有二。一明法。二明喩。論亦名至三摩地者是第一也。私記云。亦名諸說收無覺了者。明第六阿佛閦祕號。亦名淨法界者。明北方不空成就佛祕號。亦名實相般若波羅蜜海者明西方無量壽佛祕號。能合種種無量珍寶三摩地者明寶生佛祕號。問。何故今四佛不列次第耶。答。阿閦是發心因。不空是修德果。故列因果相對次第彌陀是智慧主。寶生是福德伴。故列福智相對次第（謂福智者智慧資助）論猶如至分明者。第二明解今此月輪有四種義。故以合四佛菩提心。一月輪光明普雖照曜生盲之類不得顯了。自證菩提亦復如此。凡夫二乘生盲不能如實了知。二月輪清淨內外明徹從本以來離諸塵垢。淨法界心亦復如是。本來清淨離諸惑染。三月輪光明照四天下恒除夜闇轉入四方。實相智光亦復如是。照四生岐除無明闇還涅槃岸。四月輪清涼普潤世界生長萬物養育群生。寶珠亦復如是。出來無量福德長養一切衆生（文）

何者謂一切有情等事
 
    尋云。上文應住普賢大菩提心一切衆生本有薩埵云。今文一切有情悉含普賢之心我見自心形如月輪（文）同異如何。示云。上文意十六大菩薩三十七尊總此普賢大菩提心也。下意普賢菩薩大菩提心者。普是十六大菩薩三十七尊心也（云云）故上總總下別下別別上總。總別雖對但同居衆生一念也。以上文一切衆生本有薩埵云下文一切有情悉含普賢之心云。蓮花三昧經文歸命本覺心法身常住妙法心蓮臺本來具足三身德三十七尊住心城普門塵數諸三昧遠離因果法然具無邊德海本圓滿還我頂禮心諸佛（文）密意有之。深義可尋（云云） 

    尋云。我見自心形如月輪（文）其心如何。示云。文意以月輪解顯自心形也。但心性無相無形云事一切諸教所定也。而今形如月輪云。知心即可圓形云也付之且一念心性具足萬像更無闕減故以圓形顯之。若如此法解何但隨密宗耶。諸顯大乘皆以爾也。但此教意談六大無礙色心本來不二也。六大無礙如月光遍靈空色心不二如光空同洋（云云）然則心性八葉在胸間。指之即爲三十七尊住處。諸尊平遍同體無礙且如月光。合上亂說可得意（云云）開見抄云。論何者至之心者是第一也。意云。一切衆生皆含普賢大菩提心。其相如何。論我見自心形如月輪者。第二明初重答。意云。觀見一切衆生本有淨心即與一切諸佛本心同體法界爲量。團圓皎白如世滿月（文）

何故以月輪等事

    尋云。於上次形如月輪云顯其心。且有何意如此問耶。示云。前後二何字二重問。前後兩爲字二重答也。如此二重問答文意。謂初問答總一切諸光用同明歸大日一尊月輪也。次問答別明遍大日一尊月輪諸尊光用也。全如前總別（云云）然則次第相望以總別釋顯三摩地密意也。所以爲滿月圓明已下且以總別顯月喩。謂從滿月至相類者總存合月體諸德。從凡月輪至大菩薩者別明諸德悉一月光用。謂於十六分增減有黑月白月二滿此則從因至果從果向因勝義行願胎金兩部具德也。指此等諸德云相類也。於顯此諸德凡月輪有一十六分。乃至有十六大菩薩（云云）故隨因果雖在黑白增減。月體圓明所無闕減。上云照見本心下形如月輪（文）何總總別別別總。中臺即諸尊諸尊即中臺。平等無礙准前亂達可得意（云云）
    尋云。於月光以十六分喩十六大菩薩見。而取黑白增減相類菩提心云事於今文云何見耶。示云。凡顯三密瑜伽內證月輪喩尤相類菩提心。如何日有滿無闕減。鏡有明無照普滿萬德獨在月喩。夫於十六分悟含如此諸德也。所以白月滿十五日。取前後晦朔云十六。故文意存黑白增減等諸德也。所謂減滿增滿初後同體外部還成中臺。故於內外中間作自行化他因果諸德唯在十六大菩薩。下文除佛四波羅蜜及後四接八供（文）深意能能可聞口傳。開見抄云。論何故以月輪爲喩者。第三明二重問答云。若以圓明義喩淨菩提心。亦可取圓鏡等圓明。雖似淨心不如以月輪相類瑜伽中十六尊○論凡至薩者。第一明法解含說。意云。從初薩埵至金剛拳十六大菩薩即喩晦日至十五日十六分滿（文）

論云者於三十七尊等事

    尋云。三十七尊俱喩心月輪可云耶。若解云者上文有十六分等（云云）只隨十六尊見。若依之爾云者。三十七尊俱是衆生本有具德也。豈攝心月輪耶。示云。此事尤顯喩深意。能能可得意文也。且常途料簡擧十六尊攝上下諸尊也。上謂五智五佛。下謂八供四攝也故十六尊三十七尊但是開合異也。所以四方四菩薩圓滿則四智具足四佛具足則成法界智。四波羅蜜則四佛所攝也。四攝八供且隨順四方也。何如此功德全無前後。同體俱時可滿足（云云）抑一十六分解因果增減。因圓果滿初後一體處論三十七尊。故十六尊無體。全八供四波羅蜜。八供四波羅蜜。無體。全十六尊。何五智一智一智諸尊。明闇俱時內外縱容。具可聞口傳。上白滿黑滿料簡可得意合（云云）
    尋云。者於三十七尊（文）但者一字是上句末也。可句頭也。示云。常途義常途義句末料簡也。如常（云云）而一傳以者字爲句頭顯開三十七尊也。所謂文意上二重問答後先凡同等條雙表法解合。次釋者於等別分本迹等也。故凡標者釋也。全如上料簡。能能可得意。何於者字者在二文段。始總擧五方智佛。謂於三十七尊乃至一智也。次別智爲本佛爲末謂東方乃至智爲本各如文（云云）者（イハヶコレハティレハ）
    開見抄云。論於三至薩也者。第二明從本垂迹。此中有二。一明從本五佛五智。二明垂迹十六尊義。論於三至爲本者。是第三也。阿閦者此云不動。心性不動菩提心堅固也。大圓鏡智者。自他三密無有邊際。是名爲大。本來具足不缺曰圓。實智高懸萬像顯現鏡金剛智者。此福智能淨無始無明微細煩惱今從所破名金剛智。寶坐者。福智莊嚴身。故名寶生佛。平等性智者。性淨智水不簡情非情。彼此同如常住不變也。灌頂智灌謂諸佛大悲義。頂謂自行圓滿義。阿彌陀者。此云無量壽。疏云。西方無量壽佛此是如來方便智。以衆生界無盡故諸佛大悲方便亦無終盡。故名無量壽佛。妙觀察智者。五眼高臨邪正不謬。蓮花智者。智性清淨猶如蓮花。轉法輪智者。此智淨妙佛國爲諸菩薩能轉無上法輪。不空成就者釋迦牟尼異名萬德不空義也。成所作智者。二利應作故曰所作。妙業必遂成之稱也。羯磨智者。此云作業事業威儀也。毘盧遮那者。疏云。梵音毘盧遮那者。是日之別名。即除闇遍明之義也（云云）法界智者。三密差別數過刹塵。是名法界。諸法所依故曰體也。法然不壞故名爲性。決斷分明故以爲智（文）

已上四佛智出生四波羅蜜等事

    尋云。四佛四波羅蜜何能生何所生。且文點如何。示云。此事從上古在料簡文也。文點忽難定。所以四波羅蜜定四佛慧。從定生慧從慧生定。若從定約生慧義。已上四佛智從四波羅蜜菩薩出生可讀之。若約從慧生定義。已上四智出生四波羅蜜菩薩。然則隨義文點異也。准上亂達可得意也。
    尋云。此二料簡今文相見耶。示云。擧上四佛智以出四波羅蜜。其次第無諍從智生定見。下出四菩薩。三世一切諸聖賢生成養育之母（文）此文無諍以四波羅蜜爲能生見。夫實能生所生無前後。定慧同體理智不二也。
    尋云。定慧同體理智不二料簡文相見耶。
    示云。擧四智四波羅蜜以於是印成法界體性中等（云云）文意四智四波羅蜜定慧同體理智不二即法界體性智也。於此中普流出四佛四菩薩乃至三十七尊（云云）所以以此四佛云四方如來各攝四菩薩等故也（云云）何說文次第。已上四佛智者擧迹。四波羅蜜等者出本。於是等者會此本迹印成法界體性智（云云）
    尋云。四攝八供可在出生五佛四波羅蜜示意耶。示云。從因至果從果向因流轉還滅還滅流轉。此義更無疑但今文意約理智不二內證顯定慧兩門時。以月輪增減爲十六大菩薩。故大四攝白滿黑滿明闇俱時。深意更問所以四方如來各攝四菩薩已下約修性明慧門勝義十六尊。一切有情於心質中已下約性德明定門行願十六尊。又慧有定慧。定有定慧。所謂四攝八供四佛四波羅蜜總流入大日一尊。此則勝義慧門十六尊也。大日一尊分四波羅蜜八供流出。此則行願定門十六尊也。何其數無減闕其位無礙也。於上勝義內證四智亂達文點爲詮。爲顯此三摩地也。其說相委如科文。其細論宜聞口傳。
    
大日四波羅蜜事

尋云。除五佛四波羅蜜及後四攝八供養但取十六大菩薩（文）爾者三十七尊中但取十六大菩薩不取五佛四波羅蜜四攝八供在何故耶。答。其義如先。
    尋云。中臺大日四波羅蜜次第金寶法喜也。且或本寶法金喜（文）相違如何次印成兩字在何意耶。示云。列金寶法喜東西南北因行證入次第如常（云云）又列寶法金喜。以大日爲息災本尊向南方安之時。前南寶右西法左東金後北喜儀則也次印者決定之義也。此則因果不二理智冥合內證。其印更問（云云）成者圓滿義。本來成覺瑜伽瑜祇密意。其相·根本成身。會可思之。

四方如來各接四菩薩等事

    尋云。於此等四方四佛菩薩各在不審。所謂於東西南北四方佛菩薩雖對終以因行證入次第也。爰先東方阿閦佛一方當分方便具足如來也。而薩王愛嬉四菩薩歷因行證入成阿閦佛已後又南方因行證入歷成寶生佛乃至歷北方業護牙拳成不空成就佛可云也如何。若爾者以月光十六分喩十六大菩薩時加四佛成二十分也。又四佛皆果也。何成果後還經因行證入次第耶。示云。此料簡大綱如先。若委細辨之。密意多含難盡。雖然且可加一兩會通也所謂中臺四方相望時者。大日是方便具足。四佛即因行證入也。又大日四佛各相望時於中臺大日是方便具足四波羅蜜即因行證入也。於四方四佛是方便具足四菩薩即因行證入也。次第相望成大日四波羅蜜。四波羅蜜成四佛。四佛成四菩薩也。四波羅蜜雖因果中因也。四佛雖果因中果也。然則前因爲後成果。例如四教四門名字雖同前後相望淺深異。若爾者成前果歷後因全無失也。但交佛至數增云者中臺四佛四菩薩皆總別異也。取總亡別取別亡總可得意也。
    一義云。於四方四佛四菩薩因果義分更以無高下。所以如禮讃儀軌等法界性智四佛十六尊列四方四佛各從深至淺也。故阿閦佛寶光憧嗟劣乃至無量壽佛喜護等劣也云事全不見。況四方四佛自性身十六大菩薩等流身也。等流身豈勝自性身耶只是成東因時餘方因俱成。乃至東入成時餘方入俱成可得意也。何此兩義互在極難。所以先如前一義者。大有因果相亂失。且會之佛菩薩各一俱列計也。必相望時非無淺深。如次一義者。甚不准十六分喩。且會之十六分解一往數相類也。普門頓入大悲何定然耶。不至因行證位速成中臺果全無相違。例如四方供養同時瑜祇經中四方因一度說之心也。抑已上兩義平雖邊邊各據一義並不相違。其故於十六法解在橫竪兩法。竪意如上一義。橫意如下一義。謂從內外出從外入內此意橫義從。因至果從果向因。此意竪義也其實雖橫非橫。而兼竪義。雖竪而同體因果不二無前無後而因而果。十六雖對光體一也。無窮源意委不能述之。勝義中嘆德亂達點爲顯此義也。能能可聞口傳（云云）
<PIC>T70009801.GIF</PIC>

    三摩地菩提心二
    一所求菩提心體二。
    （又阿字下）二總明菩提心功能。
    一總含約普賢心明菩提心五。
    （凡月論下）二別開約十六尊明菩提心（從本垂迹）
    一所觀菩提心（當知法爾下）
    二諸佛善巧說（諸佛大悲下）
    三修行者觀相（令修行者下）
    四大日菩提心（由作此觀下）（一明法。二明喩）
    五四佛菩提心（亦名無覺下）（一明法。二明喩）
    （於三十下）第二從本垂迹。
     一明從本五佛五智。
     二明垂迹十六尊四。
     一明四佛爲本四波爲迹。
     二明大日爲本四佛爲迹。
     三明四佛爲本十六尊爲迹。
     四結成十六大菩薩。

    于時寛永八年九月二十日（西塔南尾）溪廣院書寫之。
    山門三院執行探題天海大僧正樣（拜上）

菩提心論見聞第四
<PIC>T70009802.GIF</PIC> 


（菩提心義一）眞言行者不同四人

    一一切如來內證法樂觀行佛地。
    二等覺。
    三初住。
    四從凡超入佛地。

（同四）七人

    一自性身。
    二自受用。
    三他受用。
    四受職菩薩。
    五後身菩薩。
    六漸悟菩薩。
    七頓悟菩薩。

●字三義

    一空勝義。二有行願。三不生。三摩地。
    一形。阿字形五大也。二音（開口有脣閉口有喉）三義。本不生字義。

此三摩地觀門已通七人行相
<PIC>T70009803.GIF</PIC>

    菩提心論見聞第四

又摩訶般若經中事

    尋云。又摩訶般若經中（文）爾者顯密各別說相不同也。以何得知後般若十六空相類十六大菩薩云事。何況廣明空義。但不隨十六或十七·十八或十九·二十。此等說如何。示云。此論文引般若十六空尤在深意。所以顯密雖對密意全無隔。故般若十六空密表十六大菩薩也。闕而不書料簡可思之。如前前但隨十六空云事安然釋云。於空數取處中爲十六空（文）（取意）弘法釋云。十六大菩薩法界曼陀羅等（文）（取意）然則十八·二十同以隨應可得意。皆悉無非祕密諸尊（云云）況方等意胎藏界。般若密意金剛界。因果兩部同體俱在花嚴內證。此等料簡具合五大院解釋委可口傳也。
    開見抄云。論已上至接也者。第二明垂迹十六尊義。此中有四。一明四佛爲本四波爲迹二明大日爲本四佛爲迹。三明四佛爲本十六尊爲迹四明結成十六大菩薩者。論已上至之母者。是第一也。爾者是何閦垂迹即菩提竪固義。寶者寶生垂迹即福德莊嚴義法者彌陀垂迹即心法不染義。業者不空垂迹即事業成辨義（云云）三世至之母者。此四菩薩即大日尊妙定功能名爲四波。是即如形定德喩女惠德喩男定助成智故云養育。問。祕藏記中四波羅蜜見生四佛相違如何。答。即彼記云。據酬心有四佛互出生四波羅蜜之義（文）爾則今論存一義。論於是至佛也者。第二明大日爲本四佛爲迹。於是印者是表果位印義也。謂於一印有二種義。一因一印。即九會中最初會也（金埵）二果一印。即九會中第九會也（大日）此義可勘祕藏記圖。今此印即指果一印。夫萬法併歸一智義。論四方至薩也者。第二明四佛爲本十六爲迹。謂四佛四母冥合之時本有薩埵開發淨菩提心修得五智金剛最初生佛家故名金剛薩埵（如輪王太子）次得五智珍寶了即繼妙覺法王位。故生金剛王（如輪王即位）次法王妙智必與妙理可相應故生金剛愛（如輪王寶）次定慧和合令適悅故生金剛喜（如輪王娯樂）次大覺法王必具大福聚弁納髻中明珠。故生金剛寶（如輪王珠寶）次法王必受職灌頂故爲受諸佛智光灌頂生金剛光（如輪王灌頂。又如珠寶照夜）次灌頂法王建立正法正幢旗安立衆生界。故生金剛幢（如輪王憧上安珠雨珠寶）次建立正幢安立衆生故各各衆生含咲兼法王咲悅。故生金剛咲（如輪王雨寶隨各衆生願心與之故名咲悅）次法王覺知妙法故觀察一切衆生心器。可授妙法。故生金剛法（如輪王十善道）次甚深妙法必有殊勝利益以猛利智可觀察。故生金剛利（如十善利益廣大）次具速疾利益故即穢土而成道場即因而成果轉法輪。故生金剛因（如輪王轉法輪）次轉法輪必用言語。故生金剛語（如十善法令寶下）次轉法輪必具大精進淨佛國土成就衆生。故生金剛業（如輪王出世敷金爲地七寶所成階道現前）次淨佛國土成就衆生必護國土守衆生。故生金剛護（如輪王守藏神寶）次護國守人必降伏魔王呑盡穢惡。故生金剛牙（如輪王守兵神寶）次降魔盡惡了一切調伏以二乘拳縛解自在如來事業圓滿。故生金剛拳（如輪王調象調馬調人）論四方至薩也者。第四明位成十六大菩薩者。論於三至接也者。第三明取十六尊。此中有二。論於三至供養者。初明除去二十一尊。四接者。鈎（普集）索（等引）鎖（堅持）鈴（解說）八供養者。喜（受證）鬘（妙嚴）歌舞（神通）香（無礙）花（妙色）燈（蓮照）塗（清涼）論但取至接也者。後明簡取十六尊。問。今降五佛四波等但取十六大菩薩。若爾十六大士成正覺時可闕五佛四波等功德哉。答。合三十七尊爲十六大士。今除者略抄之詞。全非闕減之義也。論又魔至十六義者。第四明十六例證。內空至性空者。一內空（謂依六根受用境故觀之爲空）二外空（謂由六境所受故觀之爲空）三內外空（扶根非內識非外器亦內亦外觀之爲空）四四大空（諸器世間觀之爲空）五空空（謂能觀智觀之爲空）六勝義空（謂眞如理觀之爲空）七有爲空（有爲諸法觀之爲空）八無爲空（無爲諸法觀之爲空）九畢竟空（不見有情自他差別。常能觀之爲空）十無際空（廣化衆生無有邊際觀之爲空）十一散空（福智資糧無爲皆盡。觀之爲空）十二本性空（法本無際。爲惑所弊。觀之爲空）十三共相空（實諸法好觀之爲空）十四一切法空（由觀所執三寶爲空淨諸佛法）十五無性空（觀人法其性實非有）十六無自性空（空以無性爲自性。故名之無自性空也）

一切有情於心質中事
    
    尋云。於一切有情指何者名心質耶。且一分云淨性云其心如何。示云。所云心質中者。如於內心中觀日月輪等料簡或干栗駄心或第八識等（云云）所謂上文云。照見本心湛然清淨猶如滿月光遍虛空無所分別（文）又云。爲一切有情悉含普賢之心我見自心形如月輪（文）今文云。一切有情於心質中有一分淨性衆行皆備其體極微妙皎然明白乃至輪迴六趣且不變易（文）上下文同而不同不同而同也。其故上文約修德今文約性德。修性雖異其體一也且於上文於內心中等者明中臺法界體性智也。謂一切有情等者明十六尊也。法界智合四智金剛薩埵合十五尊。故五佛中大日如來十六尊中始金剛薩埵因果遙雖似異周遍法界總德後此全無差別也。毘盧遮那果而合因。金剛薩埵因而合果具在口傳（云云）故今一切有情於心質中等者十六尊初金剛薩埵雖出而合因果諸尊也。所以上文爲明五佛十六尊先總當知法爾應住普賢大菩提心等（云云）今文如此語雖略意全無闕。但是擧一攝諸。即開合不同也。此以重至下以●字觀顯之。何衆行皆備五點具足可得意合。次有一分者於性德圓滿心質中十六尊可緣起其最初即金剛薩埵是也此一即十五十五即此一。一多同體俱居心質中本來常住更無變易也。如此依性德圓滿具德顯現修德十六尊。其故如上（云云）從本不生大空一成二二成三三成萬物。三部三際密意●字月輪爲祕觀。深義更問（云云）次淨性者。如來藏理也。全指前性德。但在隱覆顯現異義。如下合宿明闇料簡（云云）

如月十六分之一事

    尋云。月十六分者。現明相時取意也隱覆時又取意之也。示云。此事大旨如初料簡。但又異義不同也。一義云。合宿時一向闇也。雖闇在其中本有明性。取之今文十六分之一云也。但金剛薩埵者後起月始也。所以晦死滅朔還生也。故從明相現始可解十六修生也。取闇中明相爲十六事頗不相准也。雖然修生生故雖闇中其體無相違也。一義云。所云十六分者取月總體爲一分加十六分而云十六分也。所以十五月圓滿悉攝前光用。以之爲總體而取漸加十五分云十六分也。但今文從合宿晦朔時取之見。此文偏約性德從明相可論之也（云云）一義云。此事依晝夜分齊可知明闇義歟。後陰陽宿曜等從寅時雖有取日分。聖教中大旨明相現取日分也。故以曉爲晝分甚難思。爾者則於明相論十六義也。所謂八日夜可有二。此八日夜半月也。此則圓滿中半也。此時前後明二分合意有也。開此爲二爲二八十六分也。黑月時上分下分中半時兩分合意有之。此旨聊大日經疏見（云云）一義云晦夜中分丑時合宿分也。從寅時一分明相有之。故取之云十六分也。天上萬里下地一寸。晦後夜明相爲下地不分明。雖然不可云無明相（文）初日月光下地不見全同之。次黑月十六日本有十六薩埵也。而從望曉一分闇可有也。准白月可知之。五大院釋意也。何已上各據一義何非無其理。所以於月光在橫竪二德互具足俱不可闕減。此宗深意但在合宿際。凡三光天子同時俱現。如來成道此時喟之。此事更問（云云）尋云。以合宿際黑闇可爲行者自證也又從後起月初可取之也如何。示云。此事又異義也。一義云。闇時自證也。從明相化他也。一義云。後起月初自證也。從黑月化他也（云云）何兩義各依一邊。其實互不可偏執。所以明闇闇明勝義行願菩提。明闇俱時三摩地菩提。合宿之際可思之。
    
後起月（乃至）圓滿無礙事

    尋云。十六分月光因果俱喩之也。若因果俱喩云者。十六分皆菩薩位不取佛果也若隨因云者。十六分外以何可喩佛果耶。示云。此事難計。經文十六之生始成正覺（文）或十六大菩薩生獲得如來取金剛位（文）如此等文者。十六因外全無佛果見。又或文現世證得歡喜地後十六生成正覺（文）依如此文十七生見但此宗意佛菩薩二界雖名因果只是同體異名也。諸尊皆同大毘盧遮那佛身可思之。又因果不二瑜伽瑜祇（委更問）
    尋云。眞言行者修月輪觀時如世間月光從初一分次第增加最後可觀圓滿相耶。示云。同體圓明衆德無闕減。且以行者證入喩十六分計也。何定觀少分耶。初心即極密意可思之。但或竪或橫。橫竪無礙卷舒自在也。何如先先。又在下阿字觀（云云）開見抄云。論一切至生智者。第二約從因至果名菩提心義。此中有二。一明性德十六尊。二明修德十六尊。論一切至不現者是第一也。此中亦有二。一明法。二明解。論一切至變易者。是第一也。一分淨性者。本有自性覺了分也。如菩提心義云。本有普賢薩埵之所熏習一切衆生自然必有覺了之義。所謂外道凡夫種種邪推皆求順理解說氣分也。喩如月十六分之一（云云）衆行皆備者。本有自性心備十六尊義。問。已云一分淨性。何備十六尊耶。答。以性德十六尊望修德十六尊。其覺了分良微劣故。十六合立一分淨性。亦不變易者。性不改故更無變易。皎然明白者。自性覺體本淨圓明。論如月至不觀者。第二明解。若當合宿之際等者。晦夕日月相並之際爲日光奪月光全隱。此則修得不現故云所以不現也。凡合宿際者。兩部不二之內證三摩地門之極位又此位也。此位無相離言永超見聞境界。故寄言云晦。深義問師。論後起至生智者。第二明修德十六尊。此中有二。一明解。二明法。論後起至無礙者是第一也。謂於日月一分相通之後必有月光少現。以此少分合後起月十五日分明爲十六分。問。前月晦夕是十五黑分之一也。何故少分明現可云耶。答。地上刹那一寸之影必是天上萬重相通。月輪五十一由旬五十一由旬四千里。月輪五十由旬。五十由旬二千里。然則二千里月萬里相去爭得無其光。正合宿時月光皆隱。若一分通日光少現是同夜故。此夜一分之明或暗或明。故喩本有薩埵。亦喩修得薩埵。若不爾者。豈有十六大菩薩最初一性德後十五修得耶。問。天竺法者。是黑月前白月後也。何故云後起之月初日日漸加耶。答。此即譯者迴天竺語隨唐國法。例律中白月十五日即爲前教居等也。一義云白月十五日者表從因至果之金界即是勝義心也。黑月十五日表從本垂迹之胎界。即是行願心也。一月三十日者表兩部不二之總體。即是三摩地也。是以天竺顯行願勝義次第故黑月爲初。唐國顯勝義行願之次第故白月爲初。影略互顯示平等義。譯者迴情甚合深義歟。

所以觀行者初以阿字等事

    尋云。上來明月輪觀。今又用阿字觀其心如何。示云。凡三摩地菩提心者詮理智冥合定慧不二瑜伽。今顯此密意。月輪阿字兩說尤親法解也。所以月輪觀智雖智即智而顯理也。阿字觀理雖理即理而顯智也。而月光無所止但依阿字大空。大空無明暗但隨月輪光德。故月光解非解。阿字法非法。法解體即事而眞尤在深意（云云）抑三摩地菩提念喩瑜伽勝願二心故。強論之。上來月輪觀且金界勝義意也。已下阿字觀胎藏行願心也。夫實勝義在行願。行願在勝義。勝義行願同體三摩地月輪阿字不二密觀具可聞口傳（云云）
    尋云。上月輪觀以智顯理。下●字以理顯智（云云）其文相如何。示云。於月輪觀十六光用智慧增進也。此光用但歸滿月一輪理體故也。上猶如滿月光遍虛空無所分別（文）可思之。次阿字大體本不生一理也。從此一理緣起諸字諸法之覺智故也。初以阿字發起本心之中等云可思之。所以阿字一切字母五點具足成五智如次下註（云云）
    尋云。初以阿字發起本心之中（文）所云本心者其心如何。示云。阿字觀本意本心者可指本不生理。此大體雖然今約發起語指初分心質。其義如上。故本心理發起智也理發智智冥理同體不二之三摩地。又如先（云云）
    尋云潔白分明證無生智（文）所云無生智者指地住已上也。示云。此事學者互加料簡忽難一定。所以此阿字觀證上十六大菩薩。而此等十六大菩薩其位難定或約地上見。現世證得歡喜地等如前出。又義釋引華嚴十地例十六大菩薩。或約地前見。問。法身讃云。如黑月十五日而見月輪形。如是勝解行願現佛形相。如是初月輪刹那刹那增。金剛宗立次位。謂勝解行地等前三地前後一地上故也。在如此異說云其實無相違也。其故於十六大菩薩可在修性二義。性是迷修是悟也。抑今阿字觀合前月輪觀發起本心之中等（云云）而如月光解者。以黑白增減解迷悟二心故。從因至果時約迷。從果肉因時約悟此阿字觀且以可示也。故此文合三十七尊內外凡聖（云云）凡阿字者以不生爲體。縱雖迷悟凡聖異無生一理不可替。但非無解行證異下文若纔見者則名見眞勝義諦。若常見者則入菩薩初地（文）可思之委如下（云云）、
    尋云。於今文在迷悟凡聖三十七尊（云云）其心如何。示云。本心之中已下從果向因也。只漸令已下從因至果也。又本心者中臺也。分明者三十七尊初以阿字證無生智初後不二也。爲顯此心下文出五點具足阿字合開示悟入四字。委如下（云云）開見抄云。論所以至生智者。第二明法初阿字者明初金剛薩多相也。只漸令潔白等者。明後十五菩薩相也。證無生智者本有阿字所觀之體本不生智能觀之體。能所一體心一境。靜覺不生理言說不可得。覺本不生理甚深不可得（文）覺本不生理因業不可得。覺本不生理者等空不可得。能觀緣慮之一心觀字相一境能所不二。證無念時即身成佛（證謂無證之證成謂無成之成）疏云。我覺本不生者。謂覺自身自本以來不生即是成佛。而實無覺無成也。一切衆生不解如是常寂滅相。了別云。有生輪迴六趣。不能自出。今雖聞正法音還於種種有爲事迹中惟求挍計。
冀望成佛何有得利耶（云云）

夫阿字者一切諸法本生義事

    尋云。阿字不生義以何爲體耶。示云。阿字者一切諸法本不生義（文）文意以諸法本不生義名阿字見。所謂阿字無別體。全一切諸法本不生理也。一切諸法本不生理無異體。全阿字。故阿字諸法爲體。諸法阿字爲體。阿字諸法同體不二可得意義釋云。然此自證三菩提出過一切心地現諸法本初不生。是處言語究竟心行亦寂若離如來威神之力。即雖十地菩薩尚非其境界。況餘生死中人○爾時世尊往昔大悲願故而作是念。若我但住如是境界則諸有情不能承益。是故住於自在神力加持三昧。普爲一切衆生示種種諸趣所喜見身說種種性欲所宜聞法隨種種身行開觀照門。而此應化非從毘盧遮那身或語或意生。於一切時處起滅遍際俱不可得（文）可思之。抑阿字者一切諸法本不生（文）所云諸法語遍通總六大以顯因果之義。爲顯此因果俱時意妙法蓮華花菓俱時合也。故引開示悟入文釋阿字五點義也。智證大師釋云。阿字不生微妙體即是衆生內心法。本來清淨如蓮華。故題妙法蓮華經（文）義釋云。此經本地之身即是妙法蓮華經最深祕密處（文）又云。彼言諸法實相者。即是此經心之實相也（文）此事法曼荼羅深義其密意在煩文。委如下（云云）開見抄云。夫阿字等者返釋阿字者不生義也大師云。夫一切諸法或執空或執有。爲除空執說有爲除有執說空。爲除空有病說非有非空。是稱中道。言尚留中道。爲除其言又說中道不可得。是不可得入阿字門。見者不可得亦不可得。於茲絕言是一切諸法本不生不可得義也（已上）一切法謂諸字字相。本不生謂諸字字義。不可得謂阿字字義（阿字字相諸字字義）當知諸字皆不可得者以阿字本不生皆入阿字本不生者爲顯中道義。於本不生即中道故云是故云不可得。或云本不生皆是爲顯中道義故爲顯中道亦不可得故。云不可得亦不可得。或云本不生不可得也。

准毘盧遮那經事
 

尋云今此註文誰人說耶。示云。五大院解釋後人加之（文）此後人者或義不空三藏譯者制文言其例是多俱舍及大智度論皆以爾也。又或義不空已下人註之加也。所以大日經疏無畏說一行記。其時三藏近故也（云云）凡此論公私語雜亂。委可習之。
    尋云。阿字五點義如何。示云。阿字五點此四因一果即胎·金尊位也。胎藏八葉九尊兼十三大院也。大日即心王餘尊即心數（云云）金界五佛三十七尊及通九會諸尊也。五佛即心王餘尊即心數。抑四因一果●字者。一切諸法生住異滅。依正俱相准生滅同體初後不二。一念心王遮那周遍法界體性四種曼荼羅（云云）委（更問）開見抄云。註准毘至義釋者。菩提心義云。註引大日經疏者後人加之（云云）謂後人加者。謂者書入也。如瑜伽經中引法將阿闍梨說。有人云。四種阿字配開示悟入事義釋有之疏無之。弘法大師祕之抄出爲別卷。法華大日二教爲一部祕意。可祕之故也（云云）一者●字是菩提心者。謂寶幢佛是菩提心。夫如世軍之中有幢。疏中之標成所瞻望。進止之節莫不隨之。今如弘法之中。萬行以菩提心爲其標主。二阿字是菩提行者。開敷華佛是萬行義。若但菩提不具萬行不能成果。三密萬行資菩提心。次第開敷芽莖葉花滋榮可愛。三暗字是證菩提義者。阿彌陀佛是證得義。以萬行故成無上覺。四惡字是般涅槃義天鼓音佛入涅槃義已證菩提已爲一切衆生種種方便。成所作智猶如天鼓音無思成事業五惡字具足方便智義者。此是大毘盧遮那本地之身。花臺具體超八葉絕方所。非有心之境界。唯是無念之自證也。雖然爲念本誓開大悲藏普引衆生入佛慧。故以自在神力普現身口意遍滿生死中。即是大方便。開佛知見者。以阿字故一切衆生本來有佛知見之性。是故如來以諸因緣淨除眼膜使得開明。即是最初淨菩提心示佛知見者。次開發淨菩提心當廣示法界藏中種種不思義萬行。令普見一切善知識遍學一切諸度門。悟佛知見者。次具大悲萬行必證語大菩提。入佛知見者。次成無上覺已即以加持方便普門垂迹利益衆生。若有衆生了常住時如來方便都無迹。故名之爲入涅槃也。第五惡字者。以無別體此中不說。學者應知。凡此五點次第一往化他方便也。自證之前更無其重。如疏云。若行者初發心時能如正觀心佛性者。是名爲入如來定（中臺大日）何能漸超四處（因行悟入四方四佛）方至究竟耶（云云）

開示悟入事

    尋云。●字四點四方四因。此義全同開示悟入（云云）若爾者其心於法花云何見耶。抑又天台解法花三昧奧旨。於解釋無其旨者頗以難指南者也。示云。妙法蓮花者是如來祕密奧藏。其心全同遮那密慧。弘行人師得宗且以無異誘。爰以山王院解釋南岳·天台一心三觀理源出阿字大空。無畏·不空三密同體義冥扶圓頓之教行（文）委如解釋。但顯密同異不輒略初載之。委可尋之。所詮胎·金兩部諸尊因果一切衆生迷悟元起都不出妙法蓮華未敷開敷花菓俱時功德也。其源義合諸文。具可聞口傳。序品云。曼陀羅花摩訶曼陀羅花○有八王子各領四天下（文）方便品云。唯佛與佛乃能究盡諸法實相所謂諸法如是相（乃至）如是報如是本末究竟等（文）寶塔品云。爾時寶塔中○能以平等大慧○皆是眞實（文）又云。八方土田三反淨土分身來集（取意文）又云。爾時大衆見二如來在七寶塔中○結跏趺坐（文）又云。接諸大衆皆在虛空（文）又云。爲令衆生開示悟入佛之知見（文）譬喩品云。乘是寶車遊於四方嬉戲扶樂自在無礙（文）又云。與諸菩薩及聲聞衆乘此寶乘直至道場以是因緣十方諦求更無餘乘除佛方便（文）化城品云。大通智勝佛十劫坐道場十六王子轉法輪四諦十二因緣（文）（取意）涌出品云。有四導師一名淨行二名無邊行三名上行四名安立行（文）壽量品云。我實成佛已來久遠若斯（文）又云。我本行菩薩道所成壽命今猶未盡（文）分別功德品云。微塵刹土八方（乃至）八番增進（如經云云已上此等文可見解釋）玄一云開方便權門示眞實妙理（文）纂云。先以四味調熟來至法花迄序品四花六動先表四位六番。至流通中變土地烈表見實相（文）玄二云。天雨四花住行向地開示悟入約是位義乘是寶乘遊於四方四方是因位直至道場是果位是各爲妙（文）纂二云此因無易故云直至（文）玄五云。圓教六根清淨時。是行四百破無明入初住。是行五百二乘聞經破無明惑開佛知見得記作佛者。即是決了善位過五百由旬未入初住。即是妙位之始。得於證乘遊於東方也。若至本門中增道損生更乘證乘遊於南方。是進入十行位也。西方是進入十迴向。北方是進入十地也。又如文云。說是如來壽命長遠時六百八十萬億那由他恒沙人得無生法忍即是十住。復有千倍菩薩得聞持陀羅尼即十行。復有一世界微塵數菩薩得巧說辨才即十迴向。復有一世界微塵數得千陀羅尼三千大千微塵數得不退即二地。二千國土微塵能轉清淨法輪即三地。小千國土微塵八生當得菩提即四地。七生當得即五地。六生當得即六地。五生當得即七地。四生當得即八地。三生當得即九地。二生當得即十地。一生當得即等覺。過此一生即是過荼無字。即是妙覺地妙位之終也（文）纂五云。次圓教中有本迹二門共方始終。以迹門中但入初住故也。本門方至餘一生在故。又如下引分別品委明始終。疏云。遊於四方者乘中道慧。橫遊四種四門四種四諦竪遊四十一位究竟常樂我淨四德。故言嬉戲自在也（文）記云言橫遊等者諸法在於一行一法權實具足。故雖合一四相宛然。四門至四十一位具如法說理一之四釋中位門二釋。其義已具餘二已先說。唯二釋意本無橫竪義分四相。今亦如是本無橫竪寄於門位而論橫竪。亦可諦是約智前從結說。今從所依望前唯闕觀心一種。究竟之德即道場也（文）同七云。迦葉所領即初阿也。次即後荼遍領無別（文）決五云。始入初住（乃至）十住。得眞實乘遊於東方十行遊南方十迴向。遊西方十地。遊北方輪環無際得空而止之。於中央即妙覺。直至道場即妙覺。是此意也（文）淨名玄疏二云。法花云。乘此寶乘遊於四方直至道場。若得分證眞實。即住於十住開佛知見。乘此寶乘遊於東方。若住十行即是示佛知見乘此寶乘遊於南方。若住十迴向即是悟佛知見。乘此寶乘遊於西方。若住十地等覺即是入佛知見乘是寶乘遊於北方。若住妙覺即是乘是寶乘直至道場。名到薩婆若中理即大乘性如虛空故云是乘不動不出也（文）

即讃阿字是菩提心義事

尋云。阿字是菩提心義者其義如何。示云。此事薩埵密慧此宗祕崛。輒非可談之。況宗相深義也。不能顯呂說耶。雖然約三種菩提顯阿字大旨。空·有·不生三點如次勝義·行願·三摩地菩提金·蓮·佛三部也。又月輪滿空阿字遍地。陰陽和合依正不二。及胎·金·瑜伽法門也。准上諸義能能可得意之。
    尋云。八葉白蓮等頌意如何。示云。此頌尤宗相深祕。敢不可載筆墨。又此頌文言全同三摩地軌。此則入智文也。所云一肘者。金剛智要心次第云。應當安住淨住。勿緣一切諸境。應須假一圓明猶如淨月且如淨鏡不高不下。正當行者心中量同一肘。圓滿光明內外瑩徹。色白鮮潔世無類者。初雖未見久久精𤤐當即徹見。發明見已即更觀察。漸行令廣或四肘或八肘。如息信增。乃至遍滿三千大千世界。極令分明。廣出現漸漸收凝。量同前相○依之漸進遍法界。如法所證各爲初地（文）（無畏三藏禪要同之）一肘月輪如此。●字又可准之（云云）尋云。若如此得意可云一肘月輪。何云八葉白蓮耶。示云。此條最極也。且常途料簡云。若委此云。一肘心月輪內有一肘白蓮。其中有●字等可觀也。故弘法大師釋此事。次入智相如虛空。其內虛空中七寶莊嚴宮殿樓閣。此中有心滿月輪。其上有八葉蓮華。蓮華上又在月輪。且前一肘間而在●字素光色。最後直心月輪中蓮華臺上（文）此釋分明也。
    尋云。八葉白蓮一肘間者。八葉一肘云何可得意耶。又月輪素光●字黃色。而今頌何以阿字云素光色耶。示云。此事甚有深意。雖不口外且論大旨。所云八葉者。源出陰陽不二心質漸增長其形現八葉成方寸肉團在一肘間。淨名經云（乃至）蓮華早濕淤泥（文）可習合之。此八葉心蓮者。胎藏九尊此且●字五點金界五佛也。五佛遍一肘成三十七尊。所云一肘者一尺六寸。即表十六大菩薩。左右定慧相分成三十二菩薩合前五佛。三十七尊住心蓮故。蓮華三昧經云。歸命本覺心法身常住妙法心蓮臺本來具足三身德三十七尊住心城（云云）又天台數息觀明十六特勝。後此可習合。四種三昧教主用無量壽佛。深意可尋之閣鼻端念息更問（云云）抑白蓮者。此則瑜伽月輪觀。若瑜伽阿字觀。且可云金蓮。但今頌阿字八葉俱白色素光（云云）此是阿字月輪陰陽二法同體不二。互用其色。所謂或月輪素光或阿字黃光。或阿字素光或月輪黃光。或月輪阿字俱素光。或月輪阿字俱黃光。何胎金金胎理智冥合成正覺時肉髻白毫兩光顯。此等密意更問。凡此宗本意唯在即中而眞。故復月輪外全無此心形。復大虛外全無此心空。能如教觀之必成同體相。上文云。照見本心湛然清淨猶如滿月光遍虛空無所分別（文）深意在之。華嚴經云。摩耶胎內如虛空。三世諸佛常轉法輪。一一相中皆具八相（文）可思之。此事證道八相實儀具可聞口傳。又付阿字月輪密觀知三光天子精光獨在遮那內證（云云）
    尋云。禪智俱入（乃至）寂靜智者。其意如何。又必列四句可在其密意耶。示云。已下二句大旨可准前兩句也。所云禪智俱入者。定慧陰陽和合全同前料簡。所云金剛縛等者。一切衆生皆云繫縛煩惱沈輪生死指此縛煩惱即菩提行也。達縛即解說。其內證實智解金剛堅固。故下句如來寂靜智云也。此則悉上來三種菩提心所含密意頌也。所以上文云。當知法爾應住普賢大菩提心一切衆生本有薩埵爲貪瞋癡煩惱之所縛故○無所分別（文）四智四行五智五佛三十七尊及胎藏曼陀羅內外諸尊皆在如來一句。云召入云俱入可思之所謂如者最初一念心質金剛薩多本心也。來者薩王愛喜等順逆胎金三部諸尊也。諸尊皆同大毘盧遮那佛身（文）可思之。又金剛者金智也。寂靜者胎理也。又縛者迷因理也。智者悟果智也。而爲顯理智不二內證影略互顯也。此等印眞言（更問）抑四句密頌如次東西南北。開示·悟入大圓鏡智·及成所作智也。但一句互具四句四四十六圓滿。法界大毘盧遮那三十七尊十三大會禪智俱入一肘宛然。但得意可讀之。具在口傳（云云）

私云翻此頌云

    圓月金輪照胎藏    光遍法界悉黃色
    八葉白蓮一肘間    炳現阿字素光色
    定慧開立如蓮華    常住諸尊隨緣理
    禪智俱入金剛縛    召入如來寂靜智

    尋云。以月輪觀冥●字觀其義如此。若具以月輪觀可顯此等密意耶。而今文只云但爲日光奪其明性未論其相者也。又於胎金兩部互含因果相。其密義如何。示云。於月輪者。有增減故解因果修行。於日輪者。無增減故非諸尊階位。只是性德果滿修德果滿也。修性同體兩滿一滿也。故金界四行胎藏八葉以外此等諸尊皆俱月光增減因果也。金界五佛胎藏遮那後此全一果修性同·解大日。於日輪者更無增減故也。心月體實義（更問）（云云）此大日光照三世不變但其月光令增減故。但爲日光奪無明性（云云）何月光因形日輪果滿。但得意次用喩（云云）然則於胎金兩部論因果義各有其心。所謂胎金相望論因果時。以胎爲因曼荼羅於果分者但性德如來至金剛界可顯五佛也。此則從因至果攝相歸性也。次以金爲果曼荼羅。此果皆五佛正覺故。從此內證顯下境諸尊。全指胎藏曼荼羅。此則從果向因開性現相也（云云）又兩部各別論因果時。胎藏毘盧遮那佛爲果滿垂三部諸尊迹。此則隨緣眞如從果向因也。金剛界因圓果滿會一切因行諸尊歸五佛一果內證。此即不變眞如從因至果也。何或兩部相望或胎金各立若俱開合若互瑜伽具可得密意。委（更問）淨名疏陰陽二法長養萬物（文）可思之。開見抄云。論即讃至靜智者。是第一也。八葉至光盡者（素光色者白色即月輪也）問答抄云。抑此阿字以何形色在何處耶。答。形體金色放白色光廣遍十方𣫍在一肘（一尺六寸）故義釋云。紇里乃耶。此云心。狀如蓮花含而未敷像。有筋脈約之以成八分。男子向上女人向下。先觀此蓮花令其開敷爲八葉白蓮花。坐此臺上當觀●字金剛色（云云）金剛色者是黃色。一義云。月輪之中圖畫●字蓮花爲坐。此則三種菩提心也。所謂月輪居天上表上求菩提義。即是勝義心。且金剛部也。蓮花在地示下化衆生義。即是行願心。且是蓮花部也。●字處中央顯自證化他同時具足義。即三摩地心且是佛部不二也。今此三種如次●字空·有·不生之三義。是名阿字菩提且名阿字三昧。凡一論之肝心兩部之骨目也。又有甚深義趣。夫十界依正者是自心所變。諸佛悟之爲大悲曼荼羅衆生迷之熾燃受三界苦（如衆可畏夜叉之解）縱雖聞如來誠說縱承善友之開悟薄福衆生不能信解。然今於阿字妙觀有易解祕術。所謂十界依正總而約之不出五大色方圓等形。偁皆攝在阿字五點（祕決更問）是故安心靜住觀見●字形體漸隨功積炳現目前。即以十緣生句遣所現之字體。如幻如夢無有自性當此時十界依正皆是自心所變。而信知無自性。知此義趣者即是本不生心。所以阿字字相名云本不生。此本不生心本來宛然而具足之。今始不得故云不可得。即是字義也。本分心地不受五點之阿字加持門中不捨十界依正。如正法眼藏云實際理地不受一塵。佛事門中不捨一法（云云）禪智至靜智者。禪者左掌。智者右掌。以此二手結金剛縛印（印相祕決深義更問）金剛縛者。是摧破義也。金剛界生地也。次結金剛縛今解結使縛。自他共斷結使即堪善無攝智（云云）寂靜智者阿字不生智也。如護經云。●字者一切法寂靜體。本不生不滅（云云）

夫會阿字者等事

    尋云。夫會阿字者皆是決定觀之等者。上密觀外且論圓明淨識觀也。又所云淨識者其心如何。示云。夫會阿字乃至觀之者。結前生後語也。故以圓明淨識密觀顯上月輪阿字祕觀也。所謂十界本有依正胎金兩部諸尊也。如此生佛只在一肘間論其本源圓明淨識是也。所云圓明者月輪滿德因果具足明光也。所云淨識者阿字妙理諸法不生淨體也。但淨識者且異義也。一義云。金智界故八識也。胎理界故九識也。故金界五相成身中觀藏識本非染悟悟申染即淨顯金剛智海。胎藏覺智上表德眞如清淨當體也（云云）何總云之於圓明說可合八·九·十三識。別云之金八識胎九識。又胎金俱十不可說微塵數識也。一義云。約胎藏界第八識因分大圓鏡智也。約金剛界第九識果分法界體性智也。夫實兩部不二圓明理智冥合淨識也。何可准上諸料簡（云云）尋云。論家意或染淨合論俱爲第八識或染淨別開爲第八第九。而今所云淨識者指第八識淨分也。又別指第九識也。抑如來藏識名隨第八識也。又可亘第九識也。示云。此事可准上異義。所以若約胎金離開意。且染淨別開時。一義意胎九識金八識。故淨識者胎九識也。又一義意胎八識金九識也。故淨識者金九識也。又於依持有無明法性二種。故藏識名可亘第八第九（云云）但皆是一往分別全非論本意也。夫實胎金不二理智圓明月輪黃素同體染淨一如淨識也。何如上料簡（云云）
    尋云。纔見·常見此等不同云何可得意耶。
    示云。此事又異義。一義云。三若次第如次金·蓮佛三部也。所以眞勝義諦者行者先見金果海。此即智門也。若常見者普指胎藏諸尊。此即理門也。廓因法界者佛部。此即理智不二瑜伽也。一義云。纔見·常見者擧大機小機不同。所以弘法大師解釋明小機大機證入引今文。纔見者出小機轉入次第。其故十六大菩薩漸次可轉證故也。若轉漸已下文轉釋前二種。故付此料簡者有亂達文點。所謂若纔見者。則名見眞勝義諦。若轉漸增長則入菩薩初地。若常見者則廓因法界量等虛空。卷舒自在當具一切智（文）如此例證大日經疏釋論等此多（云云）一義云。纔見地前也。常見者初地也。若轉地上也。所以未證位暫雖見月輪圓明淨識不生纔如電光未得不退心也。至初地證位心月輪圓明常恒得阿字不生淨識也。如此證得已眞珠體顯。即無差際速同毘盧遮那法界體性。其心如文（云云）但雖云初地全非權大乘意。只是借名字顯一肘法界三十七尊實位。委更問（云云）何於三義中第三義尤相准文意也。凡此論本意瑜伽金界顯三菩提故。面約竪雖論勝義此竪全橫存行願心。勝義悲智具足得瑜伽。如先云。或記云。周遍法界。此有三種。一者周遍三千大千世界。則表三乘同化身境界。二者周遍化三千大千世界。則表十地菩薩所見應身境界。三者周遍無盡無餘界。則表自受法樂內證境界。是則本地法身境界也（文）開見抄云。論夫會至一切智者。第二明能觀人所證功德。此中有三。一明所觀淨識。二明地前所見。三明地上所見。論夫會至淨識者是第一也。當觀圓明淨識者。菴摩羅識。此云無垢識或云淨識也。今此第九識體即八葉白蓮花。此上觀圓明月輪。其中觀阿字也。論若纔至義諦者。第二明地前所見。眞勝義諦者如云疏。然此經宗作種種具支方便皆隨世諦由此因緣得一切智智印即是眞諦是故世諦爲因眞諦爲果。因如四味皆悉無常。果如醍醐。是則爲常。然以十緣生句觀之。世諦實相即是第一義諦。是故權實即俱不思義也（云云）論若常至一切者第三明地上所見。此中有二。論若常至初地者。初明初地所見。禪要云。所以名初地者。證此法以昔所未得而始生大喜若轉是。故初地名曰歡喜（云云）論若轉至一切智者後明九地所見（如文可解）是則常見上作用化他所見也。凡眞言所立地前地上位有教門實行二義。若付實行者顯密諸位都無分證次第階級。一切行者於一切教發心修行間其心住法理時即諸佛驚覺令入本分位。今此直入本分位者即阿字本初初地也。此外更無機證次位。無盡萬德頓證頓滿故。如大師云。三祕密教說時方至削地位之漸階開頓妙之頓旨（已上略抄）次教門者。即此自證圓滿萬德竪示地。四十二地階次不同（文）

凡修習瑜伽等事

    尋云。修習瑜伽者。上圓明淨識外論三密五相義也。又所云三密五相者。其意如何。示云。凡修習瑜伽者結前生後語也。故以三密五相義顯上圓明淨識密觀也。所謂胎金兩部諸尊不出三密五相義。所云三密者身口意如次佛·金·蓮三部。即胎藏曼荼羅也。所云五相者五智所成內證即金剛曼荼羅也。以此五相義當五佛智且在異說。一義云。以初通達心爲法界體性智。以後以下四如次爲四智也。一義云。以已前四如次爲四智。以後一爲法界體性智也。此兩義雖似異俱無相違。其故始終同體初後不二法身也。於阿字觀五點具足阿字即習無點阿字意有之委更問。

所言三密等事

    尋云。三部且胎藏意。三密亘諸尊。而三部即亘諸部。三密又通兩部其心如何。抑三部三密顯三德迷。五智奧藏又此何者耶。示云。此事密藏肝心甚口外雖在亘。略可得意之。抑上文一切衆生本有薩埵文等（云云）所以一切衆生皆陰陽和合成其形。此則三種菩提心兩部不二瑜伽也。在內三毒起在外三密現內外互具足胎金各無闕。故開時且雖云因果合時但一人瑜伽也。諸尊皆同大毘盧遮那佛身此意也。次五智內證即成兩部瑜伽。且以如此。所謂眼耳鼻舌四根如次四智也。在胎者即四佛四行尊也在金者即四智十六尊也。身意冥合胎金不二大日因果相即諸尊同體瑜伽也。故然此五相具備方成本尊身也等云源意有之。委更問（云云）
    尋云。三密可有勝劣耶。又一密成佛可有也。如何。示云。此事學者異義也。一義云。三密相即雖無暫離時。強論之意密勝可云也。依之弘法祕藏記安然解釋等皆以爾見。況下文若無勢力廣增益住法但觀菩提心（乃至）純淨法也此文分明意密勝聞耶。故上根者雖不具足印眞言以意密一念可成覺也。但三密平等其體一故至成佛時必具足三密不可遮之。一義云。此宗意。三密平等更無別體。何偏在一密成佛者耶。若此心顯密全無差異也縱最初且雖用一密。更成佛時必可具足三密也。但至若無勢力等文者不捧供具等事業但住三密觀可成佛云事。何此兩義俱以邊邊也。所詮三密同體密意其義如何。若無一密成佛云者。次三密別體也。全難云同體也。若三密具足云者。次乍云同體何遮一密耶。故夫實可在一密成佛者。其中意密勝可云也。所以從此一門得入法界談。全不可簡一密且明六大無礙常瑜伽。若無識大更難成瑜伽耶。凡此宗意向不具一密死䯛等誦眞言解脫苦果往生淨土（云云）何況現身住此教結緣於至信者耶。眞言不思議觀誦其明除一字含千理即身證法如云尤有其謂耶可貴可貴。
    尋云。付五相成身可有一相成就者耶。答。可准前三密義（云云）開見抄云。論凡修至身也第二明即身成佛瑜伽行。此中有三。一總標三密五相。二別明三密行相。三別明五相成身。論凡修至義也者是第一也（如文可知）論所言至心也第二別明三密行相。一本即身義云。以手作印契起如來事業時。自身本有佛部諸尊以身爲門速疾顯矣。以口誦眞言開聲字實相時。自身本有蓮花部諸尊以語爲門速疾顯矣。以意觀滿月輪見眞淨菩提時。自身本有金剛部諸尊以心爲門速疾顯也。行者對本尊以衆生屬行者修三密行時。同本尊三業是勝義。同衆生三業是行願。俱時無前後三摩地。自心三業周遍法界諸佛三業周遍法界衆生三業周遍法界心佛·衆生三無差別。解如三燈光明周遍一室無差別。口決更問。又無相三密即以心傳心。如大師云。密教奧旨不貴得文。唯在以心傳心（文）誠夫不立相流之文字不假有相之方便直指不生之心地即傳無念之本佛。一字頓悟之玄應八祖相承之奧旨。論次明至身之者第三別明五相成身。一通達心者。諸佛告言。汝觀自心如滿月輪。授心眞言。我見自心。猶如滿月在輕霧中自心本淨無有瑕穢。菩提心義云。今於第九淨識理處通達性德本有佛性大菩提心故名通達本心也（云云）二是菩提心者。諸佛告言。汝觀淨月輪得證菩提心。授此心眞言能令月輪圓滿益明顯。菩提心義云。於性德菩提心發修得菩提心名證菩提心也（云云）三是金剛心者。諸佛告言。汝觀心月輪中八葉蓮。授此心眞言。即觀心月輪上有八葉蓮花。問。蓮花所座何觀自身答。自受用身非離身別外有出故。如淨土量身量具爾。身土無別。何足疑哉。四是金剛身者。諸佛告言當知自身爲金剛蓮。授心眞言。行者身成金剛蓮花。廣蓮花者。心月蓮花無二平等。即成一體徐徐延蔓周遍界界。𣫍蓮花者。周遍法界一大蓮花徐徐偏𣫍成一肘量。五是至身也者。諸佛告言。觀身爲佛授心眞言。我觀自身衆相圓滿著五佛冠住智拳印處滿月輪坐蓮花臺。五相配五智有三傳。一以第一爲法界智。是中因義。本有菩提心爲中臺。名初發心即自證也（下四四智）二以第五爲法界智。是東因義即化他也。或記云。通達菩提心謂觀自心如輕霧中有滿月也意者於無垢淨識眞如理處通達本有性德佛性本有菩提心也。謂一切衆生從無始來由煩惱業經歷六趣不知我身體有月輪之性。若滅我身煩惱惑障即顯我身月輪體性。解如水月隨水清濁有現不現等（云云）二修菩提心。謂觀自心如淨滿月也。意者於性德菩提心發修德菩提心故名修菩提心。是則淨除二障輕霧習氣顯德證淨圓滿月輪也。妄霧次清顯佛性。於涅槃理執雲斯藏見心月於本覺矣三成金剛心。謂觀清淨月輪中有本尊三摩耶身也。意者爲顯此菩提心堅固猶如金剛之用於心月輪上觀三摩耶金剛體故名金剛心也。四證金剛身。謂觀自身變成本尊三摩耶身也。意者令我心金剛爲金剛蓮花身。令普因法界漸𣫍身量諸佛入中合爲一體。故名證金剛身也。五佛身圓滿者。觀三摩耶金剛身變成本尊萬德圓滿身也。故名佛身圓滿。意者已成佛身衆生圓備。諸佛入身加持堅固還住如本。是五相意也。配瑜伽四地配五智諸文能不攝之（云云文）

然此五相具備等事

    尋云。五相成身五智五佛也。故於第五觀●字五點具足四智四佛圓滿具成毘盧遮那法界體性智也。而何又重云然此五相具備方成本尊身也耶。又其圓明已下文其意如何。示云。上五相別擧行者證入。下五相總出本尊身也但行者得證已全成本尊身。故總別雖異也都無別體。次下三世修行證有前後及達悟已無去來今（文）可思之。天台解釋三世乃殊毘盧遮那一本不異如百千枝葉同趣一根（文）此意也（云云）
    次其圓明已下心且料簡不同也。或義云。其圓明等者釋通達也。凡人心等者釋菩提心也。此觀若成等者釋金剛心。三世諸佛等者釋金剛身也。證本尊身等者釋證無上菩提心也。委可加料簡（云云）但一傳云。先然此五相云至無去來今瑜伽勝義菩提明三摩地成佛從果向因也又於此中含胎金兩部因果諸尊。謂其圓明即普現身也者約月輪觀明金界瑜伽。且是普賢心也者約阿字觀明胎藏瑜伽月輪●字同體一肘諸尊也。與十方諸佛乃至無去來今者顯此心也五智五佛三十七尊從因至果從果向因具可加料簡。如先先。次凡人心云至一切行願。瑜伽行願菩提明三摩地成佛。從因至果也且此中合胎金兩部因果諸尊謂凡人心如合蓮華者約阿字觀明胎藏瑜伽。佛心如滿月者約月輪觀明金界瑜伽。●字月輪同體一肘諸尊也。此觀若成乃至一切行願者顯此心也。八葉九尊十三大會從因至果從果向因具可加料簡。如先先。何前文相然此五相等云金剛界果曼荼羅爲面。次文相人心如合等云胎藏界因曼荼羅爲面。然因偏非因。此全極果也。果偏非果。此果全極因也。故於金界兼胎藏諸尊。下台藏兼金界諸尊。因果互無闕減。胎金不二三摩地也然且令胎金表裏之時。上然此五相等者明金果。下證本尊身等者明胎理。兩果且雖異其體全一也。又其圓明者明金因。凡人心等者明胎因。兩因雖且異。其體全一也。故於此文相宜有亂說點。所謂或胎因金因初胎後金讀之合前後兩果可讀之。或金因胎因初金後胎讀之前後兩果合可讀之。又或其圓明則普賢心也。身心兩字讀狹以與十方等（云云）凡人心如滿月佛心如合蓮花蓮華滿月讀狹以此觀若成等（云云）或其圓明佛心如滿月即普賢身也凡人心如合蓮花且是普賢心也前後合讀之。此觀若成（乃至）志於中現與十方諸佛同之等（云云）又與十方諸佛（乃至）無去來今此觀若成等（云云）何於前後兩果或前果後讀之或後果前讀之。所以從胎至金從金向胎（云云）又前後兩因准果可知。所以從因至果從果向因（云云）凡如此點義只得意可讀之委更問。次故大毘盧遮那云去引前佛所說合此等深義。能能可聞口傳（云云）
    尋云。凡心如蓮花合佛心如滿月（云云）付之以合蓮花。解凡心佛心如開蓮花可之也。又佛心如滿月凡心如分月可云耶。若又佛心解合蓮花凡心類滿月可有耶。示云。凡心解合蓮花必顯佛心開蓮花。佛心類滿月凡心必顯分月所以影略互顯也。凡一切衆生皆遮那佛體本有雖無闕減。密覆凡心未知之故。本有佛性解合蓮花。而[酉*羽]四智四佛之因果悉成開敷蓮花。且凡心性德類滿月而依十六菩薩修德漸現分月其義必然也以前亂說點可得意也。何蓮花理方取滿月表智。各擧一顯諸。其實胎金同體理智不二。如先先.
    尋云。六道含識三乘行位等（云云）付之六道含識之外。何又云衆生業差別。三乘行位云何別。并因地行相云耶。示云常料簡上文別論行位不同下文總論業相差別（云云）但此文迷悟次第從淺至深述之。謂從六道含識趣三乘行位。簡凡夫二乘非顯菩提薩埵是時別指密藏菩薩大菩提心。菩薩行相述衆生本有薩埵行相義也故簡非顯是雖異其體更無別所以凡心如合蓮花。轉其凡心。全如滿月。故生佛一如凡聖不二十界諸尊皆同遮那也。三世諸佛悉於中現云意有之。何無去來今證本尊者四智圓明受法樂前佛後佛體皆同密意也如是眞實心引證能能可思之。
　　尋云。如是眞實心（文）爾者指何心云眞實心耶。示云。此事此文照見本心湛然清淨（文）我見自心形如月輪云乃至圓明淨識等云此也。料簡如先。開見抄云論然此至宣說者。第四明所證菩提心功德。此中有二。一明五相具足圓滿德。二明觀行成就所現相。三明古佛所說誠證文。然此至滿月者。是第一也諸成五相是名五智此五智圓滿名爲大日尊。行者所尊果故云本尊身。大師云。我本來自性清淨心於世間出世間最勝最尊故曰本尊。又已成佛本來自性清淨理於世間出世間最勝最勝故曰本尊。佛與我無二差別。是三平等之心也（云云）其圓至身也者。大日圓明無所不至。身遍虛空法界故云普賢身。心亘性相理事故云普賢心。如金剛頂云。普賢法身遍一切。能爲世間自在主。無始無終無生滅。性相常住等虛空（云云）與十至來分者。私記答云。雖似約行者之情前立三世二行論證果前後。至性海果分證法界體性更無去來今差別且無前後成佛異。唯一味平等遂歸一體故。夫雙圓性海息十方之波浪。重如月殿起三世之雲霧。凡人心如合蓮花者。大師云。凡夫心如合蓮花。聖人心似開蓮花（云云）佛心如滿月者。如前已解釋論此觀至行願者。第三明觀行成就所現相。若禪若穢者。如肇公云。淨土穢土隨衆生所宜。淨土者示之以寶玉。穢土者示之以瓦礫（云云）六道者地獄鬼畜修羅人天。三乘者聲聞緣覺菩薩乘也。成壞者成謂成劫即攝住劫。壞謂壞劫即攝空劫。衆生業差別等也。菩薩因地行相者顯密二教一切發心修行地前住上行相等也。三世諸佛者。顯宗所談種因海諸佛密教所談圓滿海諸佛。悉於中現者。疏云。性本常淨猶如明鏡澄然清淨無有穢濁任運而能普現衆像（已上）一心無餘十界悉現。如傳心法要云。無心似鏡與物無競。無念似空無物不害（云云）證本至行願者。總結證果菩提。金剛頂云。三十七尊皆名普賢。論故大至宣說者第三明古佛所說。識證文疏釋云。心爲照明能見如來道。道者即是行者報也。非但我如是說。三世如來所說且復無異也。乃至此心處無垢清淨猶如圓鏡常現前。當知此即是先佛苦所宣說眞實之心也。如是心性常恒安住無住無有變動。不可破壞。即是諸佛大般涅槃。故名眞實也（已上略抄）

問前言二乘之人等事

    尋云前言二乘之人等者。指上何文耶。又問意如何。示云。從此已下問答料簡顯即身成佛。所謂付一問有四重答。雖一問而含四重義。雖四重答但歸一密意也。所云問如文。所云四重答者。一二乘之人已下此簡二乘機也二又乘散善已下此出諸顯教。三今眞言行已下擧勝義行願也。四故欲求妙道已下嘆三摩地心也。此又有四。如下（云云）先初問意出上所簡二乘心例今眞言行者。後二乘有法執故云不得成佛。而密觀阿字月輪等豈非法執問也。答之二乘法執沈偏空未發菩提心。眞言行者不取直達即事而眞而修菩提薩埵行相等（云云）
    示云依今文見上文。但於二乘雖有法執。不得成佛證未見也。所以要待劫隨等滿方乃發生等（云云）而今何前言二乘之人有法執故不得成佛云耶。示云。且異義也。一義終雖迴心向大執心難蕩經劫數故簡不成佛也。非云永不成佛。所以今文沈空滯寂限以劫數然發大心云。全不異上方乃發生文言也。一義云。迴心向大雖成佛未趣眞言祕密上乘故簡不得成佛也。依之下文又乘散善門中經無數劫是故足可厭離不可依止（文）但此事敢不能疑難也。所以此文指上簡非顯是也。後簡非者外道二乘心也。未改此心云何論成佛義。方乃發生者迴心已後事也。次迴心向大可趣菩提薩埵行願。豈不成佛耶。故三乘五乘悉成顯是菩提也（云云）示云。今復令修菩提心三摩地者云何差別者。疑眞言行者修行可云耶。示云此事且異義也。一義云。三密眞言行者次發菩提心修五相成身行依爲疑。但今文心爲辨法執不同。後沈空滯寂與此阿字月輪心識對論計也。全非疑修行也（云云）一義云。疑眞言行者修行也。所以五相三密生佛雖同體也。不假修行不得成三摩地唯雖發心未免法執（云云）故下文雖能正見眞實之智。或爲無始間隔未能證於如來一切智智。故欲求妙道修持次第（文）其意分明也。但機在上中下根頓斷三妄執直雖證一切智。中下機漸可經麁細之行也。故義釋引法花窮。
    法花以前施設也。故妙樂御釋云。判八六等教道須廢法花開顯方堪此聞（文）然今論文且附權門經論擧定性不定性不同也又乘散善門中等云即此心也。此事委如圓宗算（云云）
    示云。然後發大心者（文）爾者所云大心者何大心耶。示云此事難定若權大乘大心云者次許定性成佛義也。背永不成佛說耶若實大乘大心且論長遠經劫。不叶速疾頓成之義也。又此論本意終詮祕密上乘大心。誰知有瑜伽中發心。抑定性成佛趣全非權門談也。但經劫迴心前後如圓宗算（云云）而論顯成佛會密成佛體必歸密。終無異途。故大心面且雖顯呂成佛體必歸三密內證也。闕而不書料簡如先先。
    示云。又乘散善門中經無數劫（文）爾者所云散善門者指何等教耶。示云。此事料簡不同也。一義云。今論意對眞言三摩地門通擧顯乘云散善門。故總四衆大乘皆可云散善門也。委如住心料簡。一義云。今論本意指諸權乘云散善門也。其故不得成佛論二乘成不成佛時。依有法執經諸劫數故不可依止（云云）故所簡散善門隔歷次第教門全非圓極實義。終迴心向大論成佛時。頓歸一佛乘內證速可會三密正覺。如先先。
    尋云。次破人法上執（文）爾者破人法執者其位如何。示云。此事異義也。一義云。若依瑜伽四地簡之。勝解行地中初發心住也。但如常途教。人執現行地前雖斷之於種子者見道位斷之。況法執此人地已去所斷也。雖然眞言行者從初發心住阿字不生妙觀速破人法上習可得意也。故護祕密經中以不思議法能變俱生我執種子等（云云）又大品經神通乘等可思之（云云）一義云。今所云破者非永斷也。所以眞言行者發初心即極解時。一切妄執悉觀無自性粗雖見心實相。未叶證位間不能斷之漸修諸行遣後等間隔乃至證佛果時至究竟極位也。故雖能正見眞實之智等（云云）一義云。眞言行者從初心以本不生觀破人法上執更以無疑。但於執有三妄四妄不同。所謂三妄執者。□妄執·細妄執·極細妄執也。從第三極細妄執開出微細妄執立第四妄執也。故從初發心時雖破三妄執猶殘微細妄執輒不成大覺證也。何無始間隔者微細妄執也。全非前三妄（云云）開見抄云。論問前至次第者。第五明問答勸修菩提行。此中有二。一明問答。二勸修。論問前至智智者是第一也。此中問答即有二重初重疑難論文顯前。後二重伏難此雖無論文附論文尋之理必可有。故問菩提至差別者第一重疑問也。意云。上論文說當觀乃至發生。今依此文即發例難。今眞言行人於八分肉團即觀淨月輪。豈非法執耶。答二乘至大心者。是第一重答也。意云。二乘之人未得體法難解空觀。故懷法執遙隔佛慧。眞言觀行即事而眞。全異餘乘。無我人法。法爾教義離絕。第二重伏難意云二乘之人有法執故第一不發大心。何得成佛。他緣大乘等離人法咎。何經三祇得成佛哉。又乘至依止者。第二重答也意云。修行顯教者未入三密門。雖亘勝義行願之二心猶不至三摩地門之一心。運步於散善之長途隔上於三摩地之直道（散善門者不三平等）第三重伏難意云。顯教行人不修三平等不得即身頓悟自證。何故眞言門之修者受祖師血脈傳兩部祕法望三密圓檀凝五相妙觀不得速疾成佛不現難思神變。今眞至智智者。第三重答也。意云。上根上智之人頓悟頓證之類不起一座直得三味。雖然非機隱證目前非機閉悟。猶依無始習氣被障如幻事法。首楞密經中云。理即頓悟乘悟併消。事非頓除因次第盡（已上）解如有人夢中爲魔鬼。曉覺了其體都無。其面影猶殘怖畏也理即頓悟者如夢覺。事非頓除者如面影。是故遁身於山林致無修之修安心於猶門凝無行之行。一切智智者如疏云。若見本不生際者是如實知自心。如實自心即是一切智智（云云）論故欲求妙道修持次第者。第二明勸修。大師云。問。初心凡夫修何法門此生證悟答。此眞言門菩薩從初發心住●字門不虧法則三密修行於此生中同佛位耳（云云）

故欲求妙道修持次第從凡入位者等事

    尋云。修持次第從凡入佛位者等（云云）其心如何。示云。從此已下論文廣歎三摩地。所云修持次第等者指五種三昧道等。即會三摩地之菩提等也。所謂故欲已下總表也。修持次第從凡已下別歎三摩地者也。能達已下明自證三德也。成大已下明化他四身也。爲行已下總決前。故大已下引文證之也（云云）何具可知料簡。
    尋云。能達諸佛自性悟等其心如何。示云。此事異義也。一義云。達諸佛自性云悟諸佛法身等云其意聊不同也。謂自性悟必雖不名法身法身者嫌化生義也。故云自性悟自性斷（云云）又法身名必雖不隨法身法身者名軌則義也。此文隨義其意別也（云云）一義云。今文述理智中三。謂法身者理也。自性者事也。然釋自性具二於自性具理智二也。故此三相證云意也。一義云能達等者總明自證三德所云三德者法身般若解脫俱以毘盧遮那所成之功德宛不同權乘三德也何如次諸佛自性者般若妙智也諸佛法身者性德妙境也境智相照周遍法界即毘盧遮那解脫之理德也。
    尋云。四身不同如何。示云。付此等意四種法身五種法身二廢立有之。故今文隨此二意所談之也。五種法身者禮讃文見。謂一淨妙法身。此大毘盧遮那也。二自性法身。此阿閦也。三自受用身法身。此彌陀也。四變化身。此釋迦也。五等流法身。此十六大菩薩八供四攝等也。何依此意大毘盧遮那佛自性身乃至等流身可讀也。次四種法身者大日經見。謂一自性法身。即大日也。二受用身。即四佛也。三變化法身即釋迦等也。四等流法身。即十六大菩薩四攝等也。何依此意大毘盧遮那自性身乃至等流身可讀也。
    尋云。此等相違云何可會耶。又十六大菩薩變化身見事有如何。示云。兩說俱各據一義不順和會也。次付十六大菩薩尤可在二意。所以以鬼畜修羅等爲等流身時者。十六尊可變化身也。以釋迦爲變化身時者。十六大菩薩已下皆可等流身也。
    尋云。爲行人未證等（文）其意如何。示云。此事其心如初簡是下宜修佛乘料簡。但三種菩提心各不同也。雖然此論本意勝義行願全述三摩地旨。故論修持次第時會五種三昧道成四種法身。何爲行人等說下廣有三密之決要。能能可思之。
    尋云。一切義成就菩薩者何菩薩耶。示云。一切義成就菩薩者釋迦菩薩也。所謂梵云薩縛悉地。此云一切義成就菩薩也。此即引金剛頂經文。見後經說。釋迦菩薩六年苦行之後。坐金剛座欲成正覺時。佛無所可成衆生無所可度所以一切衆生從本自覺覺他覺行圓滿。住此觀時遍空諸佛告言。汝所證處一道清淨金剛瑜定薩般若智未成。以之無足驚覺。爰從金剛座下合掌願示我所行處禮。其時滿空諸佛授成就之明。如此速成道。故一切義成就菩薩等（云云）
    求難云。一切義成就菩薩者。理趣經金剛菩提見。相違如何。又如金剛頂經者。薩般若智未成（云云）而見守護國界經文。驚覺之後舌端觀月輪月輪觀●字授。依之成正覺（云云）有何故耶。示云。此事有義同名異體（云云）但金剛手者普賢行願遍一切處一切眞言總名也。故釋迦菩薩成三密瑜伽正覺時云金剛手菩薩更無失。次月輪觀●字者即薩般若智也。全無相違。此事更問（云云）
    尋云。釋迦菩薩次歷三世百劫修行也。今引之證即身成佛耶。示云。此事異義也。一義云。誠雖三世百劫菩薩。今成正覺時速住三密教行頓即身成佛得意。全無相違。一義云。顯密二教雖異同一佛所說也。但且機見依不同論二教不同也例如云（天台釋）衣瓔少殊肉身不別。故釋迦教時示歷劫修行遮那教時明即身成佛。何闕而不書料簡如先先（文）
    尋云先所云一道清淨金剛瑜等者如何可得意耶。示云。料簡不同也。一義云。一道清淨者天台一道無畏心。金剛瑜定者華嚴極無自性心也。薩般若智者眞言祕密莊嚴心也。委十住心沙汰也。一義云。顯密二教事祕密不同。事理俱密如先先。但今所云薩般若智者祕密灌頂極證也。薩縛悉地一切義成就尤有深意可習之。
    尋云。初坐金剛座取證無上道（文）爾者所云無上道者指顯也指密也。示云。此事異義也。一義云。一切義成就者三密成就悉地。次簡顯佛不可名無上也。故無上道者指密佛可得意也（云云）一義云。成道必可依機見不同故於無上各可有當分無上所以四教無上且顯密無上（云云）開見抄云。論後凡至未證第六明眞言密教不具相。此中有八。一明三摩地人。二明自他佛身。三明觀未證修。四明兩部經證。五明今人現益。六明但觀菩提。七明出現歸本。八結三種菩提。論從凡入佛位者即三摩地者。是第一也。若有頓悟人纔入此教門。僧祇長劫超一念之●字佛果衆德具三密之金剛。論能達至流身者。第二明自他佛身。此中有二。一明自證一身。二明化他四佛。論能達至性智身者。是第一也。達六大無礙之自性悟三無差別之法身名證法界體性智也。論成大至流身者。第二明化他身。自性法身自然本有名自。決定不改名性軌持軌則云法。體依聚義號身。受用法身者。自受法樂身故云自受用身也。且名報身。今此報者非因緣酬答之果報。理智相應故曰報。心觀相對故曰身。此身向他名他受用。即十地菩薩能化現八萬四千色相也。變化法身者。變謂神變。化謂化作。地前菩薩二乘凡夫能化現三十二相也。等流身者即是九界應同之身（或暫時出現佛身也）等謂平等。流謂流出。即從佛界流出九界。
    問。此四身中兩部大經能說教主是何耶。
    答。凡眞言教主者。漢土本朝自門他門異解速分雖難定之。且存一義四身共可說故。大師云四種法身共陳斯道十八瑜伽同示此趣（已上）又二教論引大日經配釋四身之說法。或義云。自性受用者心王理智法身也。以此二身爲教主如二教論聖位經說文。變化·等流二身者心數眷屬也。雖說眞言便請心王教勅傳說之。如守護說等是也（云云）
    問。法身內證有言說耶。答。此條文一宗之大事輒以難述者。依師承一義不可有言說義。疑云。凡顯密二教分別者偏依法身說法有無。若法身無言說。與顯宗何別哉。答。顯宗於法身獨談無相無言是名爲法身。且以四句分別之。一色相色相（顯宗化他）二色相無相（顯宗自證）三無相有相（密宗化他）四無相無相（密宗自證）今此第四以心傳心。問。自證無相有言說耶。答。大日經云。甚深無相法劣慧所不堪。爲應彼等故兼存有相說（已上）瑜祇經云。我本無有言。但爲利益說（已上）疏云。自證之境說者無言觀者無見（已上）大師云。無生相現法界宮。無染不染相具五大色。無言不言相說三昧耶（云云）其證甚多。不能具述。請諸學者任文取義。爲行人未證故理宜修之者。第三明勸未證修。疏云。常樂坐禪示作成就者於眞言門中心住一境而不散亂。如觀聲本尊種子隨於一事心不外緣即能大成就者。心在散亂設無量劫中欲求成就尚不可得。何況一生現得法利破（已上）然則卜居閑林早息五欲之亂緣凝思於禪坊速修三密觀行。圭峰大師云。黃昏成時寂莫身心。總無數洹沙諸佛入我身。我身常入恒沙諸佛。此言甚非常在匋日中。論故大至證果者。第四明兩部經軌。悉地從心生者。疏釋云。當知眞言行者但以方便自淨其心。悉三業清淨當於是中自得明了而自覺悟也。解如有人夢中修行種種六度而淨佛國夢覺則無成理之相。但是一念無明心中有因果萬行耳也（云云）如金至證果者。謂釋迦菩薩經三無數劫雖難行苦行非眞言功用不成無上道。於●字觀行證遮那法身從凡入佛位即三摩地力。大師云。心王國土無爲樂旋蹠可期四種法身恒沙之德即身自得。夫捨身命於曠劫修對治於悠途。豈得問曰不論哉（文）

凡今之人若心決定等事

    尋云。若心決定如教修行者指何心耶。
    示云。眞言教心本來成覺凡聖同體也。業即解脫一切衆生本有薩埵也故此心決定更所無疑如教修行不起于座三摩地現前（云云）此即普門頓入上根即身成佛大機也。
    示云。淨名經等不起滅定現諸威儀（文）今不起于座三摩地現前同異如何。又應於是成就本尊之身者何本尊耶。示云。現諸威儀三摩地現前者。理祕密事理俱密如先先。又闕而不書料簡（云云）次本尊身者。隨行者三摩地尊體無量也。何普門塵數諸薩埵從此一門得入法界。委更問。

故大毘盧遮那供養次第法事

    尋云。故大毘盧遮那經供養次第法（文）爾者此文論主自引之也。示云。此事料簡不同也。一義云。譯者所載也。其故今所引供養次第法者。善無畏三藏始金粟王塔下承聖加被所寫第七卷也。爰以安然·智證同引目錄無畏釋定。而譯者引之爲助證可得意也。一義云。論主所載也。所以見文相非譯者所引也。但至金粟王塔下難者無畏所寫非今始。從本在南天鐵塔內龍猛菩薩豈不見之耶。何此等二義俱以不審也。所以先付譯者所引云。第七供養法卷無畏三藏雖寫之。從本此經世在條勿論也。復龍猛菩薩未令開南天鐵塔以前於虛空中所說。毘盧遮那要略念誦經者今供養法卷同本異譯故也。次付論主所引云。若龍猛引之者。尤如念誦經可引之。然今文言更供養法說故也若爾者譯者所載也。又後人書改之也。抑此經從本法界宮雖有之依今第七卷譯者引之得意有何失。但明局可決之（云云）
    尋云。若無勢力廣增益者何意耶。示云。此事料簡不同也。一義云。行人若無擇地造壇等勢力者但觀菩提心。但付此義即在難。其故同第七卷云。甚深無相法劣慧所不堪爲應得等故兼存有相說（文）次有相說爲不堪無相人。今何如此料簡耶。雖然此經心有相無相事理俱密。更於無別體處。擇地造壇等尤可依勢力故。且此難說也。一義云。眞言教意有相無相同體事理俱密也。所云住法但觀菩提心者此也。何指此觀云無相指造壇等有相得意耶。然於事理俱密中無擇地造壇等勢力者。但修三密妙行云事也。但至兼存有相之說文者且出淺略門（云云）但於有相無相者俱可有四重祕釋。又三種灌頂可習之（云云）

若修證出現則爲一切等事

    尋云。若修證出現乃至一切佛事等者。文意如何。示云。此文出三意。謂文若修證出等者明迹機自證化他也。此則指此宗阿闍梨。文云（大日經）若於此教法解此廣大義正覺大功德名阿闍梨諸佛不出世時此人即名佛（文）但可有重重阿闍梨。委更問。二若歸本者明本佛依止二法也。此則指法界宮密嚴國土毘盧遮那如來遍一切處也（云云）三不起于座等者明迹本同體事理俱密即身成佛悉地也。其意在下頌（云云）

讃菩提心曰若人等事

    尋云。今頌意如何。示云。讃菩提心曰云已下總結勝義·行願等三種菩提別結三摩地能所之菩提心也。但三種并具九種菩提能所證入三部成就。如此源義非口決難辨。且可有四重義。所謂一淺略。於此四句初二句雙頌能證心智後二句雙頌所證身位也。二深祕。初二句頌金界勝義菩提心後二句頌胎藏行願菩提心。二句心同體即三摩地菩提心也。三祕中深祕。初二句心法成佛後二句色法成佛。色心不二即身成佛（云云）四祕祕中深祕。此四句各具兩部三密五智四身。謂先約胎意者。若人求佛慧者。證即口密也。通達菩提心者。意密。父母所生身者身密。速證大覺位者總結三密也。次約金意者。若人求佛慧者。總擧五相成身也。通達菩提心者。通達心菩提心金剛心三相也。父母所生身者。金剛身。速證大覺位者證無上菩提身也（已上）五相成身五智五佛。如先先（云云）何此四句兩部一句悉地法門。初文上根上智之人者指此頌深意也。此則一根八葉一智五智兩部冥一依正不二色心相應即身成佛蘇悉地之人也。委更問。故四句雖異三句但有大覺內證。所云大覺者此宗阿闍梨密教教主也。於今位一字且雖有十六重義速祕密慧生遮那一位也。委如祕密灌頂口決。最初文大阿闍梨云者心有之。委更問（云云）開見抄云。論凡今至之身者。第五明今人現益。不起于座者。如五字陀羅尼偈云。此法爲最上乘者。諸根性下劣者疑惑不能信。衆生性淨故諸佛本誓故以相應法印現成聖身。即於一座中便成最正覺。若隨法門者應作如此信。若起於一念言我是凡夫同謗三世諸佛。法中結重罪（已上）即以不費心三祇之遠劫不運步於五位悠途而不修法生祕觀。載大師即身成佛（云云）嵯峨天皇仰云。眞言宗即身成佛其證何在。勤操弟子入五相三摩地觀忽然於出家頂上現五佛寶冠於肉身五體放五色光明。當爾時一人起序萬民作禮。諸宗靡旗皇后送衣。不起于座三摩地現前之說唯彌應仰信而已。論故大至法也者。第六明但觀菩提心。若無支分淺略之作法。唯觀眞言深祕之菩提。問。言若無勢力廣增益住法但觀菩提心。明知增益儀或可爲最上。何如此釋哉。答。如來說法從淺至深擧劣說勝至教大綱。然則廣增益法是淺略門。三密觀行即深祕門。不思議疏云。淨白純淨法者。於體法中恒有得恒沙經無量功德及布施諸度門也（云云）論此善至佛事者。第七明出現歸本。若修證出等者。是隨緣之化他也。若歸本則是等者。是法然之自證也。密嚴經云。不捨欲界身成佛作佛事。要往密嚴土證於無上覺（已上）上二句化他下二句自證。大師釋密嚴云。密者金剛三密○嚴者具種種德言。以恒沙佛德塵數三密莊嚴身土嚴是名曼荼羅（云云）論讃菩至覺位者。第八結三種菩提。夫通達三德菩提修行兩部曼陀不捨一生凡夫身頓證萬德佛位。幸哉此身適値此論。設雖得紫金之妙體欲故黃壞之朽骨。歸命龍樹尊證得我心願而已（文）
    示云。此論龍猛千部之肝心遮那祕藏奧腑。文約義深。言略旨廣。淺才聞而對驚顯機滯情。如向株生鬼貌。智者見而彌悟密家貴心。豈依繩起蛇想。爰以一途相承忝開祕論任先師口傳聊談密義。偏爲助自宗修學敢不哲他宗嘲言而已。
    于時嘉暦三年（戊辰）八月七日於尾州丹羽郡小櫟安樂寺學頭坊談而已。安超記之。
（御本云）
貞治二年（癸卯）五月二十八日寫本雖爲六界調界依爲能爲四帖。右旨者爲後代流傳廣作佛事。歷於數日今書寫了。弟子金剛玉範。
<PIC>T70011501.GIF</PIC>
<PIC>T70011502.GIF</PIC>

（出生義）五佛

    東方金剛藏世界阿閦如來。
    南方寶莊嚴世界寶生如來。
    西方大蓮華寶藏世界阿彌陀。
    北方羯磨世界不空成就如來。
    中央如蓮華胎藏世界大日如來。

十六大菩薩

    薩菩薩  普賢金剛薩埵也
　  賢護菩薩  王菩薩
　  金剛藏王  愛菩薩
　  寶憧菩薩  愛染菩薩
    喜菩薩  善哉菩薩
　  智憧菩薩等（云云）

三摩地菩提心

一阿字觀。一通達心
    二能觀人所證功德三（一所觀淨識。二地前所見。三地上所見二（一初地所見。二九地所見））二菩提心。
    三即身成佛瑜伽行三（一總標三密五相。二別明三密行相。三別明五相成身）三金剛心。
    四所證菩提心功德三（一五相具足圓滿德。二觀行成就所現相。三古佛所說成證）四金剛心。
    五明問答勸修菩提行二（一問答。二勸修）五證無上菩提。
    六明眞言不具相八（一明三摩地人。二明自他佛身。三觀未證修。四兩部經證。五今人現益。六但觀菩提。七出現歸本。八結三種菩提）

金剛頂經四地

    一勝解行地三十心。
    二普賢地十地。
    三大普賢地等覺。
    四普賢曜地妙覺。

    不空不可引一行記云不審。答之云。大日要義抄第三（覺範作）云。私撿二師碑文。貞元錄等一行開元十五年長逝春秋四十有五。不空神龍元年征迹。明知禪師行年三十三三藏誕生。法弟三藏譯論○（春秋七十）註入先哲禪師疏文寧可耶（文）後人說引先代經論事。祕經中註入寶生阿闍梨說。天台十疑引雜集論。四教義引玄奘所譯俱舍論天地此界多門寶等文。是皆後人書入也。
（御本云）
    康應改元（己巳）九月二日於上野國深巢苗島賜花藏寺本師御本爲令法久住書寫了。定智。
    于時寬永八年十月五日（山門西塔）溪廣院書寫。
    山門三院執行探題天海大僧正樣（拜上）