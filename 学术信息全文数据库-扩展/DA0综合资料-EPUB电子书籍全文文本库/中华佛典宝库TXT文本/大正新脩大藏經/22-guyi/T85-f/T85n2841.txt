大正新脩大藏經第 85 冊 No. 2841 大佛略懺


　　No. 2841

大佛略懺一卷

　　夫欲禮懺必須先敬三寶。所以然者。三寶即是一切眾生良支福田。若能歸向者。則滅無量罪。長無量福。能會行者。離生死故得解脫樂。是故弟子某甲等歸依十方盡虛空界一切諸佛。歸依十方盡虛空界一切尊法。歸依十方盡虛空界一切聖僧弟子。今日所以懺悔者。正言無始以來在凡夫地莫問貴賤罪次無量。或因三業而生罪。或因六相而起過。或以自邪思惟。或藉外境起於染著。如是乃之十惡增長八萬千諸塵門牢。然其罪相雖復無量大而語為不出有三。何等為三。一者煩惱。二者是業。三是果報。此三種法能障聖道及以人天晙妙好事。是故經中目為三障。所以諸佛菩薩教依方便懺悔除滅此三滅者。則六根十惡乃至八萬四千諸塵牢門皆悉清淨。是故弟子今日運此增上晙心懺悔三欲滅。此三罪者當用何等心可令此罪滅待。先當興七種心以為方便。然其此罪乃可得滅。何等為七。一者慚愧。二者恐怖。三者厭離。四者發菩提心。五者怨親平等。六者念報佛恩。七者觀罪性定。第一慚愧者。自強我與釋迦如來同為凡夫。如今世尊成道以來已經爾所塵沙劫數。而我等相與耽染六塵流浪生死永無出。其此寶天下可慚可愧。可著可恥。第二恐怖者。既是凡夫身口意業常與罪相應。以是因緣命終之後應墮地獄畜生餓鬼受無量苦。如此實為可驚可恐可怖可懼。第三厭離者。相以當觀生死之中唯有無常苦空無我不淨。假如水上泡速起速滅流轉猶若車輪。生老病死八苦交煎無時慚息。眾等相與但觀自身從頭至足。其中但有三十六物。髮毛爪齒膿囊涕唾生熟二藏大膓小膓脾腎心肺肝膽□唱肪膏膜腦筋骨髓大小便利九孔常流。是故經言。此身眾苦所集。一切皆不淨。何有慧者而當樂此身。生死既有而此種種惡法甚可患厭。第四發菩提心者。經言。常樂佛身者即法身也。從無量功德智慧生。從六波羅蜜生。從慈悲喜捨生。從世七助菩提法生。從如是等種種功德知慧生。如來身欲得佛身當發菩提心。求一切種知常樂我淨薩婆若果。淨佛國土成就眾生。於身命財無所憐惜。第五怨親平等者。於一切眾生起慈悲。無彼我相。何以故。爾若見怨親即是分別。以分別故起諸相著。相著因緣生諸煩惱。因緣造諸惡業。惡業因緣故得苦果。第六念報佛恩者。如來往昔無量劫中。捨頭目髓腦支節手足國域妻子象馬七珍。為我等故修諸苦行。此恩此德實難酬報。是故經言。若以頂戴兩肩符負於恒河沙劫亦不能報。我等欲報如來恩者。當於此世象猛精進得勞忍苦。不惜身命建立三寶。佛通大乘廣化眾生同入正道。第七觀罪性空者。無有實相。從因緣生。顛倒而有。既從因緣而則可從因緣而滅。從因緣而生者。押近惡友造作無端。從因緣而滅者。即是今因沈心懺悔。是故經言。此罪相不在內。不在中間。故諸此罪從本是空生。如來等七種心已如緣相。十方諸佛賢聖擎拳合掌彼陳至到慚愧。改革舒歷心肝洗蕩膓胃。如此懺悔亦何罪而不滅。亦何障而不消。若復正爾攸攸緩緩情虛往自勞形。於是何蓋。且復人命無常喻如轉燭一息不還。便向灰讓三塗苦報。即身應受可錢財寶貨促計求脫。窈窈冥冥恩赦無期。獨嬰此苦無受仗者。莫言我今生中無有此罪。所以不能墾到懺悔。經中道言。凡夫之舉足動步無非是罪。又復過生中皆悉成就無量惡業追逐行者。如影隨形。若不慚愧罪惡日深。故苞藏癡疵。佛教不許說悔先罪。淨名所尚故智長淪苦海。是由隱覆。是故弟子今日發露懺悔法。更相由藉因煩惱故以起惡業。惡業因緣故得果苦。是故弟子今日至心第一。先應懺悔煩惱障。又此煩惱諸佛菩薩入理聖人種種呵責。亦招此煩惱以為怨家。何故。能斷眾生慧命根故。亦招此煩惱瀑河能漂眾生入於生死大苦海故。亦招此煩惱以為羈鎖能繫眾生於生死獄不能得出故。使以六道牽連死生不絕惡業無窮苦不息。當知。皆是煩惱過患。是故弟子今日此增上善心歸依佛。如是十方盡虛空界一切三寶。

　　弟子從自無始如來至于今日。或在人天受報。有此心識常懷愚。或繁滿胸衿。或因三毒相造一切罪。或因三漏造一切罪因。或膺造一切罪。或因受造一切罪。或因三苦造一切罪。或因三假造一切罪。或因貪三有造一切罪。如是等罪無量無邊惱亂一切六道四生。今慚愧皆悉懺悔。又弟子無始以來至於今日。或因四識住造一切罪。或因四流造一切罪。或因四取造因四執造一切罪。或因四緣造一切罪。或因四大造一切罪。或因四縛造一切罪。或因四食造一切罪。或因四生皆悉懺悔。又復弟子無始以來至為今日。或因五住地煩惱造一切罪。或因五受相造一切罪。或因五蓋造一切罪。或因五慳造一切。或因五見造一切罪。或因五心造一切罪。如是等罪煩惱。


