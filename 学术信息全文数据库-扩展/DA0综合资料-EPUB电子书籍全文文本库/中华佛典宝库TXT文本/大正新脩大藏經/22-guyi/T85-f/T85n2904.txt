大正新脩大藏經第 85 冊 No. 2904 七千佛神符經


　　No. 2904

佛說七千佛神符經

　　人身延年益算。年一百二十歲。甲辰□□□□益算。七千佛守護人身。令不見惡□□□□救我益算。七千佛為護人身斷諸□□□□甲子。從佛益算人身命盡之者。□□□□千佛下生與我益算。七千佛救護人□□□之者。益其食算七百七十佛下生。與我益算。七百七十佛下生身。疾病之者菩薩破魔。三十五佛下生。與我益算。七百七十佛守護人身。令得堅強勇猛精進五十三佛下生。與我益算。七百七十護人身命億千萬歲常得佛道。六佛下生。與我益算。七百七十佛護人益身命。開智慧憑通達無礙。七佛下生與我益算。三十五佛護導人身。威儀無缺。眾魔自畏。八萬眾菩薩與我益算。七十三佛願佛及諸菩薩並聲聞求辟支佛。是諸阿羅漢為弟子益算。七千佛符打鍛眾魔蠱道山林社稷郎岸北神盡自消滅。千佛符打鍛眾魔風王竈君水龍之神土公盡自消滅。千佛符打鍛五秏六噓惡夢悲啼野道呪咀盡自消滅。破軍星主秏虛。武曲星主官事。廉貞星主口舌。文曲星主惡夢。祿存星主百鬼。巨門星注非尸。貪狼星主惡氣。在北斗星注生命。在北斗星注百鬼。三台星主護身命。第一怨星第二良星。第三辟星第。四熒惑星。第五危星能消災受難。辟除天下疫氣疾病。姦非魍魎訪。亂鬼皆去千萬里之外。急急如律令。

　　第一心開符。第二益算符。第三救護身命符。第四金木水火土不相刻符。第五注生人阿姬死鬼秏噓神符。所生之注一切惡物見符。散滅急急如律令。

　　將軍在子。六月壬子朔二十日癸丑開白。千佛神符保請百年。若月衰日衰。若歲衰時衰。日忌當佩符之後無有衰忌。千佛符厭令其人過災度難延年益算。受符以後壽命延長。七千佛神符請命。願受一百二十歲。得算備足符。生之身。佩符之後。諸佛生我。諸經載我。光明照我。陰陽長我。四時養我。五大將我。五雲蓋我。菩薩護我。六百甲子覆我。五帝助我。五音樂我。五兵衛我。星辰格我。五絲依我。五香薰我。金床臥我。錦被覆我。仙人扶我。玉女侍我。青龍引我。白虎狹我。守公候使人受我。五姓敬我。萬姓榮我。長者順我。鄉里媚我。弓箭刀兵盜賊離我。虎狼蚖蛇避我。五毒蠱道避我之身。佩符之後天開四通。百鬼不從。墮水不沒。刀兵不傷。出入吉良。不逢禍殃。四方五岳將軍所護。無道備具。保宣在前。賢懷敬我。良藥與我。神符護我。百鬼避我。百神愛我。天門開我。地戶出我。涼泉飲我。風霜雨師除道。當符前者死。逆符者亡。符厭死喪新舊注雌雄破殃伏連之鬼。符厭山林社稷之鬼。符厭遊天之鬼。符厭赤舌之鬼。符厭比舍五土注之鬼。符厭日遊土氣之鬼。符厭星死之鬼。符厭客死之鬼。符厭兵死獄死之鬼。弟子佩千佛符之後。四出行來。千道無窮。萬道無難。臥不惡夢。所求常得。所願從心。千佛法正如符。所勅急急如律令。

　　第一心開　符<<PIC>T85p1446_01.gif</PIC>第二益算符<<PIC>T85p1446_02.gif</PIC>第三救護身命符<<PIC>T85p1446_03.gif</PIC>第四金木水土不相刻符<<PIC>T85p1446_04.gif</PIC>第五注生人阿姬死鬼秏虛神符<<PIC>T85p1446_05.gif</PIC>符厭死喪新舊注雌雄破伏連之鬼三世<<PIC>T85p1446_06.gif</PIC>符厭遊天之之鬼<<PIC>T85p1446_07.gif</PIC>符厭赤舌之鬼<<PIC>T85p1446_08.gif</PIC>符厭比舍五土之鬼<<PIC>T85p1446_09.gif</PIC>符厭日遊土氣之鬼<<PIC>T85p1446_10.gif</PIC>符厭星死之鬼<<PIC>T85p1446_11.gif</PIC>符厭客死之鬼<<PIC>T85p1446_12.gif</PIC>符厭兵死獄死之之鬼<<PIC>T85p1446_13.gif</PIC>符厭界祥女祥之鬼<<PIC>T85p1446_14.gif</PIC>符厭無辜之鬼<<PIC>T85p1446_15.gif</PIC>。

佛說七千佛神符經


