大正新脩大藏經第 85 冊 No. 2877 如來在金棺囑累清淨莊嚴敬福經


　　No. 2877

如來在金棺囑累清淨莊嚴敬福經(新西方胡國中來出皇涅槃中)

　　如是我聞。一時佛在拘尸那城娑羅雙樹間。說涅槃訖竟。垂入金棺。欲焚其身。偏坐金棺楯上。雙目出淚放光動地。無量大菩薩眾天龍八部等悉皆生疑。爾時須菩提白佛言。世尊今欲普為大眾仰請決疑。不審聽不。佛言。任汝所請。須菩提白佛言。世尊如來恒說涅槃常樂永無生死。何由今坐金棺楯上涕淚交流令眾疑也。


