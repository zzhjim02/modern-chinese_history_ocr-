No.2703
悉曇十二例

        日本叡山沙門安然記



　　錄者私謂。紀者叙文及十八章所不載者。諸梵文中現行於世。因以出之。
　　一。半滿二字離合例。
　　涅槃經云。初教半字後教滿字。義淨三藏·慧遠法師等皆説云。凡諸字母。未將阿等韻字來呼則名半字。若將阿等韻字來呼則名滿字。謝靈運云。猶如眞旦諸字。若直言字名爲半字。若加者名爲滿字。慈覺大師悉曇記云。三藏説云。如●悉●曇字。其●達字上未加●娜字名爲半字。今加●娜字名爲滿字。今云。●曇字十八章中所未見也。具如後説（云云）。
　　二。十六轉韻有無例。
　　義淨三藏傳云。阿等十六韻字。用呼迦等三十三字母（除叉）都有三十三箇十六之轉。是名初章合十八章。當今時俗始教童蒙多以不道紀里（二合）紇梨（二合）哩（一字）利（一字）四字。縱爲十六亦成無過。全眞相公次第記云。乙里乙梨里𠼝四字用補汚聲添字。今云。悉曇紀云。西域記云。梵王垂則唯四十七言。悉曇十二。體文三十五。四十七言明矣。莊嚴經云。太子入堂始學字母。師説字母唯四十七言。此中缺無紇里（二合）等四字。而有●濫字。足四十七言。佛説文殊問·大涅槃·金剛頂·大日經始有此四而無●濫字。涅槃經云。此四字義非世所知。故知。劫初以來唯有十二。如來出世始有十六。當今天竺隨俗十二。或準佛法可爲十六。
　　三。十二轉韻短長例。
　　悉曇叙云。始曰悉曇而韻有六。長短兩分字十有二。即阿（上聲短呼）阿（平聲長呼）等是也。其中紇里（二合）等四文。悉曇有之非生字所用。今略也（十二字注兩兩相隨上短下長）紀文亦云。義淨三藏云。上之三對上短下長。下之三對上長下短。今云。梵文對注多如義淨三藏説耳。
　　四。二字合成一音例。
　　全眞相公次第記云。如●薩●嚩字其上薩字之終音含下囉字之半音。如●沒●馱字其上沒字之終音含下娜字之半音。西域呼之以爲半音。或以●迦字爲半音者非也。今云。諸梵文中。或有●車●馱●馱●頗等字。●馱●提●地●曇等字。檢尋文例毎五句字上四字中各以下字隨合上字之下皆成下字之音。未見當句四字之中相合以爲二合之音。然半音字即是今紀第十八章怛達文是。乃於●迦等若加●此畫則呼●秸（古八反）等。諸字皆然。諸梵文中以爲半音。未見●沒●馱之●娜以爲半音之注。亦無字母●迦以爲半音之文。故知。●馱字成下音非上字終含下半音。其以下字之聲連成上字之音。具如次説。
　　五。下字連成上字音例。
　　體文記云。●濫字力陷反。音近郎紺反。●叉字楚下反音近楚可反。疑云。●濫是●攞字重體。●叉是●迦●灑二合。何故梵王安之字母之中。今云。●濫是合字之式法。●叉乃連聲之軌模。標合字則擧終顯始。標連聲則擧始顯終。悉曇之文合字之法。初合他字爲十七章。後合自體爲十八章。故標第十八章自體之重以示前十七章他字之合。所以梵王元製以爲準的。又梵音中有連聲法。或以下字之首響連呼上字之尾響。或成上字之尾音重加下字之首字。謂其五九之字自有三類之音。以連上字之終皆成上音之終。其五句有數家説（具如別文）今智廣云。聲之所發則牙齒舌喉脣等。合干宮商其文各五。大唐宗睿和上説云。五句如次喉齶舌斷脣聲。眞旦五音謂宮商角徵羽。即是喉齶舌齒脣字。其處音也。天竺五音謂迦左吒多跛。即是喉齶舌齒脣處所發音也。故宗睿和上説爲允當矣。其後九字更無異説。今智廣云。遍口之聲其文有十。謂加●濫字。宗睿和上名曰滿口。通出五處故云遍滿。其五句字有三類音。一喉内始音。謂迦字是也。二舌内始音。謂左吒多也。三脣内始音。謂跛字是也。其後九字有三類音。一喉内始音。謂野賀叉也。二舌内始音。謂囉攞奢沙娑。三脣内始音。謂嚩字是也。即此五九始音之字各成三類終音之字。謂如大空涅槃之音各有喉舌脣内之音。大空三音。●幸建欠是。涅槃三音。●革揭劫是。譬如儒家雙聲韻聲者也。諸梵文中用此三音。或依下字三類之始音連呼上字三類之終音。謂如●索●訶（連下字喉内之始音呼上字喉内之終音）●薩●埵（連下字舌内之始音呼上字舌内之終音）●三●婆（連下字脣内之始音呼上字脣内之終音）此是有一●娑字依其下字三類之始音自成上字三類之終音。他皆倣此（云云）。或時雖有下字三類之始音別義應成上字三類之終音。則以三類之始別合下字之頭首。以此首字聲連呼上字聲。而其下字頭首之字或人呼之或不呼之。謂如●三●藐●三●沒●馱（此●字或呼乞三。或直呼三。若唯有下一●娑者應成上字舌内終音）●額●鞞（此●字或呼濕嚩。或直呼鞞。若唯有下一縛字者應成上字脣内終音。今下字首別加奢字。則成上字舌内終音）●颯●多●喃（此●字或呼波多。或直呼多。若唯有下一多字者應成上字舌内終音。今下字首別加波字。則成上字脣内終音）。此依下頭三類之始音自成上字三類之終音。他皆放此（云云）大日疏云。薩埵具足可云索多。然聲明法義理雖正而音韻若不便者即隨便呼之。故諸論師釋云薩埵。即此義也。上下二字二法若斯。諸有二合三合四合五合之字隨依下下之始音各呼上上之終音。可云●鉢羅（二合）●瑟怛囉（三合）●阿勒乞殺逼耶（四合）●阿勒乞殺密[口*稜]耶（五合）他皆放此（云云）合字重體編爲諸章。根本字母通爲體文。今體文中自有迦沙。而以最初之迦字更合末後之沙字欲示一切之字母皆有連聲之合法。先標喉内之聲欲顯脣内之聲。既知内外自得中間。所以梵王元製以爲準的。
　　六。大空涅槃連聲例。
　　大日疏云。仰等五字各加上字以連前字皆如空點。野等九字以連前字。前字之音皆如涅槃。又云。西國仰等五字以爲上字空點。今云。諸梵文中盎迦章字皆如此説更無異途。但其仰等五字●麼●婆二字以連上字。上字之音亦如空點。自餘諸字以連上字。上字之音皆如涅槃。然夫一切大空涅槃本音皆有自體三類之音。一切大空涅槃連聲皆有下字三類之音。盎迦章字亦有自體三類之音。其字連聲亦有上字三類之音。所以悉曇章中大空且呼脣内之聲。涅槃且呼喉内之聲。既有外内豈無中間。
　　七。梵字漢字注異呼例。
　　上代多云●悉●呵。●莎●呵。●拔●折囉。近代多云●薩嚩●訶。●娑嚩●訶。●嚩●曰羅（娑嚩二合訶字反。音不同。具出不空羂索經眞言注）今云。諸合字中有異呼法。十二轉中呼第一轉。或隨多少本字直呼本字音。或於多少上字隨呼下轉音。餘十一轉呼麼多音。或於多少本字皆轉麼多音。或不轉上諸字只轉最下音。其上諸字如第一轉。或於多少本字直呼本字音。或於多少上字隨呼下轉音。此下轉音亦隨便宜或一一次轉之。或落落超轉之。轉諸上字如上諸麼多。或如第三轉。或如第五轉。或如第七轉。或如第九轉。一第一轉字直呼本音者。如●多薩那。●多迦嚩。●娑嚩。●訶等。二於上諸字呼下轉音者。如●阿勒叉微耶。●阿勒叉微釐耶。●入嚩●囉等。三餘十一轉皆呼麼多者。如●悉底里●野。●異●乞史等。四不轉上字只轉下字者。如●跛●娜弭。●梅●怛里●耶等。五於上諸字直呼本音者。如●娜薩尾等。六於上諸字隨下轉者。如●瑟多唎等。七如第三轉。如●室者●地等。八如第五轉。如●沒羅●憾麼等。九如第七轉。如●拔●折羅等。十如第九轉。此如三五七九梵字之轉隨用三五七九漢字之注。是以古今讀梵文者。雖無三五七九漢字之注猶讀三五七九梵字之轉。讀第三轉者。如讀●鉢羅呼比羅等。讀第五轉者。如讀●怛嚩呼土嚩等。讀第七轉者如讀。讀第九轉者。如讀●瑟抳呼祖汝等。然而近代讀者多用三五之音。如呼合字連聲亦然。又合字中有異呼法。或反多音以爲一音。或呼第一轉。如●波●若等。或呼第三轉。如●寫●比等。或呼第五轉。如●莎●呵等。或呼第七轉。如●弊●彯等。或呼第九轉。或如呼二合。自餘亦然。此式極要。特可檢尋。
　　八。梵音漢音出沒例。
　　舊譯多云●薩●嚩。新翻或云●娑●羅嚩。今云。諸梵語中有出沒法。或沒句首。如●吠●沙●婆●野。或沒句尾。如●舍●利●弗●●。或沒句腹。如●薩●達●摩●芬●陀●唎●迦。或沒三處以爲三音。如●耆●闍●崛。或沒首腹。如●般●若●波羅●蜜●多。或沒腹尾。如●毘●沙●●門。或沒首尾。如●●釋●提●桓●印●。或沒三處以爲一音。如●●●梵。或沒上入下。如●波●若。或沒下入上。如●薩●嚩。或沒二本音殆似他音。如●阿●●耨●●達。●●調●●達。或沒二合音殆似他音。如●彌●●勒●毘●紐。亦云韋糅●莎●攘。或沒尾仰等五字如大空點。如●舍●迦●●文。●阿●毘●●曇。●旃●●檀。或沒尾喉等三類。如涅槃點。如●毘●流●勒●。●維●摩●●詰●●矩●●粒。如是類例不可勝言。上來皆是雖有其字而略其音。若具足言之皆如其字而呼其音。所以新舊三藏互有存略之論而已。今●薩●嚩者是略呼也。或沒囉入上呼云薩嚩。或沒羅入下呼云散嚩。具足呼之云娑羅嚩。或人亦云娑留（和音）嚩。或經亦云娑𣋼嚩。又●跛●娜麼（二合）集經云般謨。是●跛●娜謨字沒其娜音入跛字下。古譯呼●跛●娜麼爲鉢頭摩亦鉢特摩。此皆印度語法。皆有出沒。猶如日本言辭亦有廣略。
　　九。梵字形音不正例。
　　藥師經二卷本云薜瑠璃耶。陀羅尼集云毘留離耶。大佛頂經云吠瑠唎也。金剛智大佛頂云●吠●𠯆（去引）●𠻗耶（二合）不空本作●吠●●女（去引）𠻗耶（二合）注大佛頂梵字眞言疑作●吠●女●哩也。最勝王梵字眞言云●吠●女●哩也。今云。實是●吠●女●哩也寫者暗於梵文。或作●●●讀者暗於梵音。或呼鞞琉璃耶本作短聲●女字或作長聲●女字寫者誤作●字亦作●字。注大佛頂疑作●字。此字唯有都魯之音而無女音。讀者強作女𣋼之音而背字形。金剛智大佛頂●勃林字。不空本作●字。注大佛頂疑作●字。金剛輪●悉底哩●野或作●字。或作●字。金剛界讃●怛他字異本作●字。尊勝眞言●散●祖字異本作●●字。孔雀經●謎字。大樂經●怛唎（二合引入）字。如此類例梵注極繁。宜搜正實不可雜信成佛記云●薩●嚩●枳攘。此云一切智。舊云薩般若。亦云薩婆若。亦云薩雲若者是訛矣。今云。此語更誤。暗出沒故。體文記云。●嚩字房下反。音近房可反。舊又音和。涅槃疏云。嚩字舊或作禍。今言薩雲若者實是薩和若字連聲呼之云薩雲若。則如●提●婆●般●若。或云提雲般若。●毘●婆●尸佛或云維衞佛。●毘●摩●羅●訖哩●帝或云維摩詰。●弗●婆●提或云弗于逮。●舍●婆●提或云舍衞。●婆●蘇●枳或云和修吉等類皆此例也。他放於此。●沙字二音亦應如此。又枳欀字衆釋多誤。或云●仰●拏（二合）故呼枳（紀音）欀。或云●惹●拏（二合）故云枳（只音）欀。二説皆誤。今試竅之。海雲和上説云。嚩曰羅（二合）吉欀此云金剛智。良賁仁王疏云。般羅腎惹此翻云慧。若那云智。大品經中以若一字通目智慧。以若助般若名爲慧。以若助那若名爲智。注金剛云般若。具云鉢羅愼若。或人依此等文云枳欀愼若。是與吉欀腎若同矣。勝天王云。若有菩薩入般若門分別法義。入闍那門分別根性。佛性論云。般若及闍那。實智及權智。悉曇紀云社若（而也反二合）也。大日疏云。●然（而戰反）胎藏法云。●欀。勝鬘疏云。爾炎梁云智母。或人依此等文云。悉曇紀中社字闍字皆注●惹字。又然欀爾炎字漢音呼之是則●惹●拏（二合）之空點也。二證雖明共違梵文。何者翻梵語云。梵云●吉欀。此云何知。梵云闍那此云人也。故知非也。今據十波羅蜜梵號第六名●●。第十名●。其●字是合●欀●拏二字。非合●仰●拏。非合●惹●拏其●字的出常曉本第七章。眞旦多暗梵字行草見●欀字之全謂●仰字之脫不改●惹拏之形。猶呼吉欀之音。見●欀字省謂●惹字之眞不除●惹拏（引）之形。猶呼爾欀之音。然此枳字之音自有紀爾二音。所以好吉欀者呼曰枳（紀音）欀。好爾欀者呼曰枳（只音）欀。實以仰等五字五天異呼。遂使翻譯之人各致梵漢之異。
　　十。悉曇衆本非眞例。
　　日本所有悉曇衆本殆及十家。尋檢類例不出三種。一者昔婆羅門僧正門人佛轍將來悉曇。及以前後入唐諸人將來悉曇。或十一章。或十二章。或十三章。或十四章。並有今十八章。前十四章之文少剩少脫異端巨多。然而未見第十五章以後之文。二者大唐慧遠涅槃疏中所釋悉曇。略十二章廣三十二章。只有單字二合二類一切皆合故及三十二。即是今十八章前八章文之上多加二合之字。未見後十章文三合四合五合孤合之文字也。三者或眞言宗所持悉曇。或有二卷。單字二合三合四合一切自合。一切互合。唯出頭字不出十二。且如四合自合字作●●●●等形。注云迦迦迦迦等也。或有七卷。單字二合三合四合五合六合一切自合。一切互合。皆點頭字盡不著十二。且如六合自合字作●●●●●●等形。注云迦迦迦迦迦迦等也。此等三類悉曇衆本。或著漢注隨字直呼云●●迦迦等。或云●仰迦等。都無●盎迦章異合之音。●訖里章別合之韻。亦無體文兩音之釋。孤合十五之説。而有古今讀悉曇者或隨梵字而直呼字音。或隨漢注而只呼注音。復有古今讀眞言者。或窺梵字而與漢字異呼之。或窺漢字而與梵字異呼之。而未曾有悉曇梵漢之與眞言梵漢相會讀之。
　　十一。伊翳難定例。
　　諸梵語中伊翳通用或伊處用翳或翳處用伊何以知之且如●●●●或云●●●●。又如●●●或云●●●。又如●●或云●●。其例巨多（其一）然傳悉曇者音韻各異。其伊伊轉或云枳（上）枳（去）或云計（上）計（去）其翳愛轉或云計（上）蓋（去）或云介（和音）蓋（去）或云計（上）計（去）或云介（和平）計（去）故注梵音者隨聞即錄。或●枳注計。或●鷄注計。而寫梵漢者不尋由緣。或見●計作●鷄。或見●雞作●計。如説迦字諸字皆然。故知。乍見漢字伊翳之轉難定梵字伊翳之轉（其二）又諸梵文中其伊伊轉或作●●或作●●。其翳愛轉或作●●或作●●。而寫梵字者不尋異形。或見●枳或作●鷄。或●鷄作●枳。創誤以後更謬彌加。或●枳作●鷄。或●鷄作●枳。如説迦字諸字皆然。故知。乍見梵字伊翳之形難定梵字伊翳之實（其三）然則梵語伊翳通用之上。更加梵漢濫涉之誤。眞僞之間何以得決。今檢梵漢對注。●汝字或注𩕳字。●𩕳字或注汝字。此是●𩕳字誤作●汝字。●汝字或作●𩕳字。而讀眞言者不尋本源。讀汝呼𩕳讀𩕳呼●汝。集經云謎。法華云咩（羊鳴音）日朝之人未聞羊鳴。或呼美以（漢音）或呼美也（和音）或呼云米（漢音）或呼云米（和音）或呼云女（和音）互謂我實。不知誰眞入。唐之人皆聞羊鳴或云少羊鳴美也（和音）老羊鳴美以（漢音）或云春羊鳴美也（和音）秋羊鳴美以（漢音）今檢法花梵本見作●銘字。然此●摩字或呼云摩（吳音）或呼云摩（漢音）或呼云莽（吳音）或呼云莽（漢音）或呼云女（和訓）故此●銘字隨其本音云米（吳音）云米（漢音）云銘（吳音）云銘（漢音）云女（和訓）皆得如説摩字仰等亦然。
　　十二。昻低難定例
　　切韻序云。梁益則平聲似去。秦隴則去聲似入。我朝元有表金二家。當今亦有新古二説。且此六家四聲各別（其一）北天三藏多似漢音。南天三藏多似吳音。其筆受者隨聞即注（其二）上代多注連聲不注短長合聲。近世多注短長合聲不注連聲（其三）故知。乍見漢字難定梵音者也。
　　悉曇十二例
　　康和三年八月六日於賀州溫泉寺書了
　　延懷之
　　此一卷讀梵文者甚爲至要往時搜索其本久而無得今會寫一本猶憾蠹損不少希異日就正好本享保三年中秋月下閣筆。
　　沙門玉雄
　　頃日訊古刹名蘭得閱善本乃據雄闍梨之本更考訂之傍付國字以梓行焉。
　　沙門寂明
　　備前州高嶋山松林寺藏板印施
