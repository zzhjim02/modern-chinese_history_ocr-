　　《大正藏》第84卷No.2702



　　悉曇藏序
   
    日本國延曆寺沙門安然撰

    叙曰。天竺（音篤）國語。可言●悉●曇●矩●賒。大唐國語。可言成就藏矣。言悉曇者。統綜五天之本文。言矩賒者。牢籠三國之異釋。總作八篇。別成八卷。言八篇者。梵文本源第一。悉曇韻紐第二。章藻具闕第三。編錄正字第四。字母翻音第五。字義入門第六。字義解釋第七。正錄章段第八。則摭八篇以成八卷。各搜三義同作三評。乃有三八二十四門。第一梵文本源有三評曰。一定本源則述。昔有三兄弟議作三行書。大梵天王造左行梵書。佉婁仙人造右行伽書。最弟蒼頡造下行篆書。又成劫初造書天造四十七字。光音天說四十二字。故有十二·十六音韻一十四·六十四音聲五音三書八體六文。亦述。佛法五人所說。皆名佛說。一如來說。二弟子說。三諸天說。四仙人說。五花人說。故成劫初菩薩出世暢前佛法。佛遣弟子漸化眞旦。應聲名伏羲。日光名女媧。迦葉名老子。儒童名孔子。光淨名願回。亦述梵文此是自然道理所作。非佛天人所作。佛眼觀察法然文字。如實開說。大梵王等傳敎衆生。亦述本住法體猶如驛路。諸佛乃至不說一字。評此四文以攝四釋一淺略釋。二深祕釋。三深祕中深祕釋。四祕祕中深祕釋。二定相承則述。閻浮提地婆羅門國九萬餘里七十餘國。總五天竺。分四種姓。祖承摩醯首羅天文。此乃劫初梵王。亦曰商羯羅天。初從四面創出四論。亦從頂上以出一論。後人更造六論解釋彼四婆陀。其六論中一論名曰毘伽羅論。是解後面所說阿闥婆陀。辨聲明法。其北天竺犍馱羅國喜多加文。其雪山北胡地文字元制有異。亦述。釋迦滅後七百年中龍樹人海探得大乘。而中天竺兼用龍宮之文。與餘天竺微有行用之異。亦述。薩婆悉達示乘羊車。昇堂學文問詰二字師不能通。示成佛道。文殊涅槃經說五十字義。華嚴般若經說四十二字門。莊嚴經說四十六字。大集經說二十八字。亦述。大日如來金剛頂經釋字母品說五十字。毘盧遮那字論品中說五十字。六度經說五人受持佛五法藏中云。文殊師利受持大般若藏。執金剛手受持陀羅尼藏。評此四文以爲四祖。更以略定。全眞宗叡中天之音。智廣寶月南天之音。僧叡東天之音。慧遠北地之音。三定字數則述。莊嚴經四十六字。大梵王四十七字。大日經等四十九字。涅槃經等五十字。裴家五十一字。北遠五十二字。義釋二百四十字。嘉祥二千七百字。釋義一萬三千八百七十二字。大章一萬六千五百五十字。悉曇字紀無盡字。大佛頂經無量字。華嚴四十二字。大集二十八字。百論七十二字。外國六十四書。釋摩訶衍論非梵非唐字。評此諸說以攝四種。一僞作字。以攝釋摩訶衍論非梵非唐字。二妄計字。以攝七十二字六十四書。三點推字。以攝大悉曇章及慧遠章。四眞實字。以攝智廣字紀十八章文。與諸梵文多所契合。餘章不然故皆斥之。第二悉曇韻紐有三評。曰。一十四音則述。十家群釋。評破九類今據第十以爲正義。言十家群釋者。一云書缺二字止有十二。二云足悉曇二。三云足涅槃二。四云除菴惡二。加魯等四。五云十二爲六。五五爲五。九字爲二。四字爲一。六云十二爲六。五五爲五。三三爲三。七云四字爲二。以足十二。八云單復二解。單同第七。複同第六。九云十二更加長聲暗惡。十師說云。五五爲五。九字爲九。第四除暗惡中。同有十家。所謂牟尼眞諦義淨般若智嚴法寶惠遠惠苑裴家謝家。然此義本是外道小乘之解。故曼陀羅禪師傳云。此是外道師名葉波跋摩。敎婆多婆呵那王。以後四字足爲十四。以王舌強故令王誦此字邊海崑崙未體此旨。亦習外道之氣。乃至彼國小乘學者亦復如是。故亦斥之以爲不正。二十二音則述。義淨傳云。阿等十六皆是韻音。當今時俗始敎童蒙不道四字但有十二。若爲十六亦成無過。亦述。慧遠疏云。初十二字是生字章。末後四字是呼字音。呼有單複。各有長短。亦述。全眞記云。十二字是翻字聲勢。四字用補汚聲添文。亦述。義釋中說五十字母。皆成五字。評爲五天行用不同。三二方音則述。眞旦五行五音內發四聲四音。外響六律六呂。亦述。印度五輪五音亦生四聲四音。亦合六律六呂。能攝五十切韻。能收十一音條亦述。八聲八音六十四音。七例八轉九十六聲。亦述。四時聲四念誦。三密行三平等評爲一味一切智聲第三章藻具闕有三評。曰。一定存略則述。五十字中一十四字於十八章有除不除。三十六字唯存不除。十四字者十六字中魯等四字。五句字中各第五字後十字中初四後一謂藍字也。由三義故論除不除。一不生字故唯存一字不生十一。二體重出故當體重字存單除複。三不成字故本非文字世不行用。評爲此章與梵文合餘大章等皆爲不合。二定同異則述。通十摩多別一麼多。兩字半體合爲一字。亦述。阿察羅字同字異形異字同形。哩比鞞字變字爲點省字爲文。評出複字單音以爲與梵文合。餘大章等皆爲不合。三定增減則述。智廣十八章。義淨十八章。惠遠略十二章。廣三十六章。全雅十三翻十二章。或有十四章本。或有十一章章段爛脫文字錯亂或拾前後纔有字數。或有章首餘皆脫落。或有大悉曇章。單字二合三合四合唯列頭字一千四百一十五字影出十二。此等文下皆加詳審評爲唯十八章與諸梵文契合非餘大章等之所能及也。第四編錄正字有三評。曰。一定題目則述。天竺土風凡有所說先禮本師。故一切經梵本文首唯有歸命。文後乃有題目。亦述。歸敬。總題。別目。梵唐對譯解釋。評爲內外二道共習此文佛法隨順世間流通。二定成就則述。先以三十四字各成一十二字。以十二韻成十二音。亦述。二合三合四合五合雖非必加三五麼多。或以三五麼多音呼上下多少隨呼不同。亦述。對註文字有合不合。評爲相承音韻不同自使反音有異。三定正字則述。據十八章編錄紀文列十八章唯出頭字。每其章頭出十二形。並每至除字點示所以。此乃三十四字各生十二爲第一章。野囉攞縛摩那六字各加初章諸字之下爲次六章囉字加前七章字上爲次七章。初七次七合十四章。以五句第五字各加當句字上及初第五字加後九字上謂之盎迦章。以四字第三字遍加諸字母下謂之訖哩章。以三十四字母隨要參體互加謂之阿索迦章。其於字母不次合者分入後章謂之孤合章。前後都合一十八章。若有錯亂並皆削。正檢同梵文甄覈是非。孤合一章廣略列十例。開旨解釋令易披尋。評此一家十八章以爲正字自餘諸章並爲不正第五字母翻音有三評。曰。一定正翻則述。大日。金剛。文殊。涅槃。莊嚴經等。釋義記。次第記。刊定記。寄歸傳。章安疏。法寶疏。道暹記。行滿記。惠遠疏。吉藏疏。玄義記。梁武疏。音義記。文字記。字紀手書。大悉曇等。都二十二家對注字音。亦述。安然所受寶月宗叡難陀空海所傳不同。難載文書。亦於字紀難釋反音特爲詳定得夢感見評此衆家反音以爲國風不同。二定異音則述。秦隴則平爲入。梁益則平似去。我國舊來二家或無上去之輕重。或無平去之輕重。新來二家或上去輕重稍近。或平上平去相涉。評爲大唐吳漢二音天竺中邊別音。中天之音多用漢音少用吳音。南天之音多用吳音少用漢音北天多用漢音少用吳音。又其悉曇必須昇低。字母唯須同音。且出四說略示浮沈。三定異翻則述。仰等五字爲大空點。野等八字爲涅槃點。此等二類以連上字之時各成上字大空涅槃之音。亦述。五句八字連聲並有二種。一麁顯聲。二耎密聲。此二各有四。一第十五章聲。二加他摩多聲。三自音成他聲。四他音屬自聲。此二八聲各有三種。一喉內聲。二舌內聲。三脣內聲。並與梵文對檢摭實。亦述。本韻大空涅槃音中並有此等三種音韻。亦與梵文校列正文。評爲上代翻譯梵漢不定眞言對注梵唐粗定且引單字令知合字其中不同難以輒定第六字義入門有三評。曰。一入字門則述。大日金剛。文殊涅槃。大莊嚴經五十字義。大集大品二十八字。四十二字。入諸字義。評爲遍一切處入音聲慧之法門也。二現字形則述。大日經及義釋現字形文。評爲佛身圓用之法門。三觀字輪則述。大日經及義釋并華嚴儀軌文。評爲祕密修證之法門也。第七字義解釋有三評。曰。一合成字則述。灌頂吉藏慧遠慧均半滿釋文。評爲無字半字滿字法喩。二釋成字則述。一行吉藏慧遠慧均龍樹加字釋文。評爲衆家不同。三乘用字則述。小乘權乘實乘祕乘用字釋文。評爲諸乘不同第八正錄章段有三段文。一錄悉曇十二文也。二錄體文三十五字也。三錄生字十八章也。八篇八卷三八二十四。捃拾印度斯那扶桑之群解。陶甄梵國漢地吳人之衆音。苟採祖述祖承之正文。非敢穿鑿穿削之自作凡厥引正本文皆注云文。引取意文皆注云抄。開暢文意皆云此中。添足自意皆云今見。復其校定錯文並云候賢。削正誤字並云可作。意義未盡並云審詳。文字闕缺並云脫落。亦復非但會釋記疏以斷是非。實亦對校梵漢以定合不。更錄正章以備行用。盡悉曇之底邊入宣述之凾藏。題其紀綱名悉曇藏。欲使夫披此藏之者以了彼方之音。每見古今之訛譯。乃辨梵唐之眞文。以東垂之脣舌同西天之言音。縱令雖有百千梵漢之對譯。若其不解十八悉曇之例文何以得定同字異形異字同形之區分。亦能肯決一字多音多字一音之差別。今爲疑者試論大綱。且擧一端請覆三隅。且如悉曇章首題云●●●●●●●●對注多云曩謨（引）薩嚩枳穰（二合）野悉曇（去聲）今檢餘文其●●字中天云曩（乃朗反。乃字漢音上聲）莽（忙牓反。忙字漢音上聲）北天云那（奴多反。奴漢音非輕非重）摩（莫波反。莫字漢音非輕非重）南天云那（捺可反。捺字吳音）摩（莫下反。莫字吳音）或依八轉十二聲云曩摩曩𤚥曩謨曩謎南謨納謨曩莫等也。皆有三天不同之音。又其●字是舌肉之音●字是脣內之音。是故或云曩謨那謨以聲明法義理雖正韻或不當隨便呼之。以脣內音連舌內音。呼上字音如大空點。若麁顯呼如大空音。若耎密呼如涅槃音。是故或云南謨納謨。此方翻云歸命敬禮敬從度我救我驚怖等也。其●●●●字。此●字是後九中第七娑字。此●字是後九中第四嚩字。當今五天同呼云嚩（房下反。漢音）上古或有一說云啝。或亦作𡁜。然以半體●囉字加●嚩字上。或時具足云娑囉嚩。或時簡略云薩嚩者以囉半音隱娑字下呼云薩嚩。又其●娑●嚩等字是涅槃點。以是等字連諸字下。呼上字音如涅槃點。是故以麁顯音呼云薩嚩等。或時簡略云散婆者以囉半音隱嚩字上。是故以耎密音呼散婆等。又其●字第二句末●惹字。第三句末●拏字合兩字省以爲一字。此若拏字中天云●孃（女兩反。女字漢音）●拏（陀爽反）北天云●若（人者反。人字漢音非輕非重）●拏（乃亞反。乃字漢音非輕非重）南天云●若（而下反。而字吳音）●拏（搦下反。搦字吳音）故合兩字或云社若。或云枳攘。或以●此字直呼云穰（吳音）以若半音隱拏上頭。故連一句。或云薩嚩社若。或云薩嚩枳穰。或云薩婆若。或云薩般若。或云薩云若者或呼●嚩字爲啝音。故啝若連聲云音自成。此方翻云一切智也。其●●字此●字是第四句第三第四兩字相重以爲一體。更加空點故有曇音。凡諸當句當體重者皆唯依下依本大呼。如其●迦●左●馱●馱等字。當句重中唯除五句第五五字以爲異章而作麼多。或依八轉十二聲云悉馱悉曇悉地悉睇等也。此方翻云成就者。能成就所成就具爲成就等也。此題名中●羅嚩字與●羅婆字●曇字與●娜鍐字●枳穰字與●惹拏字及●糅●儒字。此等形體稍以相涉。又如●毘●婆●尸佛。或云維衞佛。又如●毘●摩●羅●詰里●帝。或云維摩詰。又如●婆●陀●嚩●囉菩薩。或云跋陀和菩薩。又如●四●毘●陀典。或云四韋陀典。又如●舍●婆●提城。或云舍衞大國。又如●毘●瑟拏天。或云韋紐天。又如●婆●蘇●枳●那●誐龍。或云和修吉龍。此等皆以●嚩啝二音使致毘維韋衞不同。又如●沒羅●憾麼●嬭。或云婆羅門。或云梵尊。又如●吠●室羅●摩●拏。或云毘沙門。又如●舍●枳也●謨●尼。或云釋迦文。或云釋尊。又如●沙●摩●那。或云沙門此等並以梵人語法喉舌脣內隱顯聲字使致前後翻譯存略不同。古今經論其例甚多。若得此中八篇二十四門文意。猶可能決胡越天地之倒錯。何況肯遺魚魯小水之雜濫。地持論云。菩薩能入摩得勒迦法久住禪。造諸對法。智度論云。菩薩能造法門名義惠施衆生是爲法施。安然元緣祖述粗甄梵文。若不遠遺豈非獨善。古人有言。有人則易。無人則難。此言肯奈。仁王經云。如如文字諸佛智母。一切衆生根本智母。薩婆若體不生不滅。一切衆生以之爲覺性大日釋云。行者若能如是了達則入一切旋陀羅尼。能以常明而照世間。同彼毘盧舍那。而恒轉大法輪。願入悉曇矩奢之者令顯法曼陀羅之身迴諸衆生受一法樂。于時日本五十五葉。元慶少主卽位四年歲次庚子
    二月朔旦焉
    悉曇藏序終






　　悉曇藏卷第一

    日本國延曆寺沙門安然撰

    梵文本源第一  悉曇韻紐第二
    章藻具闕第三  編錄正字第四
    母字翻音第五  字義入門第六
    字義解釋第七  錄十八章第八

    第一梵文本源有三評。曰。一定本源。二定相承。三定字數。一定本源者大涅槃經文字品云。佛告迦葉。善男子所有種種異論。呪術言語文字皆是佛說。非外道說。迦葉菩薩白佛言。世尊云何如來說字根本。佛言。善男子說初半字以爲根本持諸記論呪術文章諸陰實法。凡夫之人學是字本。然後能知是法非法。迦葉菩薩復白佛言。世尊所言字者其義云何。善男子有十四音名爲字義。所言字者名曰涅槃。常故不流。若不流者則爲無盡。夫無盡者卽是如來金剛之身。是十四音名曰字本（文）灌頂疏云。異論呪術皆是佛說有二解。一云根本皆在佛法中。三寶四諦涅槃四德悉是佛法中名敎。長者去後劫掠群牛外道偸安己得典耳。今見文誤。可作偸得安己典耳。何以。知之。此文是引均僧正解。彼正文云外道拾得安置己典（文）故准此文以削定之。二云是佛方便說之。如清淨法行經云。迦葉爲老子。同明。儒童爲顏淵。光淨菩薩爲孔子也。若如前解佛則認歸。若如後解方便施與。若開一切文字皆是佛正法者則非認非與（云云）道暹記云。前解者純是涅槃大法名認歸。此約先失而後認。爲此義故異於開權。後解者但云是佛方便之說也。非認者非先失而後認。非與者非先與方便而後與在眞實。何者一切本是大涅槃法。文理之本者小爲大本。因小得入於大。故法華云。我此九部法隨順衆生說。入大乘爲本。卽其證也（文）行滿記云。悉是佛法者皆是大權施化。示同先說一切呪術文字等。如止觀中我遣三人化彼振丹。卽其義也（文）吉藏疏云。迦葉難云。非聖之人亦說有我。佛法亦說有我。此有何異。佛擧貧賤王子二人爲答。明貧人見王子之刀故後眠中囈言刀刀。貧人實無刀。非聖之人說我亦復如是。聞佛法說我故得此我名字說言有我。實無有我。此品遠成前意明一切文書記論皆佛法有外道則無所得。名字皆從佛法中得（文）又云。問言所有呪術文字皆是佛說者爲是佛口所說名爲佛說爲非佛口所說耶。解云不必盡是佛口所說名爲佛說。如大論云。如是我聞中明。佛法有五種人說。一者佛自說。二者弟子說。三者諸天說。四者仙人說。五者化人說等。皆名佛說。然說於衆生有益者皆是佛說。若無益者則是外道。今一切文章記傳世間名字皆於衆生有益故皆是佛說。成論云劫初時物本無名字。聖人爲受用故名物立名。謂瓶衣等。大論云。若無菩薩出世之間則無名字。無有人天等名。今由菩薩出世得有此名則是利益世間也。既言一切皆是佛說皆是佛法者。今周孔等敎亦應是佛法。若如他所明。止言釋迦敎是佛法周孔莊老等此是外道法。今明皆是佛法。何故爾。佛說天人五乘世出世敎。依河西判莊子等皆是人乘。老子則是天乘。豈非佛法耶。故清淨法行經中自明老子多是迦葉等（云云）如勝鬘經。五乘（文）又云。且復文字自是造書天所作。若如此間所明。謂此文字是蒼頡所作造若如經中明者有八十天。八十天中。有造書天。造於文字。如來修八十種好正對此八十種天。既別有造書天。造於文字者。今何得言是如來所說。故著斯文也（文）慧均無依無得大乘四論玄義記云。尋十四音者。本是過去諸佛法門。通化道俗法門。而諸佛意正爲出世。不爲世戲論宗也。但諸佛去後。梵天議要三兄弟下欲界如梵書伽書篆書左右下三行書。二種在天竺國。行化字體猶是梵字右左行爲異也。最弟蒼頡在後下來漢地。黃帝時飛往海邊觀鳥跡造書字名篆書也。故實是諸佛爲衆生造十四音等諸字。後諸梵天等復述作十四音。本化世也。天作十四音生出世間言辭之本。天竺國風俗。擧世通學必以此爲端。是文字之樞要也。故肆曇章中生出聲論與字論等根本也。本是諸佛說。爲衆生遠爲出世方便。而世間語言天當造主。諸佛正意非唯遠爲出世之意。亦是爲衆生唇舌牙齒令其用之吐說諸法。如四十二字門。劫初光音諸天等說四十二字敎世間。以此間出餘字故。外國聲論字論會成語也。故得有四十二字門有十二音十四音。復得有十六音。音爲本。本能出字等也。梵音屈曲以因之轉變。復成一切字本也。如此間音。唯有五。謂宮商角徵羽字本因此生三萬六千餘字也。亦如篆書爲本生出隷書。程邈爲造書主。又如子雲等造作飛白龍爪等書也（文）又云。宋國謝靈運云。胡書者梵書道俗共用之也。而本由佛造。故經云異論呪術言語文字皆是佛說非外道也。外道因此以通文字。胡字謂之佉樓書。佉樓書者是佉樓仙人抄梵文以備要用。譬如此間倉雅說林隨用廣狹也（文）又云。經云。種種異論呪術言語文章皆是佛說者就應跡作語。釋迦一代爲語。佛在外道後出世。然外道得此善言好語。並是迦葉等佛已說之也。外道拾得安置己典。具如優婆塞戒經說也。如來所以此說呪術記論文字語言者意都不爲生世間戲論言說。說此言辭本爲遠詮今大乘圓極敎（文）慧遠疏云。如來何因說種種異論皆是佛說。因前說我從菩薩聞故類一切皆是佛說。如來何意作如是語。欲使衆生習學文字以知經法故發此言（文）兼名苑云。書有三種。梵書左行。佉樓書右行。蒼頡書下行（抄）元造曆云。伏羲造文字。鍾繇造眞書。秦王造草書（文）韋昭漢書注云。八體大篆。小篆。剋符。蟲書。摹印。署書。殳書。隷書也（文）肅子良古今篆隷文體曰。六文者蓋叙爲文之旨也。象形。指事。形聲。會意。轉注。假借（文）韻詮正名例云。書有六體。一曰形聲。二曰會意。三曰象形。四曰假借。五曰指事。六曰轉注。但諸儒異見。穿鑿者多（文）繕寫例云。自大篆小篆之後卽有隷書。後人亦破楷書爲行書。破行書爲草書。所以<サンズイ>冫相亂。<テヘン>寸相雜（文）反音例云。服虔始作反音。亦不詰定。臣謹以口聲爲證（文）岱宗處士太原郭迻修纂新詮定一切經類音決序云。昔軒轅黃帝初召沮誦蒼頡始制文字。蓋依類象形故謂之文。其後形聲相益卽謂之字。著於竹帛卽謂之書。周禮八歲入小學。保氏敎國子以六書。一曰指事。視而可識。察而可見。上下是也。二曰象形。書成其物隨體詰詘。●●是也。三曰形聲。以事爲名。取譬相成。江河是也。四曰會意。比類合誼以見指撝。武信是也。五曰轉注。建類一道同意相受考老是也。六曰假借。本無其字。依聲託事令長是也。自秦書有八體。一大篆。二小篆。三刻符。四蟲書。五摹印。六署書。七殳書。八隷書也。而先賢造字其數頗多。案說文共有一十三萬三千四百四十一字。解說不同皆依六書八體。足可行用。須彌四域經云。寶應聲菩薩爲伏羲。月光菩薩爲女媧（抄）智者止觀云。從空入假觀隨病授藥。我遣三人化彼振旦等也（抄）湛然弘決云。清淨法行經云。迦葉菩薩彼名老子。儒童菩薩彼名孔子。光淨菩薩彼名顏回（抄）全眞辨梵文漢字功德及出生一切文字根本次第云。唐云文字義釋云無異流轉。或云無盡以名句文身。善能演說諸佛祕密萬法差別義理無盡故云無盡。或云常住。言常住者梵字獨得其稱。諸國文字不同此例。何者如東夷南蠻西戎北狄及諸胡國所有文字。並是小聖睿才隨方語言演說文字。後遇劫盡三災起時悉皆磨滅不得常存者。所謂外道俗人書者哉。唯有此聖梵文在五天竺國隨梵王上下前劫後劫六十四種梵音也。同一梵王所說。設經百劫亦無差舛。故皆從毘盧遮那佛心生也。故云常住（文）空海悉曇字母釋義云。悉曇者印度之文書也。西域記云。梵天所製。五天竺國皆用此字。然因地隨人稍有增減。語其骨體以此爲本。劫初之時世無法敎梵王下來授以此悉曇章。根源四十七言流派餘一萬。世人不解元由謂梵王所作。若依大毘盧遮那經云。此是文字者自然道理之所作也。非如來所作。亦非梵王諸天之所作。若雖有能作者如來不隨喜。諸佛如來。以佛眼觀察此法然之文字。卽如實而說之。利益衆生。梵王等傳受轉敎衆生。世人但知彼字相雖日用而未曾解其字義。如來說彼實義。若隨字相而用之則世間之文字也。若解實義則出世間陀羅尼之文字也（文）評曰。吉藏法師依河西判以老子爲天乘者據西昇化胡經等。老子本是眞旦人也。後乃西昇自云。化胡（云云）慧均僧正梵王佉樓蒼頡爲三兄弟者。今據理趣經云。末度迦羅天三兄弟。不空三藏釋云。麼度羯羅三兄弟是梵王。那羅延。摩醯首羅之異名也（文）明燈抄云。外道計云。摩醯首羅爲法身。毘紐天爲報身。梵王爲化身（抄）智者法華玄義云。須彌四面四埵。四天所住。中有迦樓波多天也。謝居士云。所有文字皆是過去迦葉等佛所說。外道偸安己典。釋迦一化在外道後者今據諸經。然梵文者成劫之初梵王所出。至住劫時俱樓孫佛滅後。佛慧比丘之時外道創起（云云）安然今謂。一行大日經義釋云。有淺略釋也。有深祕釋也。於深祕釋中復有淺深也（抄）又新羅國靈妙之寺釋僧不思議大日經供養法疏云。問。誰說阿字。答。有三種釋。若深祕釋大日如來說此阿字若深祕中深祕釋云。阿字自說阿字。若祕祕中深祕釋云。眞如理智自然說此阿字（抄）合此二文以爲四釋一淺略釋。二深祕釋。三深祕中深祕釋。四祕祕中深祕釋。如吉藏云造書天造文字。是今淺略釋攝也。如慧均云。過去諸佛通化法門。諸佛去後梵王議要三兄弟下造三行書。梵書伽書篆書。又云。光音天造四十二字門。謝靈運云。梵言本由佛造。過去迦葉等佛所說外道拾得安置己典。又全眞云。後大日心出隨梵王上下。又空海云。自然道理所作。大日佛眼觀而說之。梵王傳敎衆生。寶性論云。劫盡之時有智慧人。以此敎法仰書虛空。劫成之時有明眼人。觀彼敎法取傳世間華嚴經云。一微塵中有一經卷。大如三千大千界。盡記三千大千世界事業。一心亦爾等者。是今深祕釋攝也。大日敎云。諸字以爲種子。成立器世界及以有情界。諸字以爲種子。出生諸尊身及以衆生身。諸字卽是法曼荼羅之身自性常住。此乃遍一切處善巧法門。能觀字輪以爲種子。發生大曼荼羅等者。是今深祕中深祕釋攝也。楞伽經云。有二種法。一本住法。法界法性法證法住。二自證法。譬如驛路能證本法。依此義故我作此說。自得道夜至涅槃夜不說一字等者是今祕祕中深祕釋攝也。二定相承。智廣悉曇字紀云。悉曇天竺文字也。西域記云。梵王所製。原始垂則。四十七言寓物合成。隨事轉用。流演支派。其源浸廣。因地隨人微有改變。而中天竺特爲詳正。邊裔殊俗。兼習訛文。語其大較本源莫異。斯梗概也。頃甞。誦陀羅尼訪求音旨多所差舛。會南天竺沙門般若菩提齎陀羅尼梵挾。自南海而謁五臺寓千山房。因從受焉。與唐書舊翻兼詳中天音韻。不無差反。考覈源濫攸歸悉曇。梵僧自云。少字學於先師般若瞿沙。聲明文轍將盡微致。南天祖承摩醯首羅之文。此其是也。而中天兼以龍宮之文。有與南天小異。而綱骨必同。健陀羅國憙多加文。獨將尤異。而字之由。皆悉曇也。因請其所出研審翻注。卽其杼軸科以成章。音雖少殊。文軌斯在。効絕域之典弗尚詭異。以眞言唐書召梵語髣髴而已。豈若觀其本文哉。俾學者不逾信宿而懸通梵音。字餘七千。功少用要。懿夫聖人利物之智也。總持一文理含衆德其在茲乎。雖未具觀彼史誥之流別而內經運用固亦備矣。然五天之音。或若楚夏矣。中土學者方審詳正竊書簡牘以紀遺文。古謂梵書曰胡文者案西域記。其閻浮地之南五天之境。梵人居焉。地周九萬餘里。三垂大海。北背雪山。時無輪王膺運中分七十餘國。其總曰五天竺。亦曰身毒。或云印度。有曰大夏是也。人遠承梵王。雖大分四姓。通謂之婆羅門國。佛現於其中。非胡土也。而雪山之北傍臨葱嶺。卽胡人居焉。其字元製有異。良以境隣天竺文字參涉。所來經論咸依梵挾。而風俗則效習其文粗有增損。自古請求佛經多於彼獲之。魚魯渾淆直曰胡文謬也（文）俱舍論云。初禪量與輪圍山等。二禪量與小千界等。三禪量與中千界等。四禪量與大千界等。火災至於初禪。水災至於二禪。風災至於三禪。火劫成時光音天下。水劫成時遍淨天下。風劫成時淨居天下（抄）智者次第禪門云。若據小乘鞞婆沙云。二禪以上無有言語覺觀故無王領。四禪梵王下住初禪。今據大乘瓔珞經云。四禪皆有梵王（抄）入大乘論云。摩醯首羅天有二種。一毘遮舍摩醯首羅是第四禪王。二伊舍那摩醯首羅是第六天王（抄）大乘基因明疏云。商羯羅者此云骨鎖。劫初梵王下化人間。以苦行形骨鎖相連（抄）人慕其化造像供養（抄）一行大日經義釋云。商羯羅天是摩醯首羅。能於一世界而有大自在非於三千界（抄）湛然弘決云。大梵天王生八天子。八天子生四姓衆生。剎帝利婆羅門毘舍戍馱。故八天子以爲一切衆生之父（抄）常騰法華論注云。劫初成時摩醯首羅與毘[禾*復]釼和合生子。名婆藍摩。彼有四面說四波陀。頂上有一面說一波陀。四面所說並是世法。頂上所說語深難解。世所行者唯四波陀。後人更作六種論解彼波陀。毘伽羅論卽是六論之一也。解阿闥婆陀辨聲明法也。阿闥婆陀者是後面所說也。西方重此聲論法。故經十二年乃有通解。非初學者之所能解（文）釋門自鏡錄云。昔如來去世垂五百年有阿羅漢。自迦濕彌羅國至健馱羅國婆羅都羅邑。見一梵志捶訓童稚問曰。何苦此兒。梵志曰。令學聲明業不時進。羅漢迴爾而笑。梵志曰。沙門者慈悲爲情。愍傷物類仁今所笑願聞其說。羅漢曰。汝頗嘗聞波儞彌仙製聲明論垂訓于世乎。曰聞之。羅漢曰。今汝此子卽是彼仙。猶以強學翫習世典。唯談異論不究眞理。神智唐捐流轉未息（文）善珠明燈抄云。天竺亦云天毒。亦云身毒。亦云天豆。亦云印度。楚夏有異相傳不同。天竺翻曰月明。其地常出明人照世如月故曰月明。或云印度者。是天帝之一名也。其地天帝常守護。故以爲名也（抄）西域記云。南閻浮提之地若無輪王出世則爲四主之所領也。東是人主之國。人多禮義。南是馬主之國。地多馬也。西是寶主之國。人多財貨。北是象主之國。地多象也（抄）明一顯三界章云。阿耨達池四面出四大河。其東面河名信度河。經眞旦國入東海也（抄）寶林傳云。昔南天竺之境有一馬國。人皆生毛聲悉如馬。馬鳴菩薩曾作蠶蟲出彼國自口出絲令人作衣。馬人欽化悉爲悲鳴。故名馬鳴（抄）顯三界章亦云。西天竺外海中左右各有五百洲渚。鬼神所住多珍寶也（抄）劫波羅章云。北天竺北有九黑山。九黑山北有七聚落。七聚落北過多叢林有大叢林善住象王所住之處。無量大象以爲眷屬（抄）湛然法華記云。善住大象如普賢象。宮殿莊嚴殆過極樂（抄）宿曜經中。天竺胡地波斯大唐七曜名目各別呼之（抄）湛然釋籤云。胡非天竺古呼天竺爲胡國者誤矣（抄）裴家文字云。西國牟尼三藏對譯悉曇。澤洲疏文具載言曰。胡章之中有十二章。其悉曇章以爲第一。案西國悉曇本婆羅賀摩天所作。自古于今更無異書。但點畫之間或有不同（文）道暹記云。然澤洲云。梵章之中有十二章。其悉曇章以爲第一（文）此記梵字誤矣。今檢慧遠疏云。胡章之中有十二章（文）慧均玄義記云。謝靈運云。諸經胡字前後講說莫能是正。歷代所滯永不可解。今知胡語而不知此間語。既不能解。故於胡語中雖知義。不知此間語亦不能解。若知二國語。又知二國語中之義。然後可得翻譯此義以通經典。故叡法師昔於此研採經義。又至南天竺國經歷年歲頗了胡語。今就叡公是正二國音義解釋經中胡字曉然。庶夫學者可無疑滯。粗爲標例在後差可推尋云爾也。胡字一音不得成語。既不成語。不得爲物名。要須字足然後可得名物。不牽他語足句則語不成。皆隨其他語足其上字得也。此間語或有名同而字異。異字尋同名得其語意。得其語意者如食時求脯腊之脯木作時求斧鋸之斧。隨言而取得旨故不謬。至於字時各有異形。今胡書意不然。皆字聲對無有共聲通字者也（文）評曰。相承有四。一承劫初梵王。二承海中龍宮。三承釋迦如來。四承大日如來。一承梵王者俱舍論云。當知有四劫謂壞成中大。要七火一水。七水火後風。謂有成住壞空四劫。各有二十中劫。一增一減爲一中劫。八十中劫爲一大劫。七火災後有一水災。七水災後亦七火災。後一風災。七八火災。一七水災。合一風災六十四轉成住壞空（抄）湛然法華記云。今住劫是火災後。故成劫之初光音天下（抄）樓炭經云。火災至第十五光音天也（抄）欲界六天初禪五天。二禪四天故云十五。觀佛三昧經云。成劫之初光音天下使地有欲（抄）此乃成劫之初光音天下成大梵王。隨梵王念生八天子八天子下成八十天。又光音天下生六欲天。亦生四州乃成四姓。劫初自在猶如色天。由一惡增生四惡趣。梵王化形下利人間。是名商羯羅天。亦名摩醯首羅。摩醯首羅亦有三種。一四禪主名毘遮舍。此乃金剛頂經佛初成道令不動尊降伏三千界主大我慢者是也。二初禪主名商羯羅。此乃大日經中商羯羅天於一世界有大自在非於三千界者是也。三六天主名伊舍那。此乃壽命經中佛下須彌令降三世降伏強剛難化天王大后是也。故知般若菩提所傳南天祖承摩醯首羅者是大梵王製四十七言者是也。慧均僧正所言光音天造四十二字者亦是同時下生人種者是也。二承龍宮者賢劫千佛四佛已出各至法盡皆移龍宮。今我釋尊滅後初五百年小乘敎興。諸大乘經皆移龍宮。後五百年大乘敎興。龍樹菩薩入海取經。所傳中天兼龍宮文者卽是也。三承釋迦者寂場成佛至第七日於伽耶山頂說文殊問經中佛答文殊始說五十字母。第二七日經十天處說華嚴經中善財知識始說四十二字門。又第三七日後亦說方廣大莊嚴經始說釋尊爲太子時示入學堂創唱四十六字母。又第十六年欲色二界中間說大集經。佛答海惠廣說門句法句金剛句中而說二十八字門句。又三十年中大般若經亦說四十二字等語等。又八十年終大涅槃經亦說一十四音五十字義。大智論云。迦葉阿難往王舍城結集小乘三藏文殊彌勒與阿難等於鐵圍山結集摩訶衍藏（抄）故知文殊彌勒與阿難等祖承釋尊結集傳世（云云）四承大日者大日如來在尼吒天。現成正覺。說金剛頂十八會經中有金剛頂經釋字母品說五十字。又於一時在法界宮智處城中說大日經諸尊來集生曼荼羅。亦有釋字輪品等。廣說眞言種子字義。六波羅蜜經云。阿難受持修多羅藏。憂波離受持毘奈耶藏。迦葉受持阿毘曇藏。文殊師利受持般若波羅蜜多藏。執金剛手受持陀羅尼藏（抄）故知執金剛手祖承大日。受持傳世（云云）今云。五天竺四姓之輩元雖光音天種。而以四禪主各稱梵王。至其種族亦稱梵人。所言梵者是語略也。具足可云波羅賀摩。斐家釋云。波羅賀摩者此云淨人也。智者法華疏云波羅門此云淨行（抄）此亦舊譯也。然彼梵人本承梵王故稱梵字。其五天外乃是四主之地。所用文字難以尋詳。次第記云。梵字漢書並依中天音旨翻之。去元和中於諸三藏梵本皆有錙銖。眞諦慈恩義淨善無畏金剛智興善寺國師三藏和上等梵本書同。唯是漢字有少許異殊。總曾對本歷勘得定。後長慶中遇造一切經音義一百卷及考聲十卷。沙門惠琳述。全眞於上兩本內取聲辨字。以字辨音。梵漢兩音同和成一。曰略以定音旨爲整。翻字母例頭聲勢下注漢字音。至大和四年八月一日修畢。元和十一年當院傳五部瑜伽敎輩吉祥子全眞記集（文）今據義淨三藏寄歸傳云。悉曇總有十八章也。故知中天所用十八章也。山陰沙門智廣會南天竺沙門般若菩提從受有十八章。與中天音不無差反。故知南天所用十八章也。和上初受宗叡和上中天之音。後受寶月三藏南天之音。故傳兩天之音。可據十八章也。慧遠相傳牟尼三藏胡地十二章品。爲三十六章。知是胡地之本非梵地之章。犍馱羅國喜多迦文是北天本。迦字可作加字。或與加字同音。故便書之。僧叡法師是什門人。什生龜茲東天竺人。所傳知是東天本也。唯西天本未聞而已。三定字數莊嚴經示書品云。十千童子而與菩薩俱在師前同唱字母（文）文列阿等十二。迦等五五。野等九字合四十六字。而無紇里（二合）紇梨（二合）里梨四字（云云其一）字紀云。悉曇天竺文字也。西域記云。梵王所製。原始垂則四十七言。又云。其始曰悉曇而韻有六。長短兩分字十有二。將冠下章之首對聲呼而發韻。聲合韻而字生焉。卽阿（上聲短呼）阿（平聲長呼）等是也。其中有紇里（二合）等四文。悉曇有之非生字所用今略也。其次體文三十有五。通前悉曇四十七言明矣。聲之所發則牙齒舌喉唇等。合干宮商。其文各五。遍口之聲文有十也（文）文列阿等十二。迦等五五。野等十字。乃以藍字。加乞叉上。而除紇哩紇梨哩梨四字。灌頂涅槃疏云。然河西云。魯流下二字童蒙所不學習也（文）道暹記云。童蒙所不習學者如前頡里等四字始敎童蒙多不習學可然。若言盧樓二字童蒙不學。未有憑據（文）行滿記云。童蒙所不習學者一體三寶。示現破僧是菩薩事也（文）和上說云。三藏傳云。頡里等四字者。西方好文章者之所加也（抄）此中劫初梵王垂軌唯有四十七言。是故菩薩入學堂時無此四字。豈非始敎童蒙不習學哉。然字紀云紇里等四文非生字所用故今略也者。遍口十中藍字亦非生字所用何安四十七言中哉（云云其二）道暹記云。今據義淨三藏寄歸傳云。阿等十六皆是聲韻向餘字上配之。凡一一字便有十六之別。迦等五五。野等八字更有藍乞叉末後二字不入其數。總有三十三字。皆有十六之別。然今當今時俗始敎童蒙多以不道頡里（一字）蹊梨（一字）里（一字）離（一字）四字所以但有十二之殊。若爲十六者亦成無過。以其四韻用處不多。是以義皆不存（文）大日經字輪品說阿等四字。迦等四五。野等九字。伊等十二。仰等五字（抄）義釋云。除乞叉字由此字已重故也（謂有加婆二聲故重也）此中大日如來祖述有五十字。創有頡里等四字。于後或造悉曇章者於彼大梵四十七言更加大日五十字中紇里等四字而除其重字●藍●叉二字已重出故不入其數。謂藍字者後九字中第三●攞字重體之上加以摩字。爲空點也。乞叉字者初五字中第一●迦字後九字中第六●灑字兩字相合爲二合也。大日義釋順世說之。故亦除乞叉字。上來同明四十九字也（云云其三）次第記云。總有五十字從初有一字。翻爲一十二字。已是翻字聲勢。次有三十四字名爲字母。別有四字名爲助聲（文）▲イ△注字音中阿等十二。乙等四字。迦等五五。野等九字如次列之合五十也（抄）金剛頂經字母品及文殊問經字母品說阿等十六。迦等五五。野等九字如次列之。亦五十也（抄）大涅槃經文字品說。阿等十二。迦等五五。蛇等九字。魯等四字如次列之。亦五十也（抄）此中大日金剛文殊涅槃四經皆說五十字。故或造悉曇之者因修五十字也。然紇里等四字大日金剛文殊問經同安十二字中初六後六之中間也。涅槃安之四十六字之後。次第安之十二之後五五之前。裴家釋云北涼曇無讖譯經云十四音。移魯流盧樓四字。向後以就此土音聲勢所便也（文）既言法豐其移。可謂全眞亦移。上來同明五十字也（云云其四）文字記云。據梵本合有五十一字。惡等十二。迦等五五。耶等九字。魯等四字。梵語中助辭加後一字。或云五十二字五十如上。文有悉曇兩字。不取助辭一字。末後助辭一字。若據經本無悉曇兩字。不取助辭一字。見在總有五十名爲字本出一切字（文）字紀亦有五十一字。阿等十六。迦等五五。野等十。合五十一字也。後九字中。●藍字是攞重體。●乞叉字是迦灑二合豈非諸章重體二合之準的哉。所以梵王元出以示軌模者也。此中斐家云。五十一字者。阿等十二。迦等五五。邪等九字。魯等四字此五十字更加末後助辭一字。私推。助辭一字恐是●字歟。凡梵文初皆有●字。每有句末皆有●字每有文終亦有●字。每有章終或有●字。或有●字。或有●字。或有●字若有重句。或著●點。若有滅字亦著●點。類例甚多。何以不取。上來亦明五十一字（云云其五）慧遠疏云。胡章之中有十二章。其悉曇章以爲第一。於中合有五十二字。悉曇兩字是題章名。餘是章體。所謂噁等十二。迦等五五。蛇等九字。魯等四字。此是初章。就此章中迦佉已下三十四字是其字體。初十二字是生字音。末後四字是呼字音。將初十二呼後迦等。生字之時有單有複。其單呼者。依後四中標離二音。其複呼者用後億力伊離二音。單複呼中並有長聲短聲之別。故有四音。前後合說有十六音。而經說言十四音者。前十二中後二助音非是正音。故除此二說十四音。初章如是（抄）此中胡地十二章中初章五十二字。非謂根本字母之數自加悉曇二字。而裴家云。或云五十二字（云云其六）大日義釋阿有五種伊等十二。迦等二十。仰等五。也等八字皆有五種。謂加傍點。或加圓點。或加傍二點。或加傍點并傍二點（抄）此中除乞叉字。加第五惡。猶有五十字也。若據阿等十二。迦等二十。仰等五字。也等八字合四十八字各有五種則成二百四十字（云云其七）吉藏疏云。此中合後四字都有五十字。但此中明十四音。大品明四十二字。謂一切諸字根本。猶如此間有宮商等五音有四十餘字。以爲根本。諸師爾。今所解者就前四十六字若單轉之得二百八十字。若複轉之則得二千七百字也（文）此中五十字內除魯等四字。餘四十六字。各各單轉宮商五音。則得二百三十字足本四十六。都得二百七十六字。又四十六字各各複轉。阿等十二。迦等五五。野等九字。魯等四字。合五十音。則得二千七百六十字也。然約大數。得言二百八十及以二千七百如智度論釋五千分少過少減無復過。故但以所說單複之轉見無所詮而已（云云其八）字母釋義云。根原四十七言。流派餘一萬。又云。從此一迦字母門出生十二字。如是一一字母各各出生十二字。一轉有四百八字。如是有二合三合四合之轉都有一萬三千八百七十二字（文）大悉曇章云。字母釋義記云。有一萬三千八百七十二字。今此大悉曇章本末兩卷之內。都有一萬六千五百五十字也（文）此中五十字母一切皆合自於●阿字至●乞叉字。自是單字。自於●迦迦二合至于●乞叉乞叉二合。是二合。自於●迦迦迦三合至于●乞叉婆三合。是三合。自於●迦迦左左四合至于●跛摩叉羅四合。自初單迦字至四合字。皆以十二轉呼之一萬六千五百五十字也。然是後人以意作此合法。天竺梵文未見此式而已（云云其九）字紀序云。字餘七千。功少用要。釋中總有一十八章。中有生字與不生字。及以合字與不合字。前十七章條出五千九百餘字。至第十八孤合章云。此章字類流派無盡。或通三五摩多讀之並同上章（文）此中第十六紇里章。第十八孤合章。雖或有加前摩多得生字用。非遍能生。不必十二。自餘十六章中皆生十二。若有要用約時相合屬孤合章。類流無盡（云云其十）華嚴大品四十二字。大集二十八字。大日金剛頂經百字。大佛頂經一字。乃至無量字等皆有別錄。非字母也（云云其十一）百論云。劫初大梵王將七十二字來化於世間。世間皆不信故呑七十字。唯留於二字著口之左右。謂阿之與漚。故外道經初皆安此二字。言阿無漚有。謂一切諸法不出有無義故安於經初。以表於吉相（抄）玄義記云。外國自有此六十四書。而闕無二書（文）謂無伽書篆書。釋摩訶衍論說。佛法行人。修止觀法。入佛位時服此[囗@(王/(王*王))]字及說耶魔化作佛形。惱行人時。說作佛形六根眞言。其字非梵非漢。佉婁未傳豈肯此哉（云云其十二）評曰。有四種字。一僞作字。二妄計字。三黯推字。四眞實字。一僞作字叡山本師守護國界章云。釋摩訶衍論翻譯不分明故。隋唐諸目錄不載目錄故。其眞言字不相似梵字故。其義理相違本論故。姚興在秦。眞諦在梁。秦代筏提譯已同梁家論。若正義者從秦以降。至大唐開元目錄不載疏師不引是以不足歸信。此論者大安寺誡明法師去天應年中自唐將來。尾張大僧都爲傳檢勘。日已勘成僞論（文）次依空海僧都上表。大日金剛頂等修多羅藏。蘇悉地蘇摩呼等毘奈耶藏。釋摩訶衍菩提心論阿毘達摩藏可以流通官符施行。次我和上據大安寺新羅國僧珍聰口說是新羅國中朝山僧月忠僞作於延曆寺目錄注云月忠。其後道詮法師箴誨中廣破誡明將送御船居士之日居士所出四失于後南京釋衆所出七失決爲眞論。今據叡山兩大師判以爲僞論。其中眞言文字亦爲月忠僞字（云云）二妄計字灌頂涅槃玄說。三種二字。一世間二字。謂阿與漚。二出世二字。謂梵佉婁。三出世上上二字。謂常住也（抄）瑞應經說。太子七歲乘羊車而詣於師所問學。當時去聖久遠書缺二字。以問於師師不能答。反質其有（抄）慧均玄義記云。今謂書缺二字者此名二書爲二字。出曜本起修行本起中解。外國自有此六十四書而缺無二書亦不止二字博士不解此故反質其有耳。六十四書者八卦離成六十四卦。一卦中更開爲八卦八八六十四也（文）然八卦者伏羲所出。伏羲本是應聲菩薩變化。若於天竺無八卦者。何由傳化於眞旦哉。故知七十二字六十四書者是外道妄計之文而無佉婁蒼頡二書。故云書缺二字（云云）三黯推字大悉曇章者是和人黯推之所造也。其●●●●●●●●●等字。皆如本字多少呼之。其●●●等字諸合字中皆無有也。今檢梵唐對注諸眞言字。若於●等唯注迦字而無於●●等字。其●●字注戰拏字。●●字注三曼多。●●難左●●散祖等。例皆然。智廣全眞並云無盡。而云一萬七千五百五十字也。故知是和人黯推而所造矣（云云）慧遠胡地十二章初以字母爲第一章。決以單轉爲第二章。次以迦仰拏曩那摩野羅攞嚩。歷配餘字以爲第三乃至第十二章。若以諸字盡配合有三十六章（抄）此中自有●等九字。●等二十字。而無三合孤合等字。與諸梵文亦不稽合。裴家記云。西國牟尼三藏梵漢對譯悉曇。澤洲疏中具載（文）故知此亦胡人所黯造也（云云）四眞實字。如十八章。第十五章以迦遮吒多波等句末之第五字各加於當句前四字之上。及初句末字加後耶等九字之上。名盎迦安遮安吒安多唵波盎耶等。其必不自重唯二十九字。生字三百四十有八。第十七章阿索迦等三十四字各生字也。第十八章部林等字孤合無盡。或當體兩字重之但依字大呼。謂多闍吒拏等字各有重成。又云等者等餘字母並有重成之用也。但大呼之不得言多多羅羅等也（文）大日義釋云。或有阿字上雖無點而其上字重字有其仰壤拏曩莽等聲。以此連前卽是暗字。所以爾者此仰等是點。用加於前卽阿字成暗音也。如迦佉俄伽（重）四字。用於仰字爲點也。遮車闍社用於酇字爲點也。他效此。或阿字無點。其次有重字也羅等字。此羅等聲以配於前卽成噁字也。所以然者也羅等皆是傍二點。今以連前卽成噁聲也。更審問（文）又云。今古說之。梵書以此五字皆同圓點。且如迦佉哦迦四字增加至第十一聲皆於首上安點。若欲除去此點而於次後字上累加仰等其字卽與有點不殊（文）今檢梵漢對注眞言●等二十九字以連上字皆於上字注空點音。謂如●滿●馱或以仰等加諸字上亦於上字注空點音。謂如●散●祖●難●左●戰●拏等字。或以第五五字及九字中嚩字皆於上字注空點音。謂如●三●摩。或以初四五字及九字中羅攞捨灑賀娑乞叉等字。皆於上字注涅槃音。謂如●薩●嚩●鉢●囉等字。或於兩字重體唯注一音。謂如●多●摩等字。或如●部林●室林●都林●呼吽●噁●斛等字。並是兩重麼多。皆屬第十八章。且出六例。他效於此。故知十八章字與諸梵文允合（云云）南海傳云。三十四西方學法。夫大聖一音則貫三千而總攝。或隨機五道乃彰七九而弘濟（七九者卽是聲明中七轉九例也。如下略所明也）時有意言法藏。天帝領無說之經。或復順語談詮。支那悟本聲之字。致使投緣發惠各稱虛心准義除煩並凝圓寂。至於勝義諦理。迥絕名言。覆俗道中非無文句（覆俗諦者舊云世俗諦義不盡也。意道俗事覆他眞理。色本非瓶。妄爲瓶解。聲無歌曲漫作歌心。又復識相生時體無分別無明所蔽妄起衆形。不了自心。謂境居外。蛇繩並謬。正智斯淪。由此蓋眞名爲覆俗矣。此據覆卽是俗名爲覆俗。或可但云眞諦覆諦也）然則古來譯者梵軌罕談。近日傳經但云初七非不知也。無益不論。今望總習梵文無勞翻譯之重。爲此聊題節段。粗述初基者歟（然而骨崙速利尚能總讀梵經。豈況天府神州而不談其本說。故西方讃云。曼珠室利。見在并州。一人皆有福。理應欽讃。其文既廣。此不繁錄也）夫聲明者梵云攝柂苾馱（停夜反）攝柂是聲。苾馱是明。卽五明論之一明也。五天俗書總名毘阿羯喇拏大數有五。同神州之五經也（舊云毘伽羅論音訛也）一則創學悉談章亦名悉地羅卒覩。斯乃小學標章之稱。俱以成就吉祥爲目。本有四十九字。共相乘轉成一十八章。總有一萬餘字。合三百餘頌。凡言一頌乃有四句。一句八字。總成三十二言。更有小頌大頌。不可具述。六歲童子學之。六月方了。斯乃相傳。是大自在天之所說也。二謂蘇呾囉卽是一切聲明之根本經也。譯爲略詮。意明略詮要義有一千頌。是古博學鴻儒波尼儞所造也。爲大自在天之所加被。面現三目。時人方信。八歲童子八月誦了。三謂馱覩章。有一千頌專明字無。功如上經矣。四謂三棄攞章。是荒梗之義。意比田夫創開疇畎。應云三荒章。一名頞瑟吒馱覩。一千頌。二名文荼。一千頌。三名鄔拏地。一千頌。馱覩者則意明七例。曉十羅聲述二九之韻。言七例者一切聲上皆悉有之。一一聲中各分三節。謂一言二言多言總成二十一言也。如喚男子。一人名補𣋼灑。兩人名補𣋼蘇。三人名補𣋼沙。此中聲有各呼噏重輕之別。於七例外更有呼召聲。便成八例。初句既三餘皆准此。恐繁不錄名蘇槃多聲。總有三八二十四聲。十羅聲者有十種羅字。顯一聲時便明三世之異。二九韻者明上中下尊卑彼此之別言。有十八不同。名丁岸哆聲也。文荼則合成字體。且如樹之一目。梵云苾力叉。便引二十餘句經文共相雜糅方成一事之號。鄔拏地則大同斯例。而以廣略不等爲異也。此三荒章十歲童子三年勤學方解其義。五謂苾栗底蘇呾羅卽是前蘇呾羅釋也。上古作釋其類寔多。於中妙者有十八千頌。演其經本詳談衆義盡寰中之規矩。極天人之軌則。十五童子五歲方解神州之人。若向西方求學問者要須學此方可習餘。如其不然空自勞矣。斯等諸書並須暗誦。此據上人爲准。中下之流以意可測。翹勤晝夜不遑寧寢同孔文之三絕。等歲精之百遍。牛毛千數麟角唯一。此功與學神洲上明經相似。此是學士闍邪昳底所造。其人乃器量弘深。文彩秀發。一聞便領詎假再談。敬重三尊。多營福業沒代于今向三十載。矣。閑斯釋已方學緝綴書表制造詩篇。致想因明虔誠俱舍。尋理門論。比量善成。習本生貫清才秀發。然後凾杖傳授。經三二年。多在那爛陀寺（中天也）或居跋臘毘國（西天也）斯兩處者事等金馬石渠龍門闕里英彥雲聚商㰌是非。若賢明歎善遐邇稱携方始自忖鋒鍔投刃王廷。獻策呈才。希望利用坐談論之處己則重廗表奇登破斥之場。他乃結舌稱愧。響震五山之外。聲流四域之中。然後受封邑獲榮班賞素高門更修餘業矣。復有苾栗底蘇呾羅議釋。名朱儞。二十四千頌。是學士鉢顛社欏所造。斯乃重顯前經。割擘肌膚。分理詳明後釋剖析毫芒明經學此三歲方了。功與春秋周易相似。次有伐㮹呵利論是前朱儞議釋。卽大學士伐㮹呵利所造。有二十五千頌斯則盛談人事聲明之要。廣叙諸家興廢之由。深明唯識善論因喩。此學士乃響振五天。德流八極。徹信三寶諦想二空。希勝法而出家戀纒染而便俗。斯之住復數有七焉。自非深信因果誰能若此。勤著自嗟詩曰。由染便歸俗離貪還服緇如何兩種事。弄我若嬰兒。卽是護法論師之同時人也。每於寺內有心歸俗被煩惱逼確爾不移。卽令學生輿向寺外。時人問其故。答曰。凡是福地本擬戒行所居。我既內有邪心。卽是虧乎正敎。十方僧地無處投足。爲清信士身著白衣。方入寺中。宣暢正法。捨化已來經四十年矣。次有薄迦（枳也反）論頌有七百。釋有七千亦是＊伐㮹呵利所造。叙聖教量及比量義。次有草拏。頌有三千。釋有十四千頌乃伐㮹呵利所造。釋則法護論師所製。可謂窮天地之奧祕。極人理之精華矣。若人學至此方曰善解聲明。與九經百家相似。斯等諸書法俗悉皆通學。如其不學不得多聞之稱。若出家人則遍學毘奈耶。具計經及論。挫外道。若中原之逐獐鹿。解傍詰同沸鼎之銷凌霜遂便響流贍部之中。愛敬人天之上。助佛揚化。廣導群有。此則奕代挺生。若一若二取喩同乎日月。表況譬之龍象。斯乃遠則龍猛提婆馬鳴之類。中則世親無著僧賢清辯之徒。近則陳那護法法稱或賢及師子月安惠德惠惠護德光勝光之輩。斯等大師無不具前內外衆德。各並少欲知足。誠無與比。俗流外道之中。實此類而難得（廣如西方十德傳中具述）法稱則重顯因明。德光乃再弘律藏。德惠乃定門澄想。惠護則廣辨正邪。方驗鯨海巨深名珍現彩香峯高峻上藥呈奇。是知佛法含弘。何所不納。莫不應響成篇。寧頌十四之足無勞百遍兩卷。一聞便領（有外道造六百頌來難護法師。護法師對衆一聞文義俱領）又五天之地皆以婆羅門爲貴勝。凡經有座席。並不與餘三姓同行。自外雜類故宜遠矣。所尊典誥有四薜陀書。可十萬頌。辟陀是明解義。先云圍陀者訛也。咸悉口相傳授而不書之於紙葉。每有聰明婆羅門誦斯十萬。卽如西方相承有學聰明法。一謂覆審生智。二則字母安神旬月之間思若泉涌。一聞便領無假再談。親覩其人。固非虛誕耳。於東印度有一大士。名曰月宮。是大才雄菩薩人也。淨到之日其人尚存。或問之曰。毒境與毒藥爲害誰重。應聲答曰。毒藥與毒境相去實成遙。毒樂飡方害。毒境念便燒。又復騰蘭乃振芳於東洛。眞諦則駕響於南溟。大德羅付致德匠於他土。法師玄奘演師功於自邦然今古諸師並光傳佛日。有空齊致。習三藏以爲師。定惠雙修指七覺而爲匠。其西方現在則羝羅荼寺有智月法師。那爛陀中則寶師子大德。東方則有地婆羯囉密咀囉。南裔有咀他揭多揭婆。南海佛誓國則有釋迦雞栗底（今現在佛誓國歷五六而廣學矣）斯並比秀前賢。追蹤往哲曉因明論則思擬陳那。味瑜伽宗則實聲無著。談空則巧符龍猛。論有則妙體僧賢。此諸法師淨並親狎筵机飡受微言。庶新知於未聞溫舊解於曾得。想傳燈之一望實喜朝聞冀蕩塵於百疑則分隨昏滅。尚乃拾遺珠於鷲嶺時得其眞擇散寶於龍河。頗逢其妙。仰蒙三寶之遠被。伏賴皇澤之遐霑遂得旋踵東歸鼓帆南海。從耽摩立底國已達室利佛誓停住已經四年。留連未及歸國矣（文）

    悉曇藏卷第一（終）


　　悉曇藏卷第二

    日本國延曆寺沙門安然撰
    第二悉曇韻紐有三評。曰。一十四音。二十二韻。三二方音。一十四音。玄義記云。古來釋云。十四。一云。下魯流爲一字盧樓爲一字足前十二爲十四也（灌頂爲河西解）二云。取瑞應下卷云。書缺二字師不能達反質其有。太子問博士不解反質其有。今欲表佛解此二字外道無能解者故不上之也。今謂不然佛今既解。何故不載之耶。今謂書缺二字者此名二書爲二字。出曜本起修行本起中解。外國自有此六十四書而闕無二書亦不止二字。博士不解此故反質其志耳（爲宗師解）三報恩云。一涅音。二槃音。三短阿音。四長阿音乃至第十四痾音也（爲梁武解）四今謂止是肆曇二字。喚此肆曇字與吳音同音耳。所以無此二字者河西朗師云。此二字直是讃美前十二字非是字本。無別所明故不載也。而今猶得爲十四音者明所讃嘆與能讃嘆能所合數故名爲十四。如陳如品中二十五諦能所會數故名爲二十五法。故胡合十四音。爲肆曇字名也。此云成就。成就十二字義。總別會明十四音（文爲招提解）吉藏疏云。此中難解解者非一。初廣州大亮法師解十四音云。具足有十四音。而今文中從長短阿訖至菴痾。止有十二者此如瑞應經明。年至七歲乘羊車詣師所問學書時去聖久書缺二字。以問於師師不能答。反質其＊志。既言書缺二字故此中但有十二也（道暹爲僧亮解）第二靈味小亮法師解云。具足有十四音。文中唯有十二者當以涅槃兩字足之。而今不安者定所未詳也（裴家爲寶亮解）第三宗法師解云。具足有十四。而今零落二。文中唯有十二。既言具足有十四。零落唯有十二者。餘二多是悉曇兩字。取悉曇兩字足成十四也（灌頂爲招提解）第四謝靈運解云。以後魯流盧樓四字足之。若爾則成十六。何謂十四。解云。前菴痾二字非是正音。止是音之餘勢。故所不取。若爾前止有十足後四爲十四也。問。若以後四字足之者何不接決解釋。而後別明此四字耶。彼解云。後之四字世希用。故別明也。第五眞諦三藏解云。與謝公同。云。後四字足之而復小異者。彼云。四字何故在後別明。彼云。雖是十四音而釋義不同。前十爲涅槃四德。後四爲釋三寶。及以對法。釋義不同故前後名字也（裴家出此二解）第六梁武解並彈前來諸師。彼彈前云。書缺二字者爾時去聖久所以缺二字。今聖人出世何得言缺耶（灌頂引觀師彈）次宗法師以悉曇足之者亦非悉曇自吉祥何關十四音耶（引觀師彈）次彈謝公以後四字足之者此是外道師名葉波跋摩。敎婆多婆呵那王以後四字是爲十四音。實非音也。何以知之。此曼陀羅禪師傳述彼事。文云。邊海崑崙未體此旨亦習外道之氣乃至彼國小乘學者亦復如此故不得以後四字足也。下釋四字中云。六卷云履梨樓呂（爲樓許反）此中云魯流盧樓。梁武並彈此兩處文就兩文中。此中文小勝有解云。以此四字足前爲十四音。此是攝婆跋摩外道師敎婆多婆呵那王。何故敎之。舊云。彼王舌強。故令王誦此字也。梁武既彈前兩處文。彼作蕀力基梨四字也。現是彼國方言難可分判。梁武解。正以涅槃兩字爲十四。何以知之文中自云。所言字者名曰涅槃涅槃豈非字耶。若爾者前何得言書缺二字。解云。涅槃之法非凡夫所知故云缺二字。今聖人出則具足也。梁武正此文證以涅槃兩字足十二字爲十四音。彈諸法師云。那忽近捨經文遠求餘義耶。今彈梁武者。此文云所言字者名曰涅槃。涅槃但是字。何得言是十四音耶（引觀師彈）第七秀法師云與諸師碩異。彼解云。從長短阿訖菴痾中有十二字。兩字爲一音合有六音。如長短兩阿爲一音乃至菴痾兩字爲第六音也。次從迦佉以去有二十五字。五字爲一音。如迦佉伽伽俄二十五合爲五音。足前爲十一也次從耶囉羅以去有九字。三字爲一音。如耶囉羅九字合有三音。足前合爲十四音。彼不取魯流四字爲音。明此四字直是利前音。非是音也。今謂此解爲能。何故爾。上直言有十四爲字本。仍次第解釋四十六字。何得獨取前者爲音後者非音耶。若依秀法師者多並皆是。既以四十六爲十四音。何得有多少不同前以兩字爲音。或五或三耶。今明此音緩切長短不同故字有多少之異也（爲治城解引觀師彈）上來二書都有七解不同。爲輔今義先引他文於中。涅槃經云。有十四音。名爲字義（文）章安疏云。古來六解。大爲二途。前四解單。後二解複。一宗師云。書缺二字。師不能通。故無兩音。止有十二耳。二招提足悉曇二字。三梁武足涅槃二字引經云。所言字者名曰涅槃。四開善云。於十二字中止取十字除後菴痾。謂是餘聲。故經釋炮音便云於十四音是究竟義。更取下魯留盧樓四音足爲十四攝置中央阿阿伊伊憂憂魯留。盧樓㖶野等（四）五莊嚴複解。前十二爲六音後五五相隨。又取後三三相對中四字那囉和賒足前五成六。足上成十二。取羅沙婆呵羅爲一遲音。魯留盧樓爲一疾音。是爲十四音也（五）六治城云。前兩兩相隨有六。次五五相隨有五。後三三相隨有三。合成十四音。觀師云。古來六解併須彈之。初云。書缺二字者。外道師不解反啓問太子。太子自知今說涅槃。豈不安二字猶言書缺彈招提者悉曇通是外國十四音之總名。豈得將總足別。彈梁武者涅槃亦云槃利涅隷槃那此則六字。亦云槃涅槃那。此則四字何故止取兩字足之。彈開善者除菴痾兩字足魯留盧樓四字若魯留盧樓是音者何不在音次第而在字後安之。彈莊嚴者經文現云十四音何將道取字足音。音字兩異。何得相渾。莊嚴既不成治城亦壞。又河西以前十二卽是十二音。取後四字合爲二音。古經本云梨樓梨樓。卽是四字爲二音。足前爲十四音也。又梵本言字不言音。今十二字或十六字隨世所用也（七）又一解云。初十二是音後迦佉下是字。又一解云。初十二字有三事。一字二語三音。因此字以爲語論端首。然後方及餘字故言字本。河西云。十四音喩之如飯。後二十五字喩之如羹。後九字攝持諸句如守門人。亦如瓔珞。後九字亦字亦音。魯流下二字童朦所不習學（文）文字云。北遠云。迦佉下二十四字。是其字體。噁等十二是生字音。未後魯流等四字是呼字音。則十四音義備於此（文）又云。或有說云。十四音者梵天語也。根本五十一。其爲言音有單有複單則如上所辨十四音也（除菴惡二）複則十二爲六。五五爲五。九字爲三總十四音也。據此亦是圓通之理。然則魯等非正音也（文八）足十二韻貞觀寺云。十四音者迦等十二第十一字更加引點爲第十三。第十二字更加引點爲第十四（云云九）和上說云。三藏傳云。五五爲五。九字爲九。合十四音。阿等十二爲韻。魯等四字西方好文章者之所加也（十）評曰。釋十四音都有十家一宗師云書缺二字止有十二（云云）此有同義。道暹記云。僧亮曰。十四音所列十二。瑞應經云。書闕二字此爲證也（文）二招提足悉曇二字（云云）三梁武足涅槃二字（云云）此有同義。文字云。空抄引寶亮取涅槃兩字前十二音爲十四音也抄主不取亦亮是也（文）四開善除菴惡二。加魯等四爲十四音（云云）此有同義。復有十家。文字云。澤州疏云。十二音中除菴阿二字是助音故除此二字。爲十四音。若據經本但言十四音名爲字母不言菴阿。非正音也。十六十四差升不同。如言二月十五日涅槃。八月八日涅槃。見聞不同流例非一。今但依經憑疏隨字略釋所言菴阿二字非是正音。是助辭者經雖不言據理應爾。如文言炮者謂大乘義於十四音是究竟義。此謂前十字并魯等四說十四音。十四音字義無缺也。魯等四字梵本合在十二字優下㖶上故除菴阿。爲十四音所言菴阿爲助辭者據經有理。文云。菴者解遮一切諸不淨物。表前遮惡。阿者名勝乘義。表前大乘於諸經中最爲殊勝。此爲助辭。稱讃聖敎也。此乃經義疏意。眞諦三藏及謝居士皆同此說（文云云）道暹記云。開善同澤州然澤州云。前後合說有十六音。而經說十四音者前十二中後二助音。非是正音。故除此二（云云）又云。今依義淨三藏寄歸傳云。是其涅槃云十四音者不言末後二字。以與初字字形無別也。其頡里蹊梨四字成西方二字。更加里離始成四字。爲此古人有魯流盧樓之失。深成譯者之過。其文字品自非對校終無解理（文）刊定記云。書者字也。謂字形相亦名字體。如呼師子爲兕字（綢字）故兕字像形似師子頭尾也。字者字音。卽阿（入）阿（去）等一十四音也。數者謂名句二法是數義也。說者語也。皆以字母爲本者謂以十四音各別加於迦佉等三十三字體上和合成母。自此轉生一切字音語言名句義等。故名爲母。十四音者謂阿（入）阿（去）乃至汚奧（已上十四音）暗阿（上二字是界畔字也抄）字紀云。舊云十四音者卽於悉曇十二字中甌字之下。次有紇里紇梨里梨四字。卽除前悉曇中最後兩字。謂之界畔字也餘則爲十四音（文）法寶涅槃疏云。是十四音名爲字本者。因此十四音歷三十四字遂成多字。此等皆依十四音。有亦十二音加二呼音。故言十四（文）上來所引自有十師。一牟尼三藏。二眞諦三藏。三義淨三藏。四般若三藏。五居士。六開善。七澤州。八裴家。九惠苑。十法寶。謂澤州承牟尼。智廣承般若故加三藏二家而已（云云）然此十家除此二字。莫過五義。一助辭故。二助音故。三形同故。四界畔故。五餘勢故。觀師彈云。若魯等是音何不安音次第。而在字後（云云）今梵文既在優下野上。此彈不當。今彈。經云有十四音名爲字義。所言字者名曰涅槃。常故不流。若不流者則爲無盡。夫無盡者卽是如來金剛之身（文）准義釋云。暗是成菩提義惡是入涅槃義。若十四音中無暗惡二字何得十四音字名曰涅槃者哉（云云）況乎此解本是西國外道小乘之所計也五莊嚴云。十二爲六五五爲五也。囉和賒爲一。羅沙娑訶爲一。魯等爲一。合十四音。道暹記云。莊嚴複解能生所生共爲十四故不可也（文）六治城云。兩兩爲六。五五爲五。三三爲三。合十四音。道暹記云。治城過同莊嚴（文）七河西云。十二卽十二音。取後四音合爲二音。足前爲十四音道暹記云。若無義淨所解此釋猶可依用。何者以魯等四字是呼字之音亦名潤聲。卽是發音之始。故得足前十二名十四音（文）今彈。若取十二單音亦取四字單音。若取二字之複亦取六字之複。單複相合特爲不可（云云）八北遠云。十二是生字音。魯等是呼字音。則十四音備矣。此乃除菴阿也。有說單解同此說也。複解同治城也。已同之。彈亦同矣（云云）九貞觀寺云。十二更加長聲暗惡爲十四音今難當寺所傳大悉曇章只十二轉無十四轉。又中天章有十二轉及南天章或十六轉。何處的出十四轉章之悉曇乎（云云）十和上說五五爲五。九字爲九。合十四音。是所祖承特有道理。何者當字直呼曰聲。並字助響曰韻。雖有諸離束爲四聲。今者雖有十二韻聲而束三十四字以爲十四音（矣）故灌頂疏云。經文爲四。一以音隨字卽是明音。二以字隨音。卽是明字。三音字所因。四音字利益以音隨字者十四音。以字隨音者五十字也。音字所因者口五處音字利益者三業淨也。
    二十二音道暹記云。以音隨字者謂十二音入於迦佉已下三十四字。以字隨音者以迦佉已下三十四字隨阿等十二面皆出生一十二字。如●迦●迦隨於●惡●阿之音而得。餘皆例爾。然澤州云。梵章之中有十二章悉曇以爲第一。於中合五十二字。悉曇兩字是題章。餘是章體。所謂惡阿乃至魯流盧樓。外國正音名億力伊離搮離。此是初章。就此章中迦佉已下三十四音是其字體。初十二字是生字章。末後四字是呼字音。將初十二字呼後迦等。生字之時有單有複。其單呼者依後四中搮離二音。其複呼者用後億力伊離二音。單複呼中並有長短聲別。故有前後合有十六音。而經說十四音者前十二中後二助音非是正音。故除此二。然今依義淨三藏寄歸傳云。惡痾益伊屋烏頡里（是一字）蹊梨（是一字）里離㗨藹汚奧菴阿右十六字皆是聲韻。向餘字上配之凡一一字便有十六之別。猶若四聲於一字上卽有平上去入四番之異。其涅槃云十四音者。不言末後二以與初字形無別也。其頡里蹊梨四字成西方二字更加里離始成四字。爲此古人有魯流盧樓之失。深成譯者之過其文字品自非對校終無解理。脚佉伽嚧俄者𣒞社縒喏吒詫茶秺拏哆他柁但娜跋叵婆[口*梵]摩右五五二十五字名便繕。明此之一名目因多義。一未成文義。二成文義。三男女根義。四齏醬義。五氣味義等然其大意總是第三轉聲能簡別義。此二十五字未將上韻來配。時但是半字不堪呼召野囉攞婆捨灑娑訶藍叉（末後二字不入其數）右脚等二十五字并下八字總有三十三字名初章皆須上聲讀之不可著其字而爲平去入也。且如將十六韻聲配三十三時初一脚字成十六之別然當今時俗始敎童蒙多不道頡里（字）蹊梨（一字）里（一字）離（一字）四字。所以但有十二之殊。若爲十六者亦成無過。以其四韻用處不多是以人皆不存。十二聲者謂是脚迦（上短下長）枳雞（姜移反。上短下長）矩俱（上短下長）雞計（上長下短）孤告（上長下短）甘箇（兩聲俱短。用力出氣呼佉字等十二聲並宜効此）此十二字皆可兩兩相隨喚之。仍須二字之中看子注而取長短也。餘三十二字皆可効斯。總有三十三箇十二名第二章了。悉談總有十八章但學書得一章識字略足。漸學餘也（文）文字云。西國梵音就前噁等十二音。兼魯流等四音共成十六音是爲字母生一切字（文）字紀云。其始曰悉曇。而韻有六長短兩分字十有二。將冠下章之首對聲呼而發韻聲合韻而字生焉。卽阿（上聲短呼）阿（平聲長呼）等也（文）右悉曇十二字爲後章之韻。如用迦字之聲對阿伊甌等十二韻呼之則生得下迦機鉤（矩侯反）等十二字。次用佉字之聲則生得佉欺丘（區侯反）等十二字。次生伽其求（瞿侯反）等十二字。已下例然。且先書短迦字一十二文。從第二字已下加其麼多卽字形別也。用悉曇韻呼之則識其字名也。佉伽已下至叉字例然。以成一章（文）亦云。今約生字除紇里等四字也（抄）次第記云。今且略說生字次第用前一字。翻爲一十二字。又於加展轉有十二翻字。且換轉加成十二番用則是矣。且須師授方知次第句義文輪。此十二番中又以八轉聲明義理萬差。聖智所傳。五通神仙高才術士廣解略解凡數百家。各騁智力廣造聲明論諸數論等。終不說盡其妙。前劫後劫諸佛出現世間轉妙法輪者皆依此梵文演說。方盡其美也。備盡一切聲音也。文義釋云。阿有五種阿阿（引）暗惡惡（長聲）第一阿字是菩提心。次有迦等五音各除第五。次取也等乃至乞叉皆是男聲。入阿字輪。次明阿（長）字輪是行也。迦至乞叉傍角加點爲長聲輪。次明暗字。阿上有點是成菩提。迦至乞叉皆加圓點。爲暗字輪。次明噁字。迦至乞叉。皆傍二點卽涅槃輪。阿娑嚩字爲三部義。如阿字者娑嚩亦然。其噁（長聲）一字是方便輪。所以此中無也（此是釋迦佛輪羯磨部入一切輪故無別壇也）凡字輪大爲三分。阿字卽爲一分。次迦乃至二十字爲第二分。也乃至訶字爲第三分。除去乞叉字正由此字已重故也（謂有加娑二聲故重）以上皆是智惠字也。次有伊伊鄔（上）烏𧫦愛烏奧八字卽成就三昧。皆是三昧聲也。亦隨五輪而恒轉。其義可知。次有俄（魚可反）若（而可反）吒囊（上）莫（慕可反）此字遍一切處。謂遍於定惠中也。然此五字亦隨五輪而轉。謂加傍點或加圓點或加傍二點等。此五皆成五字也。如從●阿一字卽成四字。謂●阿是菩提心。●阿（引）是行。●暗是成菩提。●噁是大寂涅槃。●噁（長）是方便。如阿字者迦字五字乃至佉等凡二十字當知亦爾。次有十二字謂伊（上）伊鄔（上）烏嚕留盧留𧫦愛烏奧十二字卽同字上之點謂三昧也。仰孃拏曩莽亦有五字。卽同上頭之點也。其也囉等八字。卽同字傍之二點。是除義也。阿等五字爲初。迦等二十字爲中。羅等八字皆是傍點。此諸字皆是助成字義。故後分也。凡迦遮吒多波皆屬阿字。此中初中後相加者如阿字單菩提心。若傍角加▲アハスル△畫卽行也。此是菩提心并行也。若上加點卽是菩提心并大空。離一切相成菩提也。若阿字傍加二點卽是菩提心。并除一切障得涅槃也。他皆效此。而輪轉相加或但一義。或二義。或三義可知也（抄）評曰。有三家異。一唯十二音名爲助聲。用補汚聲。添文三十四字名爲字母。九字是歸根本之聲也。梵字漢音並依中天音旨翻（抄）乃知中天多以魯等四字不爲翻字之韻者。字紀云。智廣會南天竺沙門般若菩提。因從受焉。與中天音韻不無老反。其始曰悉曇字十有二。其中紇里（二合）等四文悉曇有之非生字所用今略也（抄）乃知南天亦以魯等不爲韻也。二或十六音。義淨南海傳云。若爲十六亦成無過。三非十二十六音。字紀又云。第十六章用迦等字體。以別麼多合之謂之訖里（訖里之麼多祇是悉曇中里字也。非遍能生也）孤合章兩重麼多字●部林（去）●齒林（去）●吽（已上字有第六及第十一麼多。讀之皆帶兩聲也此●是第六麼多分布於傍也）乃知兩重麼多屬孤合章其字輪中第五●噁（引）字是合第二（引）點及第十二涅槃點也。引點雖非麼多而亦屬此類而已。又據義釋伊等十二皆成五字形者可作●●●●●等字形。此亦於其本字加其麼多。只成五輪不成十二亦可以屬孤合章也（云云）四是十三十四音。貞觀寺三十四字各十二轉各加第十三●第十四●爲十四音。此釋未見憑據（云云）
    三二方音如外敎說。天地交合各有五行。由五行故乃有五音。五音之氣內發四聲四音之響。外生六律六呂之曲。今者內敎亦說法性緣起生佛發生以業力悲力故情界器界各有五行五音。亦生四韻四聲。亦與四聲四音合。亦與六律六呂合。言五行者黃帝密法云。天地上氣交合各有五行。金木水火土如循環（文）言五音者白虎通博物誌云。東方木其帝大昊其佐苟萠。執規而治春。其神大歲其獸青龍其音角其日甲乙其味酸其氣臭羶。南方火其帝祝融其佐朱明執衡而治夏。其神熒惑其獸朱雀其音徵其日丙丁其味苦其氣臭燋。西方金其帝少昊其佐蓐收執矩而治秋。其神太白其獸白虎其音商其日庚辛其味辛其氣臭腥。北方水其帝顓頊其佐玄冥執權而治冬。其神辰星其獸玄武其音羽其日壬癸其味鹹其氣臭腐。中央土其帝黃帝其佐后土執綱而制四方。其神鎭星其獸黃龍其音宮其日戊巳其味甘其氣臭芳其佐者主於五行之官（文）夫五音者。從五藏兆從五根發從五觸動從五處起從五氣響應五聲行感五色住候五時變適五根發歸五位極。言五藏者肝屬木角心屬火徵肺屬金商腎屬水羽脾屬土宮。言五根者眼主肝角。耳主腎宮鼻主肺商。舌主脾羽。身主心徵。言五觸者。木性多直屬角。火性多轉屬徵。金性堅利屬商。水性流注屬羽。土性堅澁屬宮。言五處者。宮舌中音卽喉。商開口張卽齶。角舌▲ハシヨリ△角落卽牙。徵舌柱齒卽齒。羽撮口聚卽脣。言五氣者。呵屬於商。吹呼屬羽噓屬於徵。喞𡁱屬於宮。囀屬於角。言五聲者。呼喚屬角木語言屬徵火。咲屬商金。吟屬羽水歌屬宮土。言五色者。青屬東木角赤屬南火徵。白屬西金商。黑屬北水羽。黃屬中土宮。言五時者。天地二氣交合各有五行。金木水火土。如循環故金化而水生。水流而木榮。木動而火明。火炎而土貞。此則相生。火得水而滅光。水遇土而不行。土値木而腫瘡。木遭金而折傷。此則相剋。從商而羽聚。從羽而角開。從角而徵柱。從徵而宮住。從宮而商張。是相生也。徵遇羽而止。羽遇宮而乖。宮遇角失。角遇商而違。商遇徵而蕩。此相剋也。五根者。徵屬語喜。宮屬歌樂。羽屬人憂。商屬哭苦。角屬喚捨。言五位者。五行各有五位謂王相老囚死。春木火水金土。夏火土木水金。秋金水土火木。冬水木金土火。並如次。五是五位也。且如木生甲乙長於丙丁老於壬癸病於庚辛死於戊巳。他效此。故亦角者連徵而滑。連羽而澁。連商而遠。連宮而無他效於此（云云）又五音者。發四聲四音之呼生六律六呂之響。言四聲四音者平聲上聲去聲入聲。正紐傍紐通韻落韻。韻詮序云。李季節之輩定音譜。前陸法言之徒修切韻於後（文）四聲譜云。四聲▲ナラフ△肪四方也。東方是平平伻病別。南方是上常上尚夕。西方是去[采*去]𧺷去亟。北方是入任荏袵入。凡四聲字爲紐。或六字總歸一入。

  
    皇晃[言*黃]鑊禾禍和  傍旁縍薄婆菠破
    光廣珖郭戈果過  荒[巾*光]侊霍吠火貨

    上三字下三字紐屬中央一字。是故名爲總歸一入。

    郎朗浪洛  黎禮麗捩
    剛𠵹鋼各  笄併計結
    羊養漾藥  頥貤易逸
    鄉嚮向謔  奚蒵經鞊
    良兩亮略  離邐㒧栗？？？
    張長脹著  知倁智窒

    右件字等豎讀爲紐。橫讀爲韻。當行讀下四字配上四字卽爲雙聲。但解此法卽解反音反音之法乃有二種。一紐聲反二雙聲反。一切反音唯有此法也（文）又云韻有二種。清濁各別爲通韻。清濁相和爲落韻（抄）白虎通云。東其音角。南其音徵。西其音商。北其音羽。中其音宮（抄）此乃宮商爲平。以徵爲上。以羽爲去。以角爲入。須以五音而形五方。故知前說是不正也。韻詮明義例云。凡爲韻之例四也。一則四聲有定位。平上去入之例是也。二則正紐以相證令上下自明。人忍仭日之例是也。三則傍通以取韻使聲不誤春。眞人倫之例是也。四則雖有其聲而無其字。則闕而不書。辰𧒏眘例也。商略清濁例云。先代作文之士以清韻之不足則通濁韻以裁之。濁韻之不足則兼取叶韻以會之。叶韻之不足則仍取並韻以成之（文）反音例云。服虔始作反音。亦不誥定臣謹以口聲。爲證（文）此乃五音變成四聲四音七響八韻者也。今檢反音皆以口聲爲證定之。言口聲者卽是口處發響之聲。細檢口處且有四十。漢吳本偕紐雙同異叶並（十）通落清濁輕重大小內外（二十）怒柔緩急平直開楷突（三十）鳴絕柚杸返角咬吹彈轉（四十）其反音者呼連兩字成一音。但昂依下。輕重依上。上下相和以發諸響（云云）言六律六呂者。白虎通云。十一月曰黃鐘。十二月曰大呂。正月曰大簇。二月曰夾鍾。三月曰沾洗四月曰中呂。五月曰蕤賓。六月曰林鍾。七月曰夷則。八月曰南呂。九月曰無射。十月曰應鍾。正三五七九十一爲六律也。二四六八十十二爲六呂也。又十二月皆有律呂（抄）元造曆云。伶倫造笛（文）此乃取嶰谷竹學鳳凰鳴者也。笛有十一孔也。二孔闕而不傳。其九孔者以出五音。竹節爲尾竹抄爲首。本管之口呼之爲口。從此而起於竹腹上。一二三四五六七孔如行。呼爲次干五上夕中六。下口六二孔爲宮。此有二條。謂一越條（律）差陀條（呂）土也。口六二孔者是一音之大小。合爲一越條。次孔非別條也。名爲無條。是則諸音鹽梅故也。干孔爲商卽是秋音。此有三條。謂平條（律）大食條乞食條（呂）金也。五孔亦非別條。鹽梅之義同次孔故也。上孔爲角卽是春音。名爲霜條（律）其呂音未傳之。木也。夕孔無徵。卽是夏音也。此有二條謂黃鐘條（律）垂條（呂）火也。中孔爲羽。卽是冬音。名盤食條（律）其呂音未傳之。水也。中孔六孔以此二孔合名下也。竹節下孔所以吹之者也（抄）今檢內敎須彌四域經云。寶應祥菩薩爲伏羲。日光菩薩名女媧也（抄）清淨法行經云。我遣三人漸敎衆生。迦葉菩薩彼名老子。儒童菩薩彼名孔子。光淨菩薩彼名顏回（抄）提謂經云。夫五戒者是則天之五星地五岳人之五常五行五藏五方五音（抄）故知內外雖異源流惟一。言五戒者。謂防殺盜婬妄酒也。言五音者呼迦左吒多波也。言之反音口處爲證。今覈梵音口處爲準。諸說雖多今據宗叡。五五字者如次。喉齶齗齒唇聲也。後九字者超次滿口五處聲也。今據現量。五五字者喉齶舌齒唇五處。如次發起迦等五五。後九字者野羅攞字先從喉齶舌發然後遍口。嚩捨灑娑訶字先從唇齒舌齶喉發然後遍口。其乞叉字先從喉發然後遍口。故字紀云。聲之所發則牙齒舌喉唇等。合干宮商其文各五。遍口之聲文有十矣（文）次第記云。稱呼梵字亦有五音倫次。喉齗齒唇吻等聲皆從深向淺。亦如此國五音之內又以五行相參。辨定者則以清濁。察之者則以輕重以陰陽二氣揀之。萬類差別悉能知矣（文）又云。前劫後劫諸佛出現世間轉妙法輪者皆依此梵文演說方盡其美也。備盡世間一切聲音也。橫卽雙聲。聲者無一字不雙聲也。竪卽疊韻。韻者無一字不疊韻也。初卽以頭爲尾。後卽以尾爲頭。或卽尾頭俱頭。或卽尾頭俱尾。傍紐正紐往返鏗鏘橫超竪超有單有複。逆和順和半陰半陽乍合乍離。兼梵言兼漢語。中邊左右斜正交加大秦小秦梵漢雙譯咽喉牙齒咀嚼舌齶等是六國之音韻也。善察其聲者無字而不切。杳遵伏羲蒼頡鳥言。如本梵音實了（文）夫音聲者四大四微之所擊發。四方四時之所合應。分成三聚之聲。聚爲三科之悟。衝五輪而生。隨二息而出。觸七處而起。經五處而鳴。隨五行而轉。能成四和二體而發四韻四聲一十四音。巧作八聲八音之六十四音。或與四時合或與四方合。應開三密門會三平等。言四大四微者金光明云。地水火風合集成立（抄）成實論云。五塵四微色香味觸（抄）言四方四時者。光明疏云。地屬東方是春。水屬北方是冬。火屬南方是夏。風屬西方是秋（抄）言三聚聲者。俱舍論云。聲有三種。一是大種執聚聲。謂有情聲。二非大種執聚聲。謂非情聲。三亦執聚亦非執聚聲。謂有情非情合成聲也（抄）言三科法者。俱舍論云。五陰謂色受想行識。十二入謂。眼耳鼻舌身意爲能入。色聲香味觸法爲所入。十八界謂。六根界六塵界六識界（抄）言五輪者。大日義釋云。劫初成時依空。成風。依風成火。依火成水。依水成地。有情亦然。依地成水。依水成火。依火成風。依風成空（抄）言二息者。止觀云。人初入胎卽有報息隨母氣息兒漸長大。風路滑成息氣出入。不復隨母。生在異處。各各有息名爲報息。報息帶想乃有六氣。謂次呼𡁱呵噓𡀗皆於唇吻吐納。轉側牙齒徐詳運心帶想作風。如嗔欲時氣息隆盛。依心而起。如是一切名爲依息。依息帶想有十二息。謂上下隻滿增減冷煖衝持和補。亦依喉齶舌唇曲直帶想作風（抄）彼報息者。託母息生此依息者託報息生。今音聲者託依息生。言二體者。一聲二音（云云）言七處者。智度論云。憂陀那風觸七處而成聲。謂齊心頂喉齶舌脣。言五處者字紀云。聲之所發則牙齒舌喉脣等。合干宮商其文各五（抄）言五行者宿曜經云。胡云蜜漢雲漢咥（一逆反）那頡枳緩大唐云日月火水木金土。此中後五卽五行也。言四韻四聲一十四音者阿等十六兩兩相隨一是短韻一是長韻。阿等十六六十相分初六直韻後十拗韻。謂之四韻。韻者聲響之所終也。迦等三十四五九相折五五毘聲。後九超聲。迦等三十四五九相對分各紐聲連成雙聲。謂之四聲。聲者音響之所始也。言十四音者。直拗八韻毘聲五五超聲九一合十四也。然言直韻拗韻者。阿阿（引）伊伊（引）塢烏（引）翳愛此六直響。其所合字隨皆直呼。如呼●迦及●矩等也。曷哩曷梨（引）哩梨（引）汚奧（引）暗惡此八拗響。其所合字隨皆拗呼如呼●醯及●郝或呼●訖里等也。又以直拗八韻雨雨各呼是正紐也。阿等十六一一對呼是傍紐也。阿等十二相加迦等三十四字於十六章（除十六十八章）一一橫呼其於單合是通韻也。其於合字是落韻也。

<PIC>T84038301.GIF</PIC>

    右迦等三十三字承上阿等是通韻也。承下乞叉及從第二以下諸章所有二合三合四合五合字等是落韻也。又乞叉字承下第二已下至第七章諸二合字是通韻也。承上章單字下章三四五合字是落韻也。三四五合准之而知之。又諸章中諸字所有十二轉音兩兩各呼是正紐也。一一對呼是傍紐也（云云）又如眞旦韻詮五十韻頭。今於天竺悉曇十六韻頭皆悉攝盡更無遺餘。以彼羅（盧何反）家（古牙反）攝此阿阿（引）以彼支（章移反）之（止而反）微（無飛反）攝此伊伊（引）以彼魚（語居反）虞（語俱反）模（莫胡反）攝此鄔烏（引）以彼佳（胡膎反）齊（組兮反）皆（古階反）栘（成西反）灰（呼[土*(厂@火)]反）咍（呼來反）攝此翳愛。以彼肅（蘇聊反）霄（相焦反）周（之牛反）幽（於[虫*刂]反）俟（胡溝反）肴（胡交反）豪（胡刀反）攝此汚奧以彼東（德紅反）冬（都宗反）江（古邦反）鍾（之容反）陽（移章反）唐（徒郎反）京（古行反）爭（側耕反）青（倉經反）清（七精反）蒸（七應反）登（都藤反）春（尺倫反）臻（側詵反）文（武分反）魂（戶昆反）元（愚袁反）先（蘇前反）仙（相然反）山（所姦反）寒（胡安反）琴（渠今反）岑（鋤簪反）覃（徒含反）談（徒甘反）咸（胡讒反）嚴（語坎反）添（他兼反）鹽（余占反）及以諸入聲字。攝此暗惡。如攝韻頭從韻皆攝。以彼平上去入之響攝此短聲。或呼平聲。或呼上聲。及以長聲引呼并以涅槃音也。其悉曇中遏哩（二合）遏梨（二合）二字此方都無。所謂童蒙所不能學。豈非此哉（云云）又如眞旦文筆本韻連韻疊韻連疊韻鄭韻等。天竺●娑●多傳此云讃亦皆有之。如蘇悉地五讃中三寶讃及千手讃。句句終字皆有音韻。如金剛頂百八名讃及大日敎大讃并蘇悉地觀音金剛讃等。二句終字亦有韻音。或雖有不韻者而據大綱言之。當披彼文檢之。又寶林傳。禪門付法。釋尊迦葉等諸祖師各臨命終一偈付法。此諸偈文皆悉有韻。此乃譯者得梵文意成眞旦韻。具如彼文。往而檢之。又以毘超六聲五九各呼亦有韻紐。其五五字有五例聲。五五一一初二柔聲次二怒聲後一非柔怒聲。以前兩種二字總歸第五一字（其一）又於柔怒二聲。各爲正紐（其二）又於三種相呼共爲傍紐（其三）五五配呼各爲通韻（其四）三種交呼互爲落韻（其五）其後九字有四例聲。謂訶娑灑捨嚩五字與五五字相當而起。乞叉攞羅呼四字於五五字中間而起（其一）野和羅攞捨灑娑乞叉訶和二二三三各傍紐也（其二）野等八字共爲通韻（其三）與乞叉字相呼八字共爲落韻（其四）

張口遍滿聲
（喉間 齶下 舌頭 齗根 唇中）
●賀●娑●灑●捨●嚩
（喉齶間 齶舌間舌齗間齗唇間）
●乞叉●攞●羅●野
開口各處聲
（喉間 齶下 舌頭 斷根 唇中）
●仰●孃●曩●那●莽
●伽●酇●荼●馱●婆
●誐●惹●拏●娜●麼
●佉●車●他●他●頗
●迦●左●吒●多●跋
    右五五字橫行各二爲正紐也。橫行共五爲傍紐也。橫行二紐總歸第五竪行相呼爲通韻也。竪行交呼爲落韻也。又後九字訶等五字自當五五之處。叉等四字自當五五之間。野和叉訶各呼通落羅攞及捨灑娑各呼竪行。爲傍紐也。無正紐也。毘聲五處之聲。超聲五處中間四處之聲。都九處聲矣。又如眞旦律呂九孔調音。於天竺字母九處聲音皆悉攝盡。更無遺餘。何者口氣觸唇而入笛。是猶憂陀那之風。此屬人之報息也。氣觸七處而出音。是猶風觸七處而生聲。此屬人之依息也。笛七處者節下笛頂吹底笛喉孔底指處管唇。人七處者臍心頂喉齶舌齒唇音從八孔。發曲六處。次五二孔是非別條。而是五音鹽梅猶阿等十六是非字體而是五音羹瓔。何以故。次在口干之間遠口而近干等。猶阿等十二過喉而轉齶等。五在干上之間。近上亦近下。獨遏哩等四屬齶亦彈古。此屬人之音響也。口六干上夕中者是宮商角徵羽卽喉齶舌齒唇。猶迦左吒多波亦喉齶舌齒唇中六合爲下者是宮羽合則喉唇合猶野等從外入內。此屬人之詮聲也。其宮商角徵羽以爲土金木火水。中秋春夏冬之音。故喉齶舌齒唇之聲豈非五行五時之聲。次第記云。橫卽雙聲。竪卽疊韻。正紐傍紐橫超竪超稱呼梵音。亦有五音倫次。亦如此國五音。又字紀云。聲之所發合干宮商其文各五等者此之謂矣。八聲八音六十四音者次第記云。唯此梵文前劫後劫六十四種之梵音（文）達磨楞伽經疏鈔云。古德傳云。八種梵音各有八種聲。八八六十四種音性。八梵音。一最好聲。二易了聲。三濡軟聲。四調和聲。五尊貴聲。六不誤聲。七深妙聲。八不女聲。賢愚經云。有八種聲。一烏聲。其人受性。不識恩養惠不廉潔。二三尺鳥聲。其人受性。凶暴樂爲傷害少於慈順。三破男作女聲破女作男聲。其人薄德貧窮下賤。四鴈聲。其人性㑿了多於親友將接四遠。五鼓聲。其人言辭辯捷解釋道理。必爲國師。六雷聲其人智慧深遠散析法性任化天下。七金鈴聲。其人巨富饒則必積千億兩金。八梵聲。其人福德彌高。若在家者作轉輪王出家學道必得成佛（文）今見前七非佛音聲何得相具。佛梵音中當以八轉聲相具八梵音則成八八六十四種梵音。言八轉聲者亦名七例句。除第八呼聲圓測因明疏云。大般若云。以何義故名爲世間波羅蜜多。是世間故造世間故。爲世間故。因世間故。由世間故。依世間故。名爲世間波羅蜜多。據此誠證以明八轉。崇俊注因明論頌云。體業作爲因屬依呼（抄）亦云。體業作爲從屬於呼（抄）慈恩樞要云。然依●蘇●漫●多聲說卽是八轉也。一●儞利（上字合聲）●提●勢（此云體聲。亦云汎說聲）二●鄔●波●提●舍（書我反）●泥（此云業聲。亦云所說聲）三●羯●咥（都結反）唎（上字合聲）●迦（上聲）●羅（上轉舌）●泥（奴皆反。此云能作作具聲。亦云能說聲）四●三●鉢羅（上上二字合聲）●陀●儞●鷄（居梨反。此云所爲聲亦云所與聲）五●褒●波●陀●泥（此云所從聲）六●莎●弭●婆（上聲）●者●儞（平聲此云所屬聲）七●珊●儞●陀●那（長聲）●羅梯（上二字合聲。此云所依聲）八●阿●曼●怛羅（上二字合聲）●泥（奴皆反此云呼聲）上說總八轉。此中各有一言二言多言之聲。合有二十四聲。又有男聲女聲非男非女聲。更各有二十四。合總別有九十六聲。男聲八轉者。一●婆（上重聲讀之下皆準之）●婆●那。二●婆●婆●那●擔。三●婆●婆●那●多（引）四●婆●婆●那●羝。五●婆●婆●那●多（入）●𧙃。六●婆●婆●那●多●阿。七●婆●婆●底（都耳反）八於初轉上加●醯字則是。女聲八轉者。一●婆●婆●那●帝（底音讀之）二●婆●婆●那●底●摩。三●婆●婆●那●底夜（上二字合聲羊鵝反）四●婆●婆●那●帶。五●婆●婆●那●底夜（二字合）●𧙃。六●婆●婆●那●底夜（二字合）●阿。七●婆●婆●那●底夜（二字合）●摩。八於初轉上加●醯字。則是。非男非女聲八轉者。一●婆●婆●多。二●婆●婆●䫂。第三轉下稍近男聲既無別字。所以不出。脚注上字等者。依四聲呼之。注反者以翻字法讀之。注二合者。兩字連聲讀之。注輕重者隨輕重聲讀之。其間亦有全聲半聲。恐煩不述。但是婆字皆上聲讀之。然瑜伽第二卷七轉聲亦名七例句。依一男聲中唯詮一丈夫之七轉故除之第八呼。前是男聲中總因一切故此不同。彼論亦名七言論句。一●補●盧●娑（丈夫體）二●補●盧●衫。三●補●盧●崽●拏。四●補●盧●沙●耶。五●補●盧●沙●䫂。六●補盧殺娑。七●補●盧●鎩。第八加呼聲云●醯●補●盧●娑。若云●逝●迷●履●底是則女聲體。若云●納逢（去聲呼之）●索●加是則非男非女聲體。然有別因但唯七轉。第八乃是汎爾呼聲更無別詮（文）有則最勝正辨云。●婆●誐●嚩名有八轉聲。一●婆●誐●嚩。二●婆●誐●嚩●擔。三●婆●誐●嚩●多。四●婆●誐●嚩●帶。五●婆●誐●嚩●䫂。六●婆誐嚩鐸。七●婆●誐●嚩●底。八●婆●誐●梵。故有頌云
    
    世尊是世尊  度衆生世尊
    爲衆生世尊  因衆生世尊
    屬衆生世尊  於衆生世尊
    此名爲世尊  亦有頌云
    佛是佛生佛  爲生因生佛
    屬生於生佛  此名爲佛陀（抄）

   梵名可云。一●沒●馱。二●沒●南（漢音呼）三●沒●馱（引）四●沒●提。五●沒●馱●𧙃。六●沒●諾。七●沒●地。八●醯●沒●馱。此並男聲。若女聲可言●婆●誐●嚩●帝及●沒●提等（云云）清幹因明論註抄云。八轉聲者例如斫樹木。時而言樹木而斫樹木是斫樹木之斧而爲造屋斫之。而因王命斫之。而屬官家斫之。而依其地斫之。呼爲斫樹（抄）今約佛陀明之佛陀翻云覺者。是能覺者。而爲利衆生覺者。而從衆生覺者。而屬衆生覺者。而於衆生界覺者。呼爲覺者。亦云體業作爲從屬於呼。諸名言中皆有此八。隨有用處隨言其一。傳譯之人隨轉翻之。且如最勝王經云於最清淨甚深法界。勝莊疏云。梵本此句以第七轉於聲。呼之故譯於字（抄）故知。經云爲作大歸依等之言以第四轉爲聲呼之故譯爲字。且擧方隅他效於此（云云）四時聲者金剛頂經云。平旦用灑臈聲。日午用中聲。黃昏用破聲。中夜用第五聲也（抄）尊勝儀軌云。三時謂朝中暮。又有四時謂加中夜（抄）蘇悉地經云於日三時。夜亦三時（抄）用念誦聲准上說知（云云）四念誦者金剛頂經云。四種念誦。一音聲念誦謂高聲念誦唯有音聲。二金剛念誦。謂不開脣聲唯動舌誦。二三摩地念誦。謂布列文字唯用心念。四眞實念誦。謂唯觀文字眞實義理（抄）蘇悉地儀軌云。念誦有四。謂字數念誦時數念誦相貌念誦。增加念誦（抄）言三密行者。一句出生菩薩法經云。
　　有三種微妙行謂身微妙行口微妙行意微妙行（抄）大乘心地經云。有三種大祕密。謂身大祕密語大祕密意大祕密（抄）大日經云。身分擧動住止應知。皆是密印舌相所轉衆多言說應知。皆是眞言（文）准而可云覺觀分別皆是密觀（抄）三平等者。一行釋義云。經云。三平等地者。謂佛自證菩提身平等口。口平等意。意平等身。眞言行者修三密行。住三平等地（抄）評曰大般若經云。一切諸法趣聲。此趣不過（抄）智者止觀云。聲爲法界。具一切法（抄）大日經云。大日如來隨種種趣種種性欲種種方便道宣說一切智智。同彼言音住種種威儀。而此一切智智道一味。所謂如來解脫味（文）故知。二方三書文字音聲莫不皆咸大日如來一切智智一味解脫會入法界之門者也。

悉曇藏卷第二（終）

張口遍滿聲
喉間 齶下 舌頭 斷根 脣中
●賀 ●娑 ●灑 ●捨 ●嚩 
喉齶間 齶舌間 舌斷間 斷脣間
●乞叉 ●攞 ●羅 ●野
開口各處聲
喉間 齶下 舌頭 斷根 脣中
●仰●孃●曩●那●莽
●伽●酇●荼●馱●婆
●誐●惹●拏●娜●麼
●佉●車●佗●他●頗
●迦●左●吒●多●跋

悉曇藏卷第三
    日本國延曆寺沙門安然撰

    第三章藻具闕有三評。曰。一定存略二定同異三定增減。一定存略悉曇字紀云。此中有紇哩等四文悉曇有之非生字所用今略也（文）又云。此中●囉（曷力遐三聲合也）於生字不應遍諸章。諸章用之多屬第八及成當體重。或不成字如後具論。●羅聲全闕生用則初章通●囉除之一（除●羅字羅鑒反）餘單章除之二（除●囉●羅二字卽第三及第八第十章也。字非重成。簡於初章故云餘單章也）重章除之三（重成也。卽第四五六七及第十一已下四章）異章句末爲他所用兼下除之六（卽盎迦章字牙齒舌等句末之第五字爲上四字所用。亦不可更自重故除之也）自除之餘各遍能生。卽迦佉等是也。生字之章一十有七。各生字殆將四百。則梵文彰焉。正章之外有孤合之文連字重成卽字名也。又云。各隨其所增將●阿●阿等韻對所合聲字呼之後增其麼多。遇當體兩字將合則容而勿生。謂第四章中●重攞。第五●重縛（房柯反）第六●重麼。第七●重那等是也。十一已下四章如次同上之四章同之除。又云。正章之外有孤合之文。或當體兩字重之但依字大呼（謂●多●闍●吒●拏等字各有重成也）又云。前叙云●於生字不應遍諸章。謂第二第四五六七章用之其字則屬第八章也。若第九已下四章用之則重重全非字也。其●囉字當體重及重章中當體重書者。至此但存一重字不須生十二也。雖或有用處亦通三五麼多。非遍能生。故不入此生字之內。緣存一當體重字。故云容之勿生也。後第十八云或當體兩字重之但依字大呼。謂●多●闍●吒●拏等者。等餘字母並有重成之用也。但大呼之不得言●多多●囉囉等也（文）今見般若菩提悉曇。有十八章謂題及以字母次將阿等十二遍加迦等三十四爲初章也。除魯等四及藍一字。次將●野●囉●攞●嚩●摩●曩六字加初章字之下。以爲第二第三第四第五第六第七章也。次將●囉字加上七章字上以爲第八第九第十第十一第十二第十三第十四章也。次將五五字中各第五字。各加每句四字之上。及以初句第五之字加九字上。以爲第十五章也。次將魯等四字第三里字。加三十四字之下。爲第十六章也。次將多少餘字。加三十四字之上。爲第十七章也。次於字母。不次生者。爲第十八章也。此中第十六第十八兩章非遍能生。餘皆遍生（云云）今者五十字中於十四字。論除不除。餘三十六字唯存不除。十四字者。魯等四字五五句終各第五字。謂仰攘拏曩莽。後十字中初四後一。謂野羅攞嚩藍合十四也。由三義故論除不除。由三義故。唯存不除。前三義者。一不生字故。謂唯一字不生十一轉故。二體重出故。謂重出字存單不存複故。三不成字故。謂非文字。非世行用字故。後三義者。返前思焉。今論除不除中。一不生字故者。魯等四字及第二三四五六七八章之中野羅攞嚩摩那當體重成字也。二體重出故者。十四章中後十字末藍字及第二四五六七章字上。加羅字者第十五章五五字終各第五字重成者也。三不成字故者。第九第十第十一二三四章字腹加羅字也。所以者何。魯等四字本是韻音。今雖於第十六訖里章中成別麼多。而非諸章遍能生字故也。又第二三四五六七八章中野羅攞嚩摩那當體重成字者。及後十字第九藍字。第十五章五五字終各第五字重成等者皆屬第十八章。存第十八章故。除上諸章重體字也。又第二四五六七章字上加羅字者。皆屬第八章。存第八章故。除上諸章重羅字也。又第九第十一二三四章字腹加羅字者。皆非世用亦無所屬故。皆除之。然除之有二例。一都除字體不存十二字。謂十四章後十字中第九藍字。及第十五章中五五字終各第五字。亦第九第十一二三四章字腹加羅字者。書者到此皆除十二。莫存一字。二唯存頭字不存十一轉。謂第二三四五六七八十章字上。加羅字者。第二三四五六七八章中野羅攞嚩摩那當體重成。書者到此唯存重體一字莫存餘十一轉今紀文云。其中有訖哩（二合）等四文。悉曇有之。非生字所用今略也（文）又云。訖＊哩章用一別麼多文此於悉曇十二字中。或可加書。第十五章以第三字爲一麼多。加諸字下然非韻音故。於悉曇十二字略去不存。若據義淨。或爲十六韻音。可以加書。始敎童蒙多不用故或可略去。若據全眞用補汚聲添文。全雅本中。五六麼多或作●●此據●●或作●●而言添文點今謂●●●●●●等字此據●●可言添文。●●等字此據●●可言添文。中天南天行用不同。前賢異傳。取捨何失（云云）次紀文云。此中●囉於生字不應遍諸章。諸章用之多屬第八。及成當體重。或不成字。如後具論（文）又云。前叙云囉於生字不應遍諸章。謂第二第四五六七章用之其字則屬第八章也。若第三及第八章用之成當體重。
　　非此章字也（今見是第十八章孤合章字也）若第九已下四章用之則更重全非字也（今見紀文。前除羅字中云。第二三及第八第十章也。第四五六七及第十一已下四章也。今第九已下至後四章合六章中用之全非字也。其第九已下用者可有●●●●●●。是等三字重體諸梵文中所未見也。故今可入非字之內）其囉字當體重及重章當體重。書者至此。但存一重字不須生十二也。雖或有用處亦通三五麼多。非遍能生。故不入此生字內也。緣存一當體重字故云容之勿生也（文今見羅字當體重者是第三章●羅大呼字。及第八章●羅大呼字。書者到此但存●一字勿存餘十一字）此中後十字中第二●囉字。唯存初章生十二字。然於生字。勿遍諸章。謂。第二四五六七章用之則與第八章字字形已同。故於二四五六七章囉字。書者到此但存一字勿存十一。文云。囉於生字不應遍諸章（文）故除生字。唯存本字。第三第八章中重體囉（大呼）字亦如前說第九第十第十一二三四章中重體囉字已非字故都除勿存。然雖不云非字都除亦復不云唯存一字。而據理論之都除是勝（云云）次紀文云。●羅聲全闕生用。則初章通●囉除之一（除●羅字羅鑒反）餘單章除之二（除●囉●羅二字。卽第二三及第八第十章也。字非重成簡於第一。故云餘單章也）重章除之三（重成也。卽第四五六七及第十一已下四章也。今見餘單章者。便據注云餘單音也。註云第八第十中脫第九字也。簡可作簡）此中後十字中第九●藍字初十五章都除不存。以此●藍字是第十八章中重體●攞字加第十一●麼多故也。初二三章及第八九十章名單章者。約●攞一字名爲單章。謂初單字章。第二第三二合章中。及以第八以下加●羅字中初二合章及以第九第十三合章中。於此二科以前●攞字各未重成。是故注云字非重成。以第二三八九十章簡於初章。是故註云簡於第一故云餘單章也。第四五六七章及第十一二三四章名重章者亦約●攞字名爲重章。謂第四五六七二合章中。及第十一二三四三合章中於此二科以後攞字＊各始重成。是故註云重成也。所以者何。以將野羅攞縛摩那加初章下爲初七章。亦將羅字加七章上爲次七章。於此二中第四第十一章始有攞字重成。此文本約●藍字而論存略。故作此釋。若不爾者第二以下至第十四皆有野羅攞嚩摩那重成。何以得言前六單章字非重成後八重章字重成哉次紀文云。遇當體兩字將合則容之勿生。謂第四章中●重攞。第五●重嚩（房柯反）第六●重摩。第七●重那等是也。十一已下四章如次同上之四章同之除（文）又第二章註云。若然亦同除重（文）紀文云。其●囉字當體重及重章當體重書者至此但存一重字不須生十二也。緣存一當體重字故云容之勿生也（文）此中第二以下十三章中各當體重。書者到此如說囉字唯存一字莫存十一。然後七章中當體重上皆加囉字雖云不云非字不云重出。而據文云十一已下四章如次同上之四章同之除故。判爲重出。復次雖云不云唯存一字。而據文云如次同上之四章同之除故。唯存一字如論第四以下四章十一以下四章存略。第二第九理自如然。又後七章當體重上加囉字者。雖云不云屬孤合章而據文不云非字判屬第十八章。又於第十八章唯有兩字重成。而無二字重成之上加囉字者。而據文云遇當體兩字將合則容之勿生。謂第四章中重攞第五重嚩第六重摩。第七重那等是也。十一已下四章如次同上之四章同之除。故須唯存一字不生十二。既存一字不云非字。若其不屬第十八章。更屬何章。若不爾者。諸梵文中●達●摩等字屬何章哉。次紀文云。異章句末爲他所用兼下除之六。卽盎迦章字。牙齒舌等句末之第五字爲上四字所用。亦不可更自重。故除之也（文）下紀文云。第十五章以迦遮吒多波等句末之第五字。各加當句前四字之上。及初句末加後耶等九字之上。名盎迦安遮安吒安多唵波盎耶等。其必不自重唯二十九字。不由韻合名爲異章。各用阿阿等韻。呼之生字三百四十有八（盎字阿黨反。安字阿亶反。唵字阿感反。文又釋●安字云此字有自重者便屬別章。則大呼拏音非盎拏也。他並同此。釋●安字云。不更自重。若重屬別章則大呼那）又云。第十八章正章之外有孤合之文。或當體兩字重之但依字大呼（謂多闍吒拏等字各有重成也）又云。第十八云。或當體兩字重之但依字大呼。謂多闍吒拏等者等餘字母並有重成之用也。但大呼之不得言多多囉囉等也（文）此中五五字終各第五字亦是字母可有重成之用。此亦可屬第十八章。故於異章除之不存。此異章中亦除後十字中第九藍字。故與前五合除六也。上來十五章中通除字母四十七言中藍字其第二三及八九十單章四五六七及第十一十二十三十四重章通除囉字重成。故紀文云。初章通●羅除之一（除●羅字）餘單章除之二（除●囉●羅二字卽第二第三及第八第九第十章也）重章除之三（重成也。卽第四五六七及第十一已下四章也）異章句末爲他所用。兼下除之六（文）文言隱祕初學難尋。故爲往復開釋而已。次紀文云。自餘之餘各遍能生卽迦佉等是也。生字之章一十有七。各生字殆將四百則梵文彰焉。正章之外有孤合之文。連字重成卽字名也（文今見上來所除自餘之字卽迦佉等各遍能生。故知自餘之餘字誤矣）此中據下紀文。初章三十四字下生字四百有八。第三第十章各三十三字下各三百九十有六（除囉字重成者。故闕十二字也）第二四五六七八九第十一二三四章三十二字下各三百八十有四（除諸字上●囉字者。及以諸字重成者也。故闕二十四字也）第十五章二十九字下三百四十有八（除五五字各第五字。故闕六十字也）第十六章唯三十有四（或有加前麼多得成字用。非遍能生且㨿本字言之）第十七章三十三字下三百九十有六（除娑字合娑訶故闕十二字也）第十八章字類無盡。或通三五麼多（卽瑟吒羅等）或生十二之文（卽阿悉多羅等也）聯聲重體等類如後略出（云云）故第十六第十八章並不生字。生字之章一十有六然據前十七章皆於字母之次以論生不生字。其於字母不次者。分入第十八章。故云生字之章一十有七。各生殆將四百則梵文彰焉。正章之外有孤合之文。評曰。此文所定與諸梵文特允合矣。然大悉曇二合字中以●囉。兩字自合。亦合三十三字上。亦合三十三字下。三合字中以●囉。三字自合。亦以二字合諸字上。合諸字下。中合諸字。又以●囉一字。合二異字上。合二異字下。合二異字中。四合字中以囉一字。別合同字一二三四。亦合異字一二三四。又以囉二字。連合同字上。合下合中合上與下。亦合異字上。合下合中合上與下。如合囉字諸字亦然。隨字多少連呼本音。而無隨除字除音之法。又諸悉曇編章多少。亦無隨除字除音之法。與諸梵文都不合矣。二定同異。字紀云。有十一●摩●多。●囉此猶點畫。●兩箇半體兼合成文（●阿●阿等韻生字用十摩多後字傍點名●毘●灑●勒沙●尼。此云去聲。非爲摩●多●。●訖里章用一別●摩●多。●半體。用祇耶●兼半體●文今見比字誤可作此字）下紀文云。或不從字生。獨爲半體之文（如●怛達●祇耶等用則有之字體無也）又云。第二章將半體中●祇耶。合於初章迦迦等字之上名枳也枳耶（枳字幾爾反。今祥祇耶當是耶字之省也文。今見祥字誤可作詳字）又云。第八章將半體●囉加初章之上名阿勒迦（文）又云。第十六章用迦等字體。以別麼多合之謂訖哩（今祥訖里之摩多祇是悉曇中里字也）又云。如●部林字從●褒菩侯反。●婁力鈎反。與第十一●文摩多也（文）又云。●部林（去）●齒林（去）●吽（已上字有第六●及第十一摩多。讀之皆帶兩聲也。此人是第六摩多分布於傍也。文。今見此人誤。可作此●）此中初云有十一摩多者出點畫也。次云囉此猶點畫等者。出囉字野字半體也。第二第八章文據此文之半體中等。然字有二種。如大日釋義云。然字者梵有二音一名●阿●剎●囉也。是根本字也。二者●哩●比●鞞是增加字也。根本者卽是本字如阿字最初者。卽是根本也。次從伊（上）伊乃至烏奧凡十二字是從生增加之字（文）又云。非但阿字從迦佉等乃至娑訶皆是根本音。然迦等上加於畫則成增加之字（抄）文字釋云。梵云噁剎羅。唐言無畫（文）慧遠疏云。外國名阿察羅。此方義幡名爲無畫（文今見幡字誤。可作翻字）吉藏疏云。然文字是此間語。外國名爲呵叉羅。但彼土語言轉側之間則大有異。若言呵叉羅。此則翻爲文字。若言呵叉夜則翻爲無盡。若呵差末此則翻無盡意。若言阿耨波陀此則翻爲不生（文今見上文呵字誤。可作阿字）道暹記云。梵阿察羅。此方義翻名爲無盡（文）故知。阿察羅者。敵對云文字。義翻云無盡。卽是阿字及迦等三十四根本字也。哩比鞞者義翻云從生。卽是伊等十二增加字也。此約十六轉說故云從伊（上）伊乃至烏奧。凡十二字也。其阿（引）暗惡三字亦屬此從生中。若不爾者。豈屬根本。今麼多者。義翻云點畫。卽是從伊伊（引）乃至暗惡。凡有十字。變爲點畫。毘灑勒沙尼者。義翻云去聲。卽是阿字之去聲也。文云有十一麼多者。悉曇十六韻中●哩字變爲點畫。名別麼多。以加迦字等成●訖哩字等。故云有十一麼多也。唯於●部林等字。●裒●婁爲第六麼多。●麼爲第十一麼多者。此約十二轉字說。若約十麼多者。●裒●婁是第四麼多。●摩是第九摩多（云云）今約根本增加二種字各明同異字形。阿察羅字中有同字異形者。有異字同形者。哩比鞞字中有變字爲點者。有省字爲文者。寫者多誤學者少糾。今粗列之後賢鑒歟。同字異形者。或作（佛哲）●●●●。或作（全雅）●●●●。或作（悉曇）●●●●（●是摩暗相加。屬孤合章●是阿引惡相加屬第五惡長入恐非此處字矣）或作（佛哲）●●。或作（次第記）●●。或作（大悉曇）●●。或作（釋義）●●。或作（胎藏眞言）●●。或作（空海本）●●。亦作●●（有云。伊字舊如倒品●。新如草下●。言草下者●字是也。點畫相連可喩三德）或作（佛哲）●●●●。或作（金剛頂）●●●●。或作（全雅）●●●●。或作●●●●（腹輪淺深引點低昂。兩字無別。前字無角。後字有鬈。是爲正也。餘並誤矣）或作（佛哲）●●●●。或作（大悉曇）●●●●。或作（次第記）●●●●。或作（釋義）●●●●。或作（金剛頂）●●●●。或作（文殊問）●●●●。或作（悉曇）●●●●（諸國不同字形有異。但文殊問大悉曇文既有濫雜。恐是錯誤事。屬寫者特可審也）或作（佛哲）●●。或作（大悉曇）●●。或作（金剛頂）●●。或作（文殊問）●●。或作（次第記）●●。或作（釋義）●●（右點低昂兩字無別。但以左角上無下有。腹中橫點不出左腹）或作（佛哲）●●●●●。或作（全雅）●●●●●（傍字二點名涅槃點。●等各是第十二字是生字之中字也非字母中之字也）或作（佛哲）●。或作（全雅）●。或作（大悉曇）●。或作（金剛頂）●。或作（次第記）●。或作（悉曇）●。（是左車相加。行用多其例也。今字母中單作爲好而已）或作（佛哲）●。或作（大悉曇）●。或作（全雅）●。或作（文殊問）●（●●是爲穩便）或作（佛哲）●。或作（大悉曇）●。或作（全雅）●。或作（金剛頂）●。或作（文殊問）●。或作（悉曇）●（●等今爲善也）或作（佛哲）●。或作●或作●（行用多以●字也）異字同形者。上來字等自有相似。寫者多誤也。或作（悉曇）●●●●（烏奧相濫自致魚魯。又如●字或作●形。此於●字加大空點。有人作●。特以舛錯。悉地經云。唵喉中擡聲長引呼之。故知●非引聲。●是長聲。又如●字半體迦字加怛達文。掣音呼之與●字下烏字相似。怛達小鉤烏字大鉤也）或作（佛哲）●●●●。或作（金剛頂）●●（魯等□等稍似渾淆。須（下）以腹點奢促取別）或作（次第記）●●●●。或作（金剛頂）●●●●（●等與●等稍似混和。●等與哩也字亦以雜亂。須（下）據吉里●摩多定（上）體）或作（文字紀）●字下不尖。●一云字下尖也（有云。麼字腹大。嚩字腹小。有云。麼字腦後無曲。嚩字腦後有曲）大悉曇中●車字。佛哲本中●荼字。●頗字。次第記中●車字。全雅本中●荼字。文殊問中頗（車出兩輪。荼盤一圍頗折左下諸梵書中多有此例。可以意審）變字爲點者。大日經百字位成品義釋云。然此百字卽明阿字義也。如迦字若上不置橫畫。卽不成迦聲。所以不成者。以迦中闕阿聲也。此迦字上頭卽有阿形。當知。此百字皆爾。下例可解。若無阿聲在卽不開口亦自無有聲也。持明禁戒品義釋云。一切心眞言者所謂阿字門也。以一切言音皆從此字爲首。若無此阿聲則離一切之語。無有可說。當知開口出聲卽是阿字之聲也。上文俄若拏那摩（並上聲）雖云離阿聲然阿有內外。若外聲雖無然不得離阿字內聲。內聲卽謂喉中阿聲也。又云。梵云阿察羅。阿字遍一切字。若無阿字則字字不成。要有呵字。若字無頭。卽不成。頭阿爲頭也。又云。阿字遍一切字。故卽是和合也。卽哩比字加於阿字也。然迦字等若口無阿字之聲則不成字。當知。此字本無言語名字。因阿字而得有也。如人無頭卽一切支皆死。此迦字等亦如是。若不以阿字爲頭卽不成。亦不名字也。故阿字爲命也。哩比鞞得伊伊等三昧聲。亦同字發起也。假令迦字若無阿聲。但於喉中作短裓聲道迦字不成也。以加阿字卽成迦。故他効此。又云。然字者梵有二音。一名阿剎羅也。是根本字也。二者哩比鞞是增加字也。根本者卽是本字。如阿字最初者卽是根本也。
    次從伊（上）伊乃至烏奧凡十二字。是從生增加之字。悉是女聲。其根本字是男聲也。皆以根本字體有本。而加點畫。是故根本增加不一不異。猶如器中盛水因器持水水不離器。此亦如是更相依持。能遍內外也。非但阿字遍一切處。從迦佉等乃至娑訶亦遍一切處。何以故此等皆是●本音。其根本音卽同於阿字。如迦字等各各有從生增加之字。如迦字中卽有計鷄蓋俱。皆是女聲也。然迦字體上加於畫則成增加之字（抄）此文所言●迦字上橫畫者。●阿畫是也。短裓聲者●字是也。此迦半體短聲呼裓。此迦字等以阿字爲頭者是●等字以●爲頭。言百字皆爾者。迦等五ヲ五四乘百字。言迦佉等乃至娑訶皆根本音同阿字者。皆加●字爲頭。皆加阿聲爲音。故知三十四字母當體皆是根本阿字之韻。且如迦字初作●者。頭加●也次作●者。右加●也。或●字也（全雅本中●●●字並作●●●形●●●字並作●●●字形）然字紀云。阿阿等韻生字用十摩多。後字傍點名毘灑勒沙尼。此云去聲。非爲麼多（文）又諸梵文引聲或作●●。次作●者左加●也。次作●者右加●也。次作●者下加●也亦作●也。次作●者下加●也亦作●也。全雅本中此上二字第二●章並作●●等形。亦作●●。第三●章並作●●等。空海本中初章●轉作●●形亦作●●●●●●●●●●等形。第十八孤合章作●●等形。又如●字用二麼多。金剛智大佛頂梵本作●（亦作●形亦作●形亦作●●等形不空本亦作●亦●。全眞云。●等四字用補汚聲。添文今見●●是也）次作●者。左加●也。次作●者上加●也（全雅本中。此上二字至●●字轉作●●形）次作●者。上加●也（諸梵文中此字皆注引字。故知後三對字前長後短爲正說也）次作●者上加●也（全雅本中此上二字●●●字並作●●●形。●●●字並作●●●形）次作●者。上加●也。次作●者。傍加●也。理趣經中。作●●也。守護經云。●唵字是三身義。阿是法身。烏是報身。摩是化身（抄）此呼空點爲摩也。次第記云。心義云。摩是大空（抄）大日經義釋云。摩是重空（抄）此於阿空點。加仰月形爲重空也。字記孤合章云。或形非麼多。獨爲嚴事之文（字上仰月之畫也）故知●字仰月。非十麼多之內。又義釋云。●阿是菩提心義。●阿（引）是菩提行義。●暗是證菩提義。●噁是入涅槃義。●噁（長）是大方便義（抄）故知●字引入非十麼多之內。隨求明中作●（半音）字紀孤合章云。或字有所闕刖加怛達之文而掣音呼之（如迦佉等字下有●畫則云結古八反禊若八反等也）故知。●（半音）字非十麼多之內。字紀訖里章云。用迦等字體。以別麼多合之謂之訖里成字三十有四（今詳訖里之麼多祇是悉曇中里字也）故知三十四字母隨加●字非十麼多之內。省字爲文者。字紀云。夫重成之字下者。皆省除頭也（文）又第八章下云將半體囉字加初章字之上等也（抄）又孤合云。或考之其生異之其形（訖里俱羅俱婁等。從迦之省及胡盧等文。摩多之異猶如草[肄-聿+余]也文）且約十八章字出其省形。凡在梵書可復詳矣。初字母作●者。是合●●之省也（義釋云賀沙二音已重是也）第一章作●等者是於●省以加●也第二章作●等者。是以●省合●省也（字紀云。將半體中祇耶合初章字下。注云。祇字幾爾反。今詳祇耶當是耶字之省也。文如●字等尤兩省也）第三章作●等者。是以●省合●省也（●是俱羅也。●是俱婁也。●是胡盧也。所謂加字之省。麼多之異猶草隷也文如●字等●字等唯一省也）第四章作●等者是以●省合●省也（如●字等是一省也）第五章作●等者。是以●省合●省也（如●字等兩不省也）第六章作●等者。是以●省合●省也（如●字等是一省也）第七章作●等者。是以●省合●省也（如●字等是一省也）第八章作●等者。是以●半體。合●●省也（自八至十四章皆以●省合上七章）故知。重成字者。或省於頭。或省於尾。或俱省之。或不省之。各隨穩便則皆得矣。又如●若那字。或作●形。或作●形。或作●形。此乃行草。如第十五章云此●是●字之省。●或作●。●或作●。亦此例也。但與●窣都亦有相濫。其●烏麼多下廣與●拏字省下狹爲異。今見●●同是●字之省也。他効於此（云云）評曰。諸梵文中亦有合字成文者。且如●車●那●埵●馱●泮等字。各是單字非是二合。和上悉曇記云。如●●字。其●字上不加●字則名半字。若加●字。乃名滿字（抄）乃知。五五字中各以上字各加當類並成下字。又如●●●●●●等字。各是單字非是二合。智廣悉曇記云。以迦遮吒多波等句末之第五字。各加於當句前四字之上。及初句末字加後耶等九字之上名盎迦安遮安吒安多唵波盎耶等。其必不自重（文）以連上字而成上字三處空點之音故。如●●呼爲散祖。亦如●●呼爲曼多等。類是也（云云）又以迦字加諸字上以連上字而成上字喉內涅槃之音。乃如●三●藐●三●沒●馱。婆羅門僧正本云字●●●●●是也。又如●●●●等字各亦單字不爲二合。字紀云。當體兩字重之但依本大呼之不得言多多羅羅等也（抄）大悉曇中皆依字形注爲二合重音一何誤哉。三定增減。悉曇名篇增減不同。智廣字紀題下云南天竺。其始曰悉曇。而韻有六字十有二。其次體文三十有五。通前悉曇四十七言明矣。●娜●麼●娑（上）●囉嚩（二合）●社若（而也反二合）●也●悉●曇（去聲已上題目也）●悉●曇●短阿字乃至●長音痾。
    右悉曇十二字爲後章之韻。體文亦曰字母。●迦字乃至●叉字。右字體三十五字。後章用三十四字爲體。唯濫字全不能生。餘隨所生。具如當章論之。第一●迦●迦章（單字）第二●枳也●枳耶章（以野加一）第三●迦（上）略（上）●迦（平）略（平）章（以囉加一）第四●迦攞●迦攞章（以囉加一）第五●迦嚩（上）●迦嚩（平）章（以嚩加一）第六●迦麼●迦麼章（以麼加一）第七●迦娜●迦娜章（以耶加二）第八●阿勒迦章（以囉加一）第九●阿勒枳耶章（以囉加二）第十●阿勒迦略章（以囉加三）第十一●阿勒迦攞章（以囉加四）第十二●阿勒迦嚩章（以囉加五）第十三●阿勒迦麼章（以囉加六）第十四●阿勒迦那章（以囉加七）第十五●盎迦章（名爲異章）第十六●訖哩章第十七●阿索迦章第十八孤合文章（抄）此等章中編字略如上說。又下當說（云云）義淨南海寄歸傳云。阿等十六皆是聲韻。迦等三十三藍叉二字不入字數總有三十三字。以爲初章。或以十六。或以十二。呼餘三十三字。總有三十三箇十二。名第二章。悉曇總有一十八章（抄）慧遠疏云。胡章之中有十二章。其悉曇章以爲第一。於中合有五十二字。●悉●曇兩字是題章名。餘是章體。所謂●噁●阿乃至●𣗖●離（五十字也）此是初章。此章中迦佉已下三十四字是其字體。初十二字是生字音。末後四字是呼字音。初章如是。將初十二單呼●迦等三十四字爲第二章。用十二音呼一迦字生十二字卽爲一編。乃至呼●察類亦同爾。三十四編合爲一章。就複呼中有其十章。相狀如何。就彼三十四字體中。前之五五二十五字是其毘聲。修如下辨。野羅等九是其超聲。亦如下說。就毘聲中有其五句。最初句中取初●迦字。歷配其餘三十三字。入十二音爲第三章。以迦配佉入十二音生十二字以爲一編。乃至配●察類亦同爾。是則合有三十三編爲一章矣。取初句中最後●俄字歷配其餘三十三字。入十二音爲第四章。第二句中最後●拏字歷配餘字入十二音爲第五章。以第三句中最後●那字。歷配餘字入十二音爲第六章第四句中最後●若字歷配餘字入十二音爲第七章。第五句中最後●摩字歷配餘字入十二音爲第八章。就超聲中具有九字。取前四字歷配餘字。入十二音復作四章通前合爲十二章矣。若以諸字。盡具相配。入十二音通合應有三十六章。不能煩廣。略擧斯耳（抄）今見此十八章只是從第八章以來。唯剩迦俄拏那四章。而猶闕無九章以後十章三合四合五合孤合字也。又以諸字盡相配者。以三十四字配三十四字。是三十四章。通初字母及以單章合三十六章。然以五五字終各第五字。各加當句。及以初第五字加後九字攝複呼中。與諸梵文特未允合。全雅悉曇初載大日經中字輪品文次載●●曩●麼●三●曼●多●沒●馱●喃●（●●歸命●●同上）次云●●曩●謨●薩●嚩●枳惹●野●悉●地●囉●薩都●悉●馱●阿●噁乃至●稜●葛叉（●五十一字）次載●迦等三十四字。各十二轉（除稜一字五五第五皆作●●●●●）第二翻發生一切義。
    ●吉也等三十四字各十二字（●野也重體在中●）第三翻雜入種智義。●羯囉等三十四字各十二字（●囉囉重體在中●）第四翻二合入字本義。●羯羅也等三十四字各十二字●第五翻遍求次位義。●羯攞等三十四字各十二字（●加諸字之中●字本處加●字上。●字本處加●字上。於此一章自有●字二編●字二編●）第六翻入一切音義。●羯嚩等三十字各十二字（除●重體●）第七翻轉轉入漸廣義。●羯曩等三十四字各十二字（●曩曩重體在中●）第八翻疊初句義。●囉羯等三十四字各十二字（●囉囉重體在中●）第九翻漸轉相因義。●囉羯囉等三十四字各十二字●第十翻勝曼漸近菩提義。●羯麼等三十三字各十二字（除●重體●）第十一翻發生種智牙義。●薩羯等三十四字各十二字（●字本處加●字上於此一章有●二編●）第十二翻轉轉義生趣成就味義。●哦羯等三十三字各十二字（除●重體●）次云。●印●帝●鉢●陛●娜●播●哩●三●滿●鉢哆●彌●底●第十三翻成一切菩提義（注云說）次云。開成四載前正月下旬於揚州同軌坊嵩山院契源義學沙門全雅寫梵文（抄）今見●帝●鉢字誤可作●帝●鉢羅。又上下文●三●曼誤直作●●連●安多聲亦連●跛多聲。●●二字自如空點。又●薩覩●呀●㘃●拏●曩●摩●葛叉七字皆剩··點。並可除也。然諸梵本首皆先歸命至其文尾始安題目。終云三麼跛多是已竟義。其後無文。今於此中初出歸命三部種子之文及以歸命一切智者之文。此是歸命本師之文。次云悉地囉薩覩（二合）者。據義釋云。悉曇囉窣覩（二合）翻云成就吉祥章也。此總章名迴在章首次云悉馱阿噁等字成就諸字韻音也。次迦佉等三十四字是字母也次有一十二章。卽十二義每至章終可著其義。而著二章已下每章之初。至第十三注脫誤矣。若不爾者其第一章是爲何義。又其第十三文未竟。何著三麼跛多。又●等字非文字也。而ルヲ編爲章。又於同章●●兩編。又於同章●轉兩編。又於重體生十二字。又注●等重體爲野也等。又呼●等爲哦羯等。特未與梵文合而已。此十二章比十八章只是有前九章。唯剩●●●等三章。而闕第十以後十一章也。或有悉曇（人云佛哲將來）次云。●●●●●●●●●（●）次載●等十六●次●等五五每句終（●）次●等八字（●）次●（●）次●●次●●●次●●●次●●●次●●●次●●●次●●●次●●●次●●●次●●●次●●●次●●●次●●●●●●此十四字爲頭各加三十四字。各生十二合十四章。十四章中各有當體重體。亦生十二（抄今見●等字非文字也。而編爲章。又於重體生十二字。未合梵文。此十四章比十八章只是初八章也。唯剩●●●●●等五章。而闕第九已下十章）或有悉曇（人云。圓行將來）初云。●悉●曇●阿●乞叉●洛。次云●那●摩●薩●嚩●若●野。次云●悉●曇。次●阿●阿（引）等十六。次●迦●佉等三十四。次●●●●●●●●●●●此十一字爲頭各三十三字各生十二合十一章。但第二章有●字重體注野也字。生十二字。餘九章中無當體重故。云三十三字。每至章終皆安●字（抄今見後九章中除重體字於理爲善。唯第二章存●重體呼野也字於理未通。此十一章比十八章只是初八章也。唯剩●●●等三章而無後十章也）或有悉曇（人云。常曉將來）初云●●●●●●（●）●●。次有●等五十字（今見●●字誤）次十一章。第一●等三十四字各生十二字。第二●等三十四字各十二字。第三●等三十三字各十二字（闕●十二字）第四●等三十三字各十二字（闕●十二字）第五●●●●●●●●●●●●●●●●●●●合十九字。各十二字（闕●●●●●●●●●●●●●●●十五字）第六●●●●●●●●●●●●●●●●●●●●●●●●●●●合二十七字各十二字（闕●●●●●●●各十二字）次有●●●●●●●●●●●●合十二字。各十二字（今見應是第五章末）第七●等三十三字各十二字（闕●十二字）次有●●●●●●合有六字各十二字（今見應是第六章首及末字也）第八●等三十三字各十二字（闕●十二字）第九●等三十三字各十二字（闕●十二字）第十●等三十三字各十二字（闕●十二字）第十一●●●●●●●●●●●●●●●●●●●●●●●●●●●●●●（今見前後爛脫稍非次第。今尋類例爲十一章。第一●等第二●等第三●等第四●等第五●等第六文●等入此中也。第六●等第七文是也。第七●等第七文末●等第六未初●等入此中也。第八●等第十文是也。第九●等第八文是也。第九●等卽第九文也。第十●等第十文中●等。可有三十三字也。第十一●等五五第五字合各上四字可有二十字也其中間多少脫落之字可據字母尋之自非爛韋之功何糺爛脫之筴。但其增減之文湏（下）准前來而詳（上）云云）或有悉曇（人云空海將來）初云。大悉曇章（本）次云字母釋義記。有一萬三千八百七十二字。今此大悉曇章本末兩卷之內都有一萬六千五百五十字也。次云●悉●曇（下著●字）●阿●乞叉●洛（今見更下●字誤矣）次云。●●曩●莫●薩●嚩●枳諾●耶●悉●檐（●）次●阿（上）●阿（去）等五十字（●）次●迦●迦等十二字（注云下四十四字）次●乞叉●葛叉等十二字（今見此章擧初章初後十二以統中間。故注下三十四字而云四十四誤矣）次以三十四字初自體重成。次合諸字上竟。次合諸字下。從初如次除重成者而不用之。如次重成未重成者亦合諸字上竟。次合諸字下竟乃至合吒字竟。云大悉曇章本。
    次云大悉曇章未（本末都合一萬六千五百五十字此卷有八千六百四字）次安●字。又從姹字如前自體重成合諸字下除重成者而不用之。乃至●字自體重成竟也（今見此二合中皆依本字注云●迦迦乃至●仰迦●野野●仰也。不契梵文。如上數論）已下可有一傍通之計。

<PIC>T84039301.gif</PIC>

    今見上八十科諸字皆自重合。皆他上合。皆他下合。都有一千二百二字次云。母字加六十字。次云。三合（今見三合又諸字首尾不會。因作科類脫錯自顯）●●●●（今見此科脫落可有●●）●●（今見此科錯誤可作●●）●●●●（今見此科字誤。可作●●）●（今見此科脫落可有●●）●（今見此科字脫落可有●●）
    （今見上來編意五五爲五九字爲三各出初後。意兼中間欲具合之因探意許以點科類科類已成脫錯自顯。若不爾者●是四合何列三合●●是同字何意兩出）
    ●●●●●●●●●●●●●●●●●●●●●●●●●●●●●二十九字。
    今見上十科字以一迦字合二重字爲例。合上合中合下。都三十字而合羅字闕合下字。若不云脫更何會之。
    ●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●●五十九字。
    今見上十六科據第十科自爲准的迦吒囉字一二三合二一三合一三二合二三一合三二一合推議餘科理應如然。都八十字若不云脫更何會之。
    ●●●●●●●●●●●●●●●●●●●●●二十一字。
    今見上十科。據第一科自爲軌範。以一阿合二重字合上合下合中。都三十字而合那那等字闕合中字。餘准知之。
    次云第二轉（今見母字同字三合爲第一轉。及以阿迦等隨用一字合二同字。及三異字相合爲第三轉）
    ●●●●●●●●●●●●●●●●●●●●●●●●●●●●●●●●●●●●●三十七字。
    今見上十六科據第五科自爲揩式。娑頗吒字一二三合。二一三合三二二合。三二一合。二三一合。推議餘科理亦如然。二三五六七八科中異字三合。故作此釋。自餘十科如上迦左左字合此。都六十字三合字中都二百十一字次云。四合。
    ●●●●●●●●●●●●●●●●●●●●●●二十二字。
    今見上十八科據第十二自爲式法。灑跛摩羅字一二三四合。二三一四合。二一三四合。又據第六科跛摩羅野字一二三四合。二一四三合成四番合。若其三重（字合唯有上下兩合）。
    ●沙婆摩羅●●●●●●●●●●●●●●●●●●●●●●●大悉曇章末。
    今見最初單章已出迦字十二轉字。亦出乞叉十二轉字。最後四合結出灑跛摩羅二番十二轉字。欲令中間單字二合三合四合皆成十二轉故。然檢上來字母五十字單字三十四字二合一千二百二字三合一百五十七字四合二十二字。若除字母都有一千四百十五字。若乘十二則成一萬六千九百八十字也。而初文云一萬六千五百五十字也。若頭字中除去十字自除子字四百八十猶殘一萬六千五百。更加五十字母成一萬六千五百五十字也。見多疑字。斟酌可除（云云）評曰。上來八本雖云增減不同。而以智廣一十八章最爲廣大。何者佛哲等本●●●●●●六字以加三十四字下各生十二。及慧遠本三十四字互以二合亦生十二并大悉曇二合三合四合諸字亦生十二於十八章生字章中雖或不入而於孤合章隨要用之。多少生字然孤合章流派無盡。豈止一萬六千五百五十字哉。何況。大悉曇互合諸字上下之中自有●●●●之章。及三合中亦有●字。而●一字尋之無矣。何況。十八章中孤合章。次合章。訖里章。及以異章。并以重字除字之式非其見聞之境界也。

悉曇藏卷第三（終）

悉曇藏卷第四
 
    日本國延曆寺沙門安然撰


    第四編錄正字有三。評曰。一定題目。二定成就。三定正字。一定題目智者光明疏釋散脂鬼神歸命文云。外國之法凡有所說必先歸命本師（抄）摩利支天經初題次先以歸命三世諸佛菩薩之句安置如是我聞之上（抄）薩遮尼經題名次云歸命聖智海遍照王如來（文）菩提留支註云。外國一切經本皆有此句。又云。外國一切經本題目皆在文後。譯者順此方故迴在經初（抄）據十一面眞言首云●曩●謨●囉●怛那●怛囉●野●也●曩●謨●阿●哩野●枳欀●野●吠●魯●遮●那●野●毘庾●迦●囉●惹●野●怛●他●誐●哆●野（抄）此云歸命三寶歸命聖智遍照海王如來。金剛頂訣云。毘盧遮那此云最高顯廣眼相。亦云遍照。亦云一切諸佛母。亦云一切諸佛眼。亦云一切三世諸佛菩薩清淨廣博藏。舊譯云大日者略而誤也（抄）故知譯者順方存略。或云歸命三世諸佛菩薩。或云歸命聖智遍照海王如來也。然約本師內外二道。據智度論諸一切智外道群輩皆以二天三仙爲師。皆稱薄伽梵。亦稱一切智。彼有所說亦先歸命（云云）般若心經梵本初云●●●●●●（●）●●●●●●●●●乃至陀羅尼竟後云●●●●●●●●●●●●●●。初云●●●●●●。是歸命一切智也。次云●●。以下是經文也。後云●●以下是題目也。終云●●●句是已竟也。此乃佛弟子集佛經之體例也。今據全雅本初歸命三部諸尊種子。次云曩謨薩嚩枳欀（二合）野（一句）悉地囉薩覩（二合二句）次云悉馱阿噁。乃至第十二翻竟云印帝鉢囉（二合）陛娜播里三滿鉢多（二合）弭底（一句）後云第十三翻成一切菩提義此得梵本之體例也。智廣本初直云娜麼娑（上）囉嚩（二合）社若（而也反二合）也悉曇（去聲已上題目）次云悉曇阿阿（引）乃至文竟而無三摩跛多之句。佛哲本初先云悉曇阿乞叉洛。次云曩謨薩嚩枳若野悉曇。次云阿阿（引）乃至文竟而無三摩跛多之句。或悉曇云那謨吠𣋼舍那娑砧悉曇囉率覩阿乞叉洛乃至文竟無已竟句。此等隨簡略進退存闕而已。今釋題目爲三。初釋歸命次釋總題後釋別目。初釋歸命良賁仁王疏云。梵云曩謨此云歸命。亦云稽首。亦云頂禮。亦直云禮（抄）智者法華疏云。此云歸命。亦云度我。亦云敬怖。亦云敬從（抄）基師法華賛云此云敬禮（抄）良賁疏云。梵云●薩●嚩。此云一切梵云●般囉●賢若。此翻爲惠。梵云●若●那。此翻爲智。西方梵字有界有緣。准大品經●若之一字通目智惠二。字界故●般●那兩字別目惠智二。字緣故。以●般助●若。若卽目惠。以●那。助●若。若卽目智。由是經論六度十度開合不同。若言六度卽智惠二總爲第六。以合明故。若言十度惠爲第六。智爲第十。各別明故。智之與惠爲同爲異。但別境惠二體實同。但擇法決斷二用別故。勝天王般若經云。菩薩具足●般●闍●那。又彼下云得般若門。分別句義得闍那門。能入衆生諸根利鈍。若通言之智處說惠。惠處說智。皆無違矣（文）佛性論云。般若闍那。秀句釋云。實智權智（抄）大日義釋云。薩婆若那卽是一切智智。釋論云。薩婆若多者卽一切智。謂名色等攝一切法。一切世一切種遍知名薩婆若。今謂一切智智卽是智中之智也。非但知一切法。亦知是法究竟實際（抄）胎藏十波羅蜜梵號第六云●●。第十云●●（抄）今歸命中●或作●。智廣注云社若（而也反二合）一行注云枳攘（二合）玄奘譯云闍那。良賁譯云若那。大日義釋云。梵云薩婆若那。此是五天不同。於●一字或呼爲社。或呼爲若（和音）學者暗梵文體。呼●枳欀爲吉欀也呼●闍若爲賢若也。其實●字中●是●字之省●是●字之省。●惹●若二合故作●。凡二合字於其上字或以第一摩多轉聲呼之如●●字呼娑嚩訶也。或以第三轉聲呼之。如●●字呼悉婆訶也。或以第五轉聲呼之如●●字呼蘇嚩訶也。或以第七轉聲呼之如●●字呼勢鉢羅也。今●字依第一轉呼注社若也。依第三轉呼注枳欀而以枳字亦有豉紀二音●惹字亦與●若字相似。或呼枳欀以爲紀穰。或呼若欀以爲惹若。●社若此云智。●吉若云何知。惹那云人以彼爲此特不相當。如海雲阿闍梨云。梵云●嚩●曰羅●吉欀。此云金剛智也。據梵漢對翻云。吉欀此云何知。闍那此云人也（抄）良賁疏云腎若。是●字音同。不當●字也。此●字●仰若二合。此●字若那二合。豈肯●若欀二合用彼音哉（云云）又呼梵語於上下字出沒隨時。故難陀讀●●以爲若（吳音）野。寶月讀云爾（漢音）若（吳音）野（引）胎藏梵本●注然（吳音而戰反）大日義釋文殊眞言●注欀。觀音眞言●注枳欀。此中●或呼二音或呼一音。只是約二音而存略呼之。例如●鉢羅●枳欀。或注般若。●社若●那或注若那。●娑嚩●訶或注鎖訶。此皆是類。故今敵對譯之薩嚩枳欀的云一切智也。舊云薩婆若。亦云薩般若。亦云薩云若。並是薩嚩枳欀。一云●音和。故云云若。和若合故自成云聲。今據聲明八轉聲中薩嚩若是體聲。謂決斷性也。薩婆若那是業聲。謂至實際也。薩婆若多是作具聲。謂了諸法也。良賁疏云。言野字者依聲明法。八轉聲中第四爲聲。爲彼作禮故名爲也。下諸野字皆准知也（文）傳法菩薩入闍那門。分別根性。結集文字故爲本師一切智體遍照如來作禮。歸命本師●闍●那。故云●●●●●●（●）二釋總題。全雅本云●悉●地●囉●薩覩（●）空海釋義。云●悉●曇●囉●窣覩。此云成就吉祥章也。大悉曇云●悉●曇●阿●乞叉●洛。智廣本云●悉●曇（去聲已上題目）良賁疏云●悉●馱此云成就人。卽是十地菩薩成就人也（文）和上悉地疏云。●悉●地此云成就（文）卽是五種莊嚴成就業也。斐家釋云。●悉●曇此云成就。諸文辭章句皆依悉曇而成就也。若言悉檀者亦悉曇也。以隨別義轉音名爲悉檀（文）智者法華玄云。悉檀舊云宗成墨印成就究竟等也。南岳師云。梵漢竝擧。如大涅槃悉之言遍。檀翻云施。聖人遍施之言（抄）據八轉聲悉馱者。是第一體聲。名汎說聲。卽成就人。金剛頂云。一切如來大菩提心一切義成就菩薩（文）梵云薩嚩囉他悉達多。乃示乘羊車往詣學舍與諸童子唱諸字門者是人也。五佛頂云。一字佛頂亦名一切義成就者卽遍照如來之別號也。悉曇者是第二業聲。名所說聲卽成就業也。大涅槃云初說半字以爲根本。持諸記論呪術文章諸陰實法。凡夫之人學是字本。然後能知是法非法者卽法也。智度論云。此悉檀遍攝八萬四千法藏者亦是隨樂隨宜隨治隨理。悉曇之別義也。悉地者是第三能作作具聲。亦云能說聲。灌頂疏云。以音隨字。以字隨音。卽是韻音字體互相具足能生諸字是也。此三聲中以所說聲爲名是便故。諸梵章多云●●（●）又囉薩都此云吉祥。阿乞叉洛義翻云章。俱舍疏云。凡聲明法雖有字緣有字界成種種義生。且如乾闥云香。是字緣也。頞婆云食。是字界也。以食助香名爲食香（抄）今悉曇者是字緣也。囉薩都者是字界也。言成就時遍通一切。局以吉祥章名助之乃是成就吉祥章也。三釋別目惠遠疏云。胡章之中有十二章。悉曇以爲第一。於中合有五十二字。悉曇兩字是題章名。餘是章體（文）此以五十字皆爲悉曇章。生字已去有十一章。不名悉曇。唯列而已。全雅本云悉馱阿噁等文五十字母。單章生字百八字竟。第二已去各著翻義。義理難釋。如上說也。今智廣本悉曇阿阿（引）等字竟云。右悉曇十二字爲後章之韻。體文亦曰字母。迦佉等文竟云。右字體三十五字。後章用三十四字爲體。唯濫字全不能生。餘隨所生。具如當章論之（抄）故知此初悉曇二字是十二字之別目也。此能成就三十四體文。十八章中皆遍成就。是故前文爲十八章之總題也。總因別起別因總成。此中悉曇體文都五十字不入十八章中。能成十八章體。何以知之紀次文云。第一迦迦章。又云。第二章名枳也枳耶。第三章名迦（上）略（上）迦（平）略（平）第四章名迦欏迦欏。第五章名迦嚩（上）迦嚩（平）第六章名迦麼迦麼。第七章名迦娜迦娜。第八章名阿勒迦。第九章名阿勒枳耶。第十章名阿勒迦略。第十一章名阿勒迦攞。第十二章名阿勒迦嚩。第十三章名阿勒迦麼。第十四章名阿勒迦娜。第十五章名爲異章。亦名盎迦章。第十六章謂之訖里。亦名訖哩章。第十七章謂阿索迦。亦名阿索迦章。第十八章孤合文。亦名孤合章。生字之章一十有七。正章之外有孤合之文（抄）故知悉曇體文不入十八章中。前十七章於三十四體文字母次第爲體。以一十二悉曇音韻次第爲轉。唯訖里章雖非遍生。或加麼多得成字用通名正章。名生字章。第十八章名孤合文。爲正章外。其正章中皆以章首文言爲名。例如眞旦玉篇取篇首字以爲部名。切韻取韻頭字以爲篇名。毛詩以關睢等爲之章目。論語以學而等爲之篇目。評曰。悉曇五天竺文字也。釋義云。然此悉曇字母乃至世間童子常修習之（文）世人悉曇首題亦有諸歸命梵天之句。間有諸章之目各有已竟之句。文終亦有總章之名。亦有已竟之句。佛法悉曇隨順世間以建章目以示正道者也。二定成就。紀云。初章將前三十四文對阿阿等一十二韻。呼之增以麼多。生字四百有八。卽●迦（上）●迦（平）等是也。迦之聲下十有二文並用迦爲字體。以阿阿等韻呼之增其摩多。合乎聲韻各成形也。●佉●伽等聲下例之以成于一章。次下十有四章並用初章爲字體。各隨其所增。將阿阿等。對所合聲字呼之後增其麼多。遇當體兩字將合則容之勿生（文）又云。如用●迦字之聲對●阿●伊●甌等十二韻呼之則生得下迦●機●鉤（矩侯反）等十二字。次用●佉字之聲則生得●佉●欺●丘（區侯反）等十二字。次生●伽●其●求（瞿侯反）等十二字。已下例然。且先書●短迦一十二文。從第二字已下加其麼多卽字形別也。用悉曇韻呼之則識其字名也。●佉●伽已下至●叉字例然。以成一章（文）道暹記云。以音隨字者。謂十二音入於迦佉已下三十四字。以字隨音者。以迦佉已下三十四字隨阿等十二而皆出生一十二字。如迦迦隨於惡阿之音而得。餘皆例爾（文）●●●●●●●●●●●●●●●●●●●●●●●●●●●●●●●●●●●●●●●●●●●●●●據此等文明成就者先須平書三十四科十二字。次以阿等十二字聲擬對每科一十二字。次以阿（去聲）點及以十摩多書著每科後十一字。後以每科一十二聲爲上。阿等十二字聲爲下一一對呼以成其音。此乃字體以爲上聲。點畫以爲下聲。相合呼之以爲反音。且如迦字十二字中●迦阿合成迦音。●迦阿（引）合成迦（引）音。●迦伊合成機音。●迦伊（引）合成機（引）音。●迦鄔合成矩音。●迦烏（引）合成矩（引）音。●迦翳合成醯音。●迦愛合成吤音。●迦汚合成郜音。●迦奧合成矯音●迦暗合成劍音。●迦惡合成脚音。如此迦字十二轉音。乃至乞叉（二合）字例亦如然。又十二字加此伊等十韻之時或讀體文。音勢似合三五麼多。然尚伊等十韻全存本音。諸眞言中●呼矯。●呼劍。●注曳●注焰卽其事也。又二合章先書二合十二體文。次以阿等十二韻音對之。以十一韻音之點著十一上字之頭。此乃十二二合字聲爲上。十二單字韻聲爲下相合呼之以成反音。諸二合中上字猶存本音。下字與韻相轉。且如●迦野（二合）十二字中。●迦也（二合）阿合成迦也（二合）音。●迦也（二合）阿（引）合成迦也（二合引）音。●迦也（二合）伊合成迦伊（二合）音。●迦也（二合）伊（引）合成迦伊（二合引）音。●迦也（二合）鄔合成迦庾（二合）音。●迦也（二合）鄔合成迦楡（二合）音。●迦也（二合）𧫦合成迦曳（二合）音。●迦也（二合）愛合成迦曳（也愛反。二合）音●迦也（二合）汚（於故反）合成迦慾（去聲二合）音。●迦也（二合）奧合成迦曜（也奧反二合）音。●迦也（二合）暗合成迦焰（也暗反二合）音。●迦也（二合）惡合成迦藥（二合）音。諸眞言中●呼惹里●呼娜弭●呼澁嚩卽其事也。如迦也字乃至乞叉也字例亦如然。又二合字或讀上字似合三五摩多。然而阿等十二猶存本音。諸眞言中●呼枳也。●呼骨喩。●呼悉波。●呼素頗。●呼入嚩。●呼曰羅。●呼嘍嚩。●呼里他。卽其事也。又二合字或讀上字下字似與韻聲相轉。然而阿等十二猶存本音。諸眞言中●呼曰里。●呼紇里。●呼鉤婁。●呼素普卽其事也。又三合章。先書三合十二體文。次以阿等十二韻音對之。以十一韻音之點著十一上字之頭。此乃十二三合字聲爲上。十二單字韻聲爲下。相合呼之以成反音。諸三合字上二字聲猶存本音。下一字聲與韻相轉。且如囉迦野（三合）字十二字中。●囉迦也（三合）阿合成囉迦也（三合）音。●囉迦也（三合）阿（引）合成囉迦也（三合引）音。●囉迦也（三合）伊合成囉迦伊（三合）音。●囉迦也（三合引）伊（引）合成囉迦伊（三合引）音。●囉迦也（三合）鄔合成囉迦庾（三合）音。●囉迦也（三合）烏合成囉迦喩（三合）音。●囉迦也（三合）翳合成囉迦曳（三合）音。●囉迦也（三合）愛合成囉迦㖂（也愛反。三合）音。●囉迦也（三合）汚合成囉迦慾（去聲三合）音。●囉迦也（三合）奧合成囉迦曜（也奧反。三合）音。●囉迦也（三合）暗合成囉迦焰（三合）音。●囉迦也（三合）惡合成囉迦藥（三合）音（紀文）●呼薩多羅。●呼瑟吒羅。●呼娜薩嚩。卽其事也。如囉迦也（三合）字乃至囉乞叉也（三合）字例亦如然。又三合字或讀上一字聲似合三五麼多。然而阿等十二猶存本音。諸眞言中●呼室囉劍（紀文）●呼阿勒迦囉●呼悉多囉●呼阿勒叉麼卽其事也。又三合字或讀上二字聲似合三五麼多。然而阿等十二猶存本音。●呼阿勒枳耶卽其事也。又三合字或讀下二字聲似合三五麼多。●呼囉毘庾卽其事也。又三合字或讀上中下字皆與韻聲相轉。然而阿等十二猶存本音。●呼悉底里卽其事也。又四合字先書四合十二體文。次以阿等十二韻音對之。以十一韻音之點著十一上字之頭。此乃十二四合字聲爲上。十二單字韻音爲下相合呼之以成反音。諸四合字紀文唯出●阿勒多薩那●阿勒叉微耶。各生十二字也。義准論之若孤合中隨要作四合字呼之。須用上來二合三合字中相連通韻之音呼之隨宜自有一字二字三字連通三五麼多。或有隔字而通韻者。今此●阿勒多薩那唯第一字通第五韻●阿勒叉微耶第一通第五韻。第三隔字通第三韻且建此式須斟酌之。又五合字先書五合一十二字。次以阿等十二韻音對之。以十一韻音之點著十一上字之頭。此乃十二五合字聲爲上。十二單字韻音爲下。相合呼之以成反音。諸五合字紀文唯出●阿勒叉微釐耶。以生十二字也。義准論之。若孤合章隨要作五合宇呼之。亦用上來二合三合四合字中相連轉韻之音呼之。隨應亦有一字二字三字四字連通三五摩多。或有隔字而轉韻者。今此●阿勒叉微釐耶第一孤通第五韻。第三四字連通第三韻也。且據此式亦斟酌之。云何斟酌縱令四五合中。若見上來二三合中通韻諸字。則依前式隨以呼之。且如●阿勒叉微耶字其初●囉字須前阿勒之音呼。其●嚩耶字須前尾耶之音呼之。又如●阿勒叉微釐耶字其●嚩羅字是前尾羅之音。其●囉耶字亦前哩也之音。故今尾羅哩也連聲自成微釐耶音。以連阿勒乞叉耶呼阿勒乞叉微釐耶非必●囉有●鄔點●嚩有●伊點●囉有●伊點呼曰阿勒叉微釐耶如叫此字他皆傚此（云云）然儒家反音略有二種。一紉聲反二雙聲反今悉曇反音亦有二種。用本字音是紐聲反。如前●迦也用麼多音是雙聲反。如前●枳也若得此意如梵●字。或呼迦也亦枳也。於漢字中見迦也。而讀枳也。之見枳也而讀迦也之並皆可得。他亦倣此（云云）評曰成就反音古來異說全雅本云。
    大悉曇同此本 或悉曇云
    <PIC>T84039801.gif</PIC>
    字紀云
    <PIC>T84039802.gif</PIC>
    或悉曇云
    <PIC>T84039803.gif</PIC>
    上來啻緣悉曇音韻相承不同。遂致悉曇反音有異。如其乞叉呼叉。此是以連聲故下字初響自入上字。或有悉曇迦野章中只轉上字不轉下野字。特與梵文所不相允。三定正字且十八章以爲正字具引紀文亦爲解釋。
    紀云。第一迦迦章右初章生字四百有八。先於字母中每字平書一十二文。次將麼多如次點之則字形別也。用悉曇韻呼之則識其字名也。其麼多有別體者。任逐便用之。皆通。此初章爲後相次六章之體。先書此章字。但除重及●囉●羅三字合三十二字。所生三百八十四字。卽將●●●●●●等字。如次於下合之後加麼多則字形別也。將悉曇十二韻相對呼之則識其字名也。恐未曉悟更每章頭書三數字以爲規准。後皆効此（文）紀上文云。如用迦字之聲對阿伊甌等十二韻呼之。則生得下●迦●機●鉤（矩侯反）等十二字。次用佉字之聲則生得●佉●欺●丘（區侯反）等十二字。次生●伽●其●求（瞿侯反）等十二字。已下例然（文）故可書云●●●●●●●●●●●●。紀文前釋初章竟云。次下十有四章並用初章爲字體也。而此文云。此初章爲相次六章之體。據實定之。凡最初一章爲次六章之體。此初七章爲次七章之體合有十四章也。言次下者是以初章次下章也。非謂初章之下次有十四章焉。今麼多有別體者。如上定同異中具出。●或作●。●或作●。●或作●。●或作●。●或作●。●或作●。●●或作●●。●●或作●●●●。●●或作●●。●●或作●●。●●或作●●。●●或作●●。第二章中●●●●或作●●●●。第三章中●●或作●●。此等名爲別體麼多。逐便用之。今十四章皆定除字。實錄母字點示生字。今第一章此中除●藍一字。以母頭字三十有四故生字四百有八。
    ●●●●●●●●●●●●●●●●●●●●●●●●●●●●●●●●●（此一字十四章通都除之。屬孤合故）●。
    紀云第二章將半體中●祇耶。合於初章迦迦等字之下。名枳也枳耶。生字三百九十有六（枳字幾爾反。今詳祇耶當是耶字之省也。若然亦同除重。唯三百八十四。先書字體三百九十六。然將祇耶合之後加麼多夫重成之字下者。皆省除頭也。已下並同）又云。第二章●已也（二合）●紀耶（二合）●紀以（二合）●紀夷（二合）●矩庾●矩兪●枳曳●枳骩（興蓋反）●句喩●句曜（庾告反）●矩焰●迦（上）夜已上第二章初字所生一十二文。後皆効此。讀者連帶轉聲調韻呼之（文）紀是師承之說。注乃紀者之見也。故云今詳等也。所言半體中者如上定同異中具出。紀上文云。●兩箇半除兼合成文。●半體用祇耶●是也。故知重成之字或省上頭或省下脚。或省上下隨處有之。此中除●藍●野（重成大呼）●囉也（二合）三字。以母字三十有二故生字三百八十有四（今見第十五章。五五中第一句第五字加彼九字之中可存●字。故於此章除之。唯有三百七十二字）
    ●●●●●（可存此一字可屬盎迦故）●●●●●●●●●●●●●●●●●●●●●（存此一字屬孤合故）●（存此一字屬第八故）●●●●●●●（都除）●
    紀云。第三章將●囉字合於初章迦迦等字之下名迦（上）略（上）迦略生字三百九十有六（上略力價反。下略力迦反。上迦下迦並同略之平上取聲。他皆效此）又云。第三章●迦（上）略（上）●迦略●已里●機釐●苟婁●鉤婁（呂鉤反）餘同上（文）同上可加●吉黎●吉頼●骨盧●骨澇●迦覽●迦洛。此中除●藍●囉（重成大呼）二字。以母字三十有三故生字三百九十有六（今見第十五章可存●字。故於此章除之。唯有三百八十四字）
    ●●●●●（可存此一字。可屬盎迦故）●●●●●●●●●●●●●●●●●●●●●●（存此一字屬孤合故）●●●●●●●（都除）●。
    紀云。第四章將●攞字合初章字之下名迦攞迦攞生字三百八十有四（攞字洛可反）又云。第四章●迦（上）攞●迦攞（文）同上可加●●●●●●●●●●。此中除●藍●囉攞●攞（重成大呼）三字以母字三十有二故生字三百八十有四（今見第十五章可存●字。故於此章除之。唯有三百七十二字）。
    ●●●●●（可存此一字。可屬盎迦故）●●●●●●●●●●●●●●●●●●●●●●（存此一字屬第八故）●（存此一字屬孤合故）●●●●●●（都除）●
    紀云。第五章將●嚩字合初章字之下名迦嚩（上）迦嚩（平）生字三百八十有四（縛字房可反）又云。第五章●迦嚩（上）●迦嚩（平文）同上可加●●●●●●●●●●。此章下字多不省頭。或有省頭。●●●●等字卽其類也。上●字全雅亦作●迦省。亦作●並得。此●嚩字省與●馱稍似。紀云。●麼字下非尖。異後●嚩字。一云下尖。今見●馱字腹非巨大。與●嚩省異。全雅本中●他字作●形。與●馱重成何以取別。又與此章●馱嚩（二合）特有相濫。與諸梵文亦不相允。此中除●藍●囉嚩●嚩（重成大呼）三字。以母字三十有三故生字三百八十有四（今見第十五章可存●字。故於此章除之。唯有三百七十二字）    ●●●●●（可存此一字可屬盎邊故）●●●●●●●●●●●●●●●●●●●●●●（存此一字。屬第八故）●●（存此一字。屬孤合故）●●●●●（都除）●。
    紀云。第六章將●麼字合初章字之下名迦麼迦麼。生字三百八十有四。又云。第六章●迦麼●迦麼（文）同上可加●●●●●●●●●●。此●麼字省與●娜字省稍以相似。今見●麼字左頭稍高●娜省左頭稍下。此中除●藍●囉麼●麼（重成大呼）三字。以母字三十有二故生字三百八十有四。
    ●●●●●●●●●●●●●●●●●●●●●●●●●（存此一字。屬孤合故）●●（存此一字屬第八故）●●●●●●●（都除）●。
    紀云。第七章將●曩字合初章字之下名迦娜迦娜生字三百八十有四。又云。第七章●迦娜●迦娜（文）同上可加●●●●●●●●●●。此章上下二字全雅亦作●迦省。亦作●並得。此中除●藍●囉那●那（重成大呼）三字。以母字三十有二故生字三百八十有四。
    ●●●●●●●●●●●●●●●●●●●●（存此一字屬孤合故）●●●●●●●（存此一字屬第八故）●●●●●●●（都除）●。
    紀云。第八章將●半體囉字加初章字之上名阿勒迦。生字三百九十有四（勒字力德反。下同）又云。第八章●阿勒迦（上）●阿勒迦（平）●伊（上）力紀●伊（上）力機●歐鹿●苟歐鹿鉤●醫力葪●醫力介●阿勒句●阿勒憍（脚號反）●阿勒劍●阿勒迦（去）在第八章字同初章。但用半體下加諸字上。後點麼多也。又此章爲後相次六章字體。同前第二已下也。但加半體下也（文）今見言半體下者。是半體●也。若不爾者●半體下是●。加字上是●乃半體上。故知半體●字誤作下字。或梵文中●蘖●陛等字下字以其麼多。點下字頭。此無別義。逐便卽得若作異釋卽爲不可。此中除●藍●囉（重成大呼）二字以母字三十有三故。生字三百九十有六（紀文云四誤矣）。
    ●●●●●●●●●●●●●●●●●●●●（上第七章只存一字。此章具生十二字）。
    ●●●●●（上第六章只存一字此章具生一十二字）●（上第二章只存一字此章具生一十二字）●（上第三章只存一字。此章亦存一字。不生十二。屬孤合故）●（上第四章只存一字此章具生一十二字）●（上第五章只存一字。此章具生一十二字）●●●●●（都除）●
    紀云。第九章將●半體囉加第二章字之上。名阿勒枳耶。生字三百八十有四（若是●耶省亦同除重）又云。●阿勒已也●阿勒枳耶（文）同上可加●●●●●●●●●●。此中除●藍●囉野（重成大呼）●（非字無聲）三字。以母字三十有二故生字三百八十有四（今見第十五章存●盎也字故第二章已除其字今加囉字於盎也字難呼阿勒仰也聲亦不可屬第十五章。故須此中除之。可屬孤合章。此章唯有三百七十二字）。
    ●●●●●（可存此一字可屬孤合故）●●●●●●●●●●●●●●●●●●●●●（可存此一字可屬孤合故）●（全非字可都除）●●●●●●●（都除）●
    紀云。第十章將●半體囉加第三章字之上名阿勒迦略。生字三百八十有六（略乎上）又云。第十章●阿勒迦略（上）●阿勒迦囉（文）同上可加●●●●●●●●●●。此中除●藍●（非字無聲）字以母字三十有三故生字三百九十有六（今見紀云八十誤矣。又第十五章可存盎羅字故第三章已除其字今加囉字難呼阿勒仰羅之聲。亦不可屬第十五章故須此中除之。可屬孤合章此章唯有三百八十四字）。
    ●●●●●（可存此一章可屬孤合故）●●●●●●●●●●●●●●●●●●●●●●（全非字可都除）●●●●●●●（都除）●
    紀云。第十一章將●半體囉加第四章字之上名阿勒迦攞生字三百八十有四。又云。第十一章●阿勒迦攞●阿勒迦囉（文）同上可加●●●●●●●●●●此中除●藍●（非字無聲）●（重成大呼）三字。以母字三十有二故生字三百八十有四（今見第十五章存盎攞字故第二章已除其字。今加囉字。難呼阿勒仰攞之聲。亦不可屬第十五章。故須此中除之可屬孤合章。此章唯有三百七十二字）。
    ●●●●●（可存此一字可屬孤合故）●●●●●●●●●●●●●●●●●●●●●●（全非字可都除）●（可存此一字可屬孤合章）●●●●●●（都除）●
    紀云。第十二章將●半體囉加第五章字之上。名阿勒迦嚩。生字三百八十有四又云。第十二章●阿勒迦嚩（上）●阿勒迦嚩（平）同上可加●●●●●●●●●●。此章上下二字省與不省並同上第五章。今見此三合章用上下省爲穩便也。此中除●藍●（非字無聲）●（重成大呼）三字。以母字三十有二故生字三百八十有四（今見第十五章存盎嚩字故第二章已除其字。今加囉字難呼阿勒仰嚩之聲。亦不可屬第十五章。故須此中除之。可屬孤合章。此章唯有三百七十二字）。
    ●●●●●（可存此一字可屬孤合）●●●●●●●●●●●●●●●●●●●●●●（全非字可都除）●●（可存此一字可屬孤合章）●●●●●（都除）●
    紀云。第十三章將●半體囉加第六章字之上。名阿勒迦麼。生字三百八十有四。又云。第十三章●阿勒迦麼●阿勒迦麼（文）同上可加●●●●●●●●●●。此中除●藍●（重成大呼）●（非字無聲）三字以母字三十有二故生字三百八十有四。
    ●●●●●●●●●●●●●●●●●●●●●●●●●（可除此一字可屬孤合章）●●（全非字可都除）●●●●●●●（都除）●
    紀云。第十四章將●半體囉加第七章字之上名阿勒迦娜。生字三百八十有四。又云。第十四章●阿勒迦娜。●阿勒迦娜（文）同上可加●●●●●●●●●●。此章上字省與不省並同上第七章。今見此三合章用上下省爲穩便也。此中除●藍●（重成大呼）●（非字無聲）三字。以母字三十有二故生字三百八十有四。
    ●●●●●●●●●●●●●●●●●●●●（可存此一字可屬孤合章）●●●●●●●（全非字可都除）●●●●●●●（都除）●
    紀云。第十五章以●迦●遮●吒●多●波等句末之第五字。各加於當句前四字之上。及初句末●字加後耶等九字之上。名●盎迦●安遮●安吒●安多●唵波●盎耶等。其必不自重。唯二十九字。不由韻合名爲異章。各用阿阿等韻呼之生字三百四十有八（盎字阿黨反。安字阿亶反。唵字阿感反）又云。第十五章●盎迦（上）●盎迦（平）●應（上）紀●應機●蓊苟（俱口反）●蓊鉤（俱侯反）●蘡（於頃反）葪●蘡介●擁句●擁憍（脚傲反）●盎鑑●盎迦（去）已上●迦字用●盎字冠之生十二字。上●盎佉（上）●（盎佉平生十二字同上迦字●盎伽上●盎伽平生十二字同上用麼多及呼字轉聲法。（上）下同）●盎伽（上重）●盎伽（平重）生十二字同上（●字並冠上四字之首。不復自重後皆効之。已上牙聲之字皆用盎聲）●安（上）者（●安遮乎生十二字同上●此是●字之省也）●安車（上●安車去●安社●安闍生十二字）●安社（重）●安闍（重）生十二字（●字爲上四字所用不可更自重已上齒聲之字。同用安聲。阿亶反）●安吒（上）●安吒生十二字●安侘（丑加反上）●安侘生十二字。●安荼●安荼生十二字。●安荼（上重●安荼●字爲上四字所用不可更自重。已上舌聲之字。同用安聲生十二字此●字有自重者便屬別章則大呼拏音。非盎拏也。餘並同此）●安多●安多生十二字。●安他●安他生十二字。●安拖●安拖生十二字。●安拖（重音）●安陀（重音）生十二字（●字爲上四字所用不更自重。若重屬別章則大呼那。已上唯聲字同用安聲）●唵跛（●唵跛生十二字）●唵頗（上●唵頗生十二字）●唵婆（上●唵婆生十二字）●唵婆（上重音）●唵婆（平）生十二字（●字爲上四字所用不可自重。已上脣聲之字同用唵聲）●盎也●盎耶（生十二字）●盎囉（上）●盎囉●盎攞●盎攞●盎嚩（上）●盎嚩（平生十二字）●盎捨●盎奢（生十二字）●盎灑●盎沙（生十二字）●盎娑（上）●盎娑●盎訶（上）●盎訶（生十二字）●盎叉（上）●盎叉（生十二字）右此章字兩字重成不得依字呼之。異於諸章故云異章。然盎安等將讀之際潜帶其音亦不分明稱盎安也（文）今見此章。紀文。或字誤或字脫或文亂或文剩。因以詳定候後賢也。第十五章●盎迦（上）●盎迦（平）●應紀（上）●應機●蓊苟（俱口反）●蓊鉤（俱侯反）●蘡（於頃反）葪●蘡介●擁句●擁憍（脚傲反）●盎鑑●盎迦（去已上●迦字上用●盎字。冠之生十二字。用麼多及呼字轉聲法下同）●盎佉（上）●盎佉（平生十二字同上迦字）●盎伽（上）●盎伽（平生十二字同上）●盎伽（上重）●盎伽（平重生十二字同上）●字並將冠上四字之首不復自重。後皆倣此已上牙聲之字。皆用盎聲●安者（上）●安遮（平生十二字同上此●是●字之省）●安車（上）●安車（平生十二字）●安社（上）●安闍（平生十二字）●安社（上重）●安闍（平重生十二字）●字爲上四字所用不可更自重。已上齒聲之字。同用安聲阿亶反（今見據金剛智大佛頂梵本作以定省也）●安吒（上）●安吒（平生十二字）●安侘（丑迦反上）●安侘（平生十二字）●安荼（上）●安荼（平生十二字）●安荼（上重）●安荼（平重生十二字）●字爲上四字所用不可更自重。此字有自重者。便屬別章則大呼拏音。非盎拏也。餘並同此。已上舌聲之字。同用安聲●安多（上）●安多（平生十二字）●安他（上）●安他（平生十二字）●安拖（上）●安陀（平生十二字）●安拖（上重音）●安陀（平重音生十二字）●字爲上四字所用不可更自重。若重屬別章則大呼那。已上喉聲之字。同用安聲。●唵跛（上）●唵跛（平生十二字）●唵頗（上）●唵頗（平生十二字）●唵婆（上）●唵婆（平生十二字）●唵婆（上重音）●唵婆（平重音生十二字）●字爲上四字所用不可更自重。已上唇聲之字。同用唵聲。●盎也（上）●盎耶（平生十二字）●盎囉（上）●盎囉（平生十二字）●盎攞（上）●盎攞（平生十二字）●盎嚩（上）●盎嚩（平生十二字）●盎捨（上）●盎者（平生十二字）●盎灑（上）●盎沙（平生十二字）●盎娑（上）●盎娑（平生十二字）●盎訶（上）●盎訶（平生十二字）●盎叉（上）●盎叉（平生十二字）右此章字兩字重成不得依字呼之。異於諸章故云異章。然盎安等將讀之。際潜帶其音亦不分明稱盎安也。此中第一五字第五●仰字以加野等九字之上。其中自有●盎也●盎囉●盎攞●盎嚩四科之字。卽是前文第二第三第四第五章中野囉攞嚩四字相合諸字之中自有此等四科之字。若同除重理須除之。然紀文此章有二十九字。卽是五五各除第五。更合九字乃成二十九。紀文唯云●字●字有自重者則屬別章。而據實定之其五五中各第五字同字重成亦屬別章。所謂●仰（大呼）●若（大呼）●曩（大呼）●那（大呼）●摩（大呼）等五字者是孤合章字也。故上紀云異章句末爲他所用兼下除之六也。以母字二十有九故生字三百四十有八。今據梵文大佛頂金剛智梵本云。●訥●楞●祇●帝●沫●惹（引）●訶●哩●膩野●尾孕●舍●底等是此章字也。又云。●波●栗抳●曩●囉●延●拏●野此●字是孤合章字也。然此眞言●沫●麼似此章字。麼等五字以連上字上字自如空點。●三●麼等字是也。何以更用下字那等。故知此文誤矣。此眞言中亦有●印●捺羅●曼●怛羅等字。准知諸有二三四五合字亦同此也。是故其盎也等四字除之前四章。存之此一章。●●●●●（此中都除屬孤合故）●●●●●（此中都除屬孤合故）●●●●●（此中都除屬孤合故）●●●●●（此中都除屬孤合故）●●●●●（此中都除屬孤合故）●●●●●●●●●（都除）●
     紀云。第十六章用迦等字體以別麼多合之謂之訖里。成字三十有四（或有加前麼多得成字用。非遍能生且據本字言之。合詳訖哩之麼多祇是悉曇中●里字也）又云。第十六章●訖里●乞里●佉里●佉里（重音）●齓里●質里●實里●此里●齓里●日里●實里（重）●日里已下同並吉里反。但用於下合之讀之。取其聲勢亦有用麼多得重成字用非遍能生也（文）今見紀文或誤或亂或脫落也。因以詳定候後賢也。第十六章用迦等字體以別麼多合之謂之訖里成字三十有四（或有加前麼多得成字用。非遍能生據本字言之今詳訖里之摩多祇是悉曇中●里字也）又云。第十六章●訖里●乞里●佉里●齕里●質里●實里●此里●齒里●曰里●實里（重音）已下並吉里反同。但用於下合之讀者取其聲勢亦有用麼多得重成字用非遍能生也。此中迦等三十四字體之下加悉曇中億力等四字中第三里字。自有三十四字。設使或加前來十五章中十一麼多此三十四字各成十二字以里聲合下呼之只得成第一字聲。非遍生十二字聲。且如●●●●●●●●●●●●雖有十二字聲以別麼多里聲。但合前字之下呼之只成第一●訖里之聲。何者以訖里韻呼十二字之時。於十二聲皆以訖聲反之。其十二聲成一訖聲。十二訖聲之終。皆加里聲呼之咸成訖里更無他聲。今者或於●訖里等字若加前來通麼多時。但得成十字聲。非遍生十二聲。且如●●●●●●●●●●●●初四字聲同呼訖里訖里（引）并後八字。乃成十聲。雖有二說後說爲勝。其此里等已下並與吉里反同。謂吒多跛野等字並用吉里反音呼之乃成●姪里●知里●彼里●伊里等音。此約十二音而作此別章。若約十六音而應無分別章。所以者何義淨或爲十六音韻。以億力等四字加三十四字下。彼中自有●●●●等四字。故然而義淨字母爲第一章。單字爲第二章。故亦十八章也金剛智大佛頂梵本有●塞訖里。准知諸有二三四五合字。亦同此也。此中亦除●藍字都有三十四字。●●●●●●●●●●●●●●●●●●●●●●●●●●●●●●●●●●（都除）●
    紀云。第十七章用迦等字體參互加之有三十三字。隨文受稱。謂阿索迦等。各用阿阿等韻呼之生字三百九十有六。又云。第十七章●阿索迦生十二字●阿索佉已下各生十二字●阿拕伽●阿拕伽（重）●盎迦怛羅●阿嚩遮●阿伐車●阿伐社●阿伐闍●阿社若●阿瑟吒●阿瑟侘●阿拖荼●阿拕荼（重）●阿瑟拏●阿薩多●阿薩他●阿代拖●阿代拖（重今見此二代字可作伐字）●阿勒多薩那●阿薩波●阿薩頗●阿拖婆●阿拖婆（重）●阿勒叉麼●阿勒叉微那（今見那可作耶）●阿勒叉微釐耶●阿賴多●阿多迦嚩●阿吒奢●阿吒沙●阿沙訶（今見沙字可作娑）●阿婆叉。已上一章重文讀之。皆帶阿聲連促呼之。此章除●字。又合●沙●訶字唯三十三字。皆通十二字加麼多也。其於字母不次者分入後章（文今見章除字等者可作此章除●藍字。又合●沙●訶字者是娑訶字也）此中次列迦等三十四字。更以迦等三十四字隨用加之。隨字呼之亦以十二韻各生十二字。其於字母不次合者分入後章以爲孤合。又紀文云。或有所成而異其名（謂數字重成一字而其下必正呼。中上連合短呼之。不必正其音。如上●娑下●迦稱阿索迦等也）或有其聲而無其形（此卽阿索迦章等字則無●阿讀之皆帶其音也文）又大日義釋云。迦字上頭卽有阿形百字皆爾。下例可解（文）若據此義凡諸字頭皆是阿形無非阿者而紀文云無其形者謂無別字之●阿形也。其●阿索迦字中其下●迦字必正呼。迦聲謂呼喉音而云迦也。其中●索字其上●阿聲連合短呼。不必正呼其阿索音。謂合兩半云阿索也。文云皆通生十二字五五初字可作●●●●●●●●●●●●後九初字可作●●●●●●●●●●●●此中亦除●藍字。又合●娑●訶二字以母字三十三字故生字三百九十有六
    ●●●●●●●●●●●●●●●●●●●●●●●●●●●●●●●●●●
    紀云。第十八章正章之外有孤合之文。或當體兩字重之但依字大呼（謂●多●闍●吒●拏等字各有重成也）或異體字重之卽連聲合呼（謂●悉多羅等也）或不具通麼多。止爲孤合之文（卽●瑟吒羅等字有通三五麼多也）或雖生十二之文。而字源不次其猶之孤（卽●阿悉多囉等也）或雖異重不必依重以呼之（此五句之末字加其句之初卽名●盎迦等。屬前章也。今見此釋前第十五章也其一）或兩字連聲文形其後聲彰其前（如●麼盎迦二合等云芥迦今見據紀下文芥可作莽）或字一而名分（如●字有沙孚府二音猶假借也。今見紀上文云。●沙字沙下反。一音府下反。今可作（下）●沙字有沙孚二音猶如假借（上））或用麼多之文重增其麼多而音必兼之（如（上）●部林二合字從（中）●裒菩侯反。●婁力鉤反。與（中）第十文麼多（上）也。今見據紀下文可云第十一麼多）或形非麼多獨爲嚴事之文（上字之仰月之畫也。今見文誤可云字上仰月之畫也其二）或有所成而異其名（謂數字重成一字而其下必正呼。中上連合短呼之不必正呼。如上●娑下●迦稱阿索迦等也）或有其聲而無其形（此卽●阿索迦章等字。字則無●阿讀之皆帶其音也。今見此二或文此釋第十七章也其三）或不從字生獨爲半體之文（如●怛達●祇耶等用則有之字體無也。今見此釋第三第九之章中祇耶等也。其怛達文唯屬此章其半）或字有所闕則加●怛達之文而音掣呼之（如迦佉等字下有一畫則云●秸(古八反)●楔(苦八反)等也。今見字誤可作下有●畫）或源由字生增于異形（如（下）●室梨字猶有奢羅之象錯成（中）印文（上）。若篆籀也。今見籀可作籀）或考之其生異之其形（●訖里●俱囉●婁等從迦之省及胡●等文麼多之異。猶草隷也。今見婁字可作俱婁又隷可作隷字此釋諸章別以第三第十六章。其四）斯則梵書之大觀焉（文）又云。第十八章孤合之文●阿跛多●阿吒迦●阿娜薩嚩●阿吒瑟車羅右此章字類流派無盡。或通三五麼多讀之並同上章。●當體重（兩●多字則●社●吒●拏●那等並依本呼多等字。大呼不得云多多也。今見文剩。可云並依本字大（中）呼多（上）也）●聯聲字（上●下●盎迦後字入於前字似云莽迦也。用此章字皆然）兩重麼多字●（部林去）●（齒林）●（吽）已上字有第六及第十一麼多。讀之皆帶其兩聲也。此人是第六麼多分布於傍也。今見此人可作此人。半體文●●（多達又作●皆同也。祇耶當是耶字之省也）印文字同。是室梨字。西域爲印也（今見同字是誤梵●字是也）此類甚多。略出其狀也。又云。前叙云。●囉於生字不應遍諸章。謂第二第四五六七章用之其字則屆第八章也。若第三及第八章用之成當體重非此章字也。若第九已下四章用之則更重重全非字也。其●囉字當體重。及重章中當體重。書者至此但存一重字不須生十二也。雖或有用處亦通三五麼多。非遍能生。故不入此生字之內。緣存一當體重字故。云容之勿生也（今見此文帖釋前來二三四五六七八九十十一二三四章也。其一）後第十八云。或當體兩字重之但依字大呼。謂●闍●吒●拏。等者等餘字母並有重成之用也。但大呼之不得言多多羅羅等也（文今見此文帖釋第十八章。其二）此中都有十五或說兩番帖釋。其中四半或說是釋前來章義。十半或說是釋此當章義。二番帖釋帖釋前來十八章義。其前來義當章已釋。此中點示各注今見（云云）今者唯釋此章十半或說文云。一前紀文云。或當體兩字重之但依字大呼（謂多闍吒拏等字各有重成也）後文云。當體重（兩多字則社吒拏那等並依本字大呼多不得云多多也）帖釋云。後第十八云。或當體兩字重之但依字大呼。謂多闍吒拏等者等餘字母並有重成之用也。但大呼之不得言多多羅羅等也（文）此中紀是師承之文釋是紀者之見。故知乍承師說卽記當體重成謂多闍吒拏等。亦說多社吒拏那等。記者于後據理定之而云等者等餘字母。既云等餘字母。卽是三十四字皆有重成之用。而帖釋云但大呼之不得言多多囉囉等也者。是承此文之前先釋囉字重成。次釋多等重成而云多多囉囉等也。然帖釋囉字文云。其●囉字當體重及章音中當體重書者至此但存一重字。不須生十二也。雖或有用處亦通三五麼多非遍能生故。不入生字之內又云。第三及第八章用之成當體重非此章字也（文）乃知●囉字當體重成則出三處一出第三章。二出第八章。三出第十八章也。皆存一字不生十二。而言或有用處亦通三五麼多非遍能生等者此卽紀云。右此章字類流派無盡。或通三五麼多讀之並同上章之類例也。言三五麼多者於●讀●於●讀●意同前來二合文也。若非呼聲加麼多者。可有十二音字。豈止三五麼多而已。
    上十五章都除●藍字。欲屬此中孤合章故。而於此中未見其字。今據梵文胎藏眞言有●底里●怛覽●攊等字。大樂經中。亦有●吽字。若非三十四字重成隨用。或有二合。或有十二麼多。何以消釋此等字哉。但以或時用之非遍用故。生字章除之。孤合章存之。又眞言中●槎●馱等字五句當句上四重成與此重體音義大同。今字母中●藍字亦攝此中。●●●●●●●●●●此中亦除●藍唯有母字重成三十四字。必無三四當體重成。
    ●●●●●●●●●●●●●●●●●●●●●●●●●●●●●●●●●●
    二紀前文云。或異體字重之卽連聲合呼。謂●悉多羅等是也。後文云。孤合之文●阿跛多●阿吒迦●阿娜薩縛●阿吒瑟車囉右此章字類流派無盡。或通三五麼多讀之。並同上章（文）此中其於字田。不次合者。分入此章。或有二異字重。●阿跛多●阿吒迦等是也。今見●瑟抳●社若●佷拏●娜蘖字等諸有異字二合不入第十七章之字亦攝此中。或有三異字重。●阿悉多囉●瑟吒羅●阿娜薩縛等是也。今見●室囉劍●訖底夜●薩怛鍐等諸有異字三合不入第十七章之字亦攝此中。紀文但云或異體字重之。而不局云二字三字而文中出二字三字重成之字。准而可知。四字五字異體重成不入第十七章之字亦攝此中（云云）且據紀文以出五字。
    ●●●●●
    三紀前文云。或不具通麼多。止爲孤合之文（卽●瑟吒囉等字有通三五麼多文）此中●瑟吒囉字自有三呼。一依母字體聲呼云灑吒囉。二以第三麼多之聲呼云瑟（所律反）吒囉。三以第五麼多聲呼云瑟（所忽反）吒囉。今見此於前文異體重中分別不通麼多之字。且據紀文以出一字。●
    四紀前文云。或雖生十二之文而字源不次其猶之孤（卽●阿瑟多羅等也文）此中前異體重中●悉多羅字自帶阿聲能生十二。然以此字不入第十七章母字之次。故云字源不次其猶之孤。所言等者等餘或生十二之字。非謂諸孤合字皆生十二字等。且據紀文以出十二。
    ●●●●●●●●●●●●
    五紀前文云。或兩字聲文形其後聲彰其前（如●麼盎迦三合等云莽迦等也）後文云。聯聲字（●上麼下盎迦後字之聲入於前字似云莽迦也。用此章字皆然文）此中第十五章二十九字上加餘諸字。唯除自重皆攝此中。謂以盎迦等字加迦等字下。非加仰等字下。如說仰字壞等亦然。非謂諸句第五單字加諸字上。或有用處。隨成一字。非遍有故屬孤合章。且據紀文出二十九字。
    ●●●●●●●●●●●●●●●●●●●●●●●●●●●●●
    六紀前文云。或字一而名分（如●字有沙孚府二音猶如假借也文）此中沙字或時有府下反音猶如眞旦借音。言假借者六文體中第六假借。此是爲文之旨故以借例而已。今見●嚩字。一云和音●俄等五字。餘國有音。謂仰壞等。此等諸有一字二名皆攝此中。或有用處用此假借。非遍有故。屬孤合章。且據紀文以出一字●
    七紀前文云。或用麼多之文重增其麼多而音必兼之（如●部林二合字從（中）●褒菩侯反●婁力鉤反與第十一之麼多（上）也）後文云。兩重麼多（●部林去●齒林去●吽已上字有第六及第十一麼多。讀之皆帶兩聲也。此●是第六麼多分布於傍也）此中●部林●齒林●吽字。是於一重第六麼多。亦加一重第十一麼多也。今約第六與第十一故云兩重麼多。然●婆囉字直是第五麼多。據加●婁點。故云第六麼多。而紀文云●褒菩侯反者。以與婁字合體成故。●婆囉字處自有褒聲。但須裒婁暗合云部婁吽。故諸眞言中或云勃魯吽。今云部林。或云勃啉者。婁暗合時。自成林音。如●抳暗合成抳炎音。●尾暗合成尾孕音。他皆放此。又其●吽字或云呼吽。且唐吽字玉篇云。吽呼垢反。亦丁今反。或眞言注云牛鳴聲也。故據師承。世皆云吽（不開口呼之）大日義釋云。若無阿聲在中卽不開口。亦自無有聲也。當知開口出聲。卽是阿字之聲也。上文俄若拏那摩。雖云離阿聲。然阿有內外。若外聲雖無然不得離阿字內聲。內聲卽謂喉中阿聲也（文）今見空點有三種聲。皆成阿字內聲。謂●俄等字自有三類。若●●等是喉內聲。若●●等是舌內聲。若●●等是唇內聲。據義釋云。仰等五字卽同上頭之點也。此仰等是點。以此連前字。卽成暗字等（抄）且就連聲言之。●楞●儗是齶內聲。●散●祖是舌內聲。●藍●婆是唇內聲。若就單字言之。●講是喉內聲。●捍是舌內聲。●唅是唇內聲。今約二麼多字。言之。●呼應（和音）是喉內聲。●呼恩是舌內聲。●呼吽是唇內聲。今者合三內聲直呼云吽。又義釋云。假令迦字若無阿聲。但於喉中作短裓聲。道迦字不成也。以加阿字卽成迦故他效此（文）故知三十四字皆同前說。共有各三合三之內聲也。紀文唯據母字。加兩麼多說也。諸眞言中多有●唵字。是於韻字合一麼多。據義釋云。阿及伊（上）伊鄔（上）烏翳愛烏奧八字亦隨五輪而轉。謂加傍點。或加圓點。或加傍二點等（抄）據文作字。只有六科●●●者●●●●●●●●●●●●●●●●●●●●●●●●●●（●●●●●●●●●●或本●等十字書此形也）諸眞言中多有●等五字。●●●●●●●●●九字未見自餘字也。諸眞言中或有●嗢婆●嗢蘖等字。以本韻字加字母上。然而未見唯兩麼多合成一字。前出●唵字以一麼多加韻字上。又嗢婆字以本韻字。加字母上。雖非兩重麼多兼合之字而以孤合章十或說中亦無彼文。猶屬此中諸眞言中●都魯吽●女嚕●訖哩●斛等諸有兩重麼多字等皆攝此中。或有用處用此重成。非遍有故屬孤合章。且據紀文。以出三字●●●
    八半紀前分文云。或不從字生。獨爲半體之文（加●怛達●祇耶等用則有之字體無也文今見此中祇耶釋前二章。怛達釋此當章故爲半說）或字有所闕則加●怛達之文。而音掣呼之（如迦佉等字下有●畫則云●秸(古八反)●稧●八反等也）後文云。半體文●●（多達又作●皆同也。祇耶當是耶字之省也）此中迦等三十四字或有不用全音之處。諸字之下加呼●點。諸眞言中有●迦（半音）●吒（半音）字。乃知紀云字有所闕者。是音有所闕。但至字有所闕則隨字形之便闕之。非謂一切皆闕一切皆不闕也。又隨求眞言中●阿（半音）准例十二韻字。皆可或闕字聲（云云）今見諸眞言中此半音字。或注其字。或不注之。觀音儀軌云。●阿●魯●里●迦（半音）蘇悉地經云。●爾●囊●●職（而翼反）●阿●路●●力●嚩●曰囉●●特勒。又諸●●皆唯云㧊。然次第記云。且如●薩●嚩（無可反。轉舌。下亦准此呼之）二字中間有囉字聲。卽名爲半字。若梵書卽寄囉字一半。在於嚩字頭上。皆言●沒●馱字者。卽●母字之末任運含其●娜字。娜字是半音字也。梵書卽寄娜於馱字之上。又如●達●麼。卽馱麼兩字中間亦含囉字之音。梵書麼字頭上名囉字者名半音也。多人呼●宅字●迦字。爲半音如梵本不然。梵字音者●绔字（陟價反）去聲呼之。梵文字實無吒字爲半音。用迦字亦同上。略三二句例諸。他皆倣此。其義明矣（文）此說還難。何者諸梵文中。皆有本體迦字半音迦字。有誰多人。取諸迦字皆爲半音。何況梵文未見●●●●字中●字●字爲半音也。故今紀文以爲正說也。或有用處用此半音。非遍有。故屬孤合章。且據紀文以出三十四字。
    ●●●●●●●●●●●●●●●●●●●●●●●●●●●●●●●●●●
    九紀前文云。或形非麼多。獨爲嚴事之文（字上仰月之畫也文）此中十二字中第十一字只加第九麼多圓點。而無仰月之畫。其●吽字等頂上有仰月。此是麼●字之省。而非麼多之點。今加仰月令戴圓點心義云大空。義釋云重空。謂空中空。故云大空。亦云重空。何者阿字圓點本名空點。麼字仰月亦名空點。兩空相重故。云重空。以空亦空故云大空。或有用處用此仰月。非遍有。故屬孤合章。且據紀文。以出一點●十紀前文云。或源由字生增干異形（如（下）●室梨字猶有奢羅之象（一）錯成（中）印文（上）。若篆籕也）後文云。印文字●。是室梨字。西域爲印文也（文）此中諸眞言中●室左●室里多用室字。此紀前文●紇里●紇梨●里●梨其引聲字並用梨字如第十六訖里章中。可有其●室梨字。以彼或用麼多得成字用故也。又其●亦是室里之字。今取●室梨引聲之字。所言猶有奢羅之象奢羅義翻云鎖子也。此●室梨字形象鎖子。西域錯之以爲印文。所言若篆籕者韋昭漢書注云。八體大篆小篆剋符蟲書摹印署書殳書隷書（文）蕭子良古今篆隷文體曰。六文者蓋叙爲文之旨也。象形指事形聲會意轉注假借（文）又如籕文十五體中。亦有象形。謂以門字作門形等字也。錯字毛詩云他山之石可以爲錯傳曰。錯石可以琢玉也。鏤也。雜也說文金塗也。琢石玉爲厝字（文）今成印文故云錯之。此印文字唯室梨字非遍用故。屬孤合章。●紀前文云。斯則梵書之大觀焉。後文云。此章字類流派無盡。又云。此類甚多略出其狀（文）故知凡梵文中。若有上十七章所不攝字。皆入此章。故云無盡。上來智廣所承十八章竟。評曰。自餘諸章並爲不正。是以不入正字之內者也。
 
悉曇藏卷第四

悉曇藏卷第五
    日本國延曆寺沙門安然撰

    第五母字翻音有三評曰。一定正翻。二定異音。三定異翻一定正翻。
    大日經字輪品云。
    ●阿●阿（引）●暗●惡（義釋加●噁長聲字）
    ●迦●佉●哦●伽●遮
    ●車●惹●社●吒●吒
    ●拏●荼●多●他●娜
    ●馱●波●頗●麼●婆
    ●野●囉●邏●嚩●奢
    ●沙●娑●訶●吃灑（二合皆上聲短呼之。義釋除乞叉字）     ●伊●縊●塢●烏
    ●哩●[口*木*里]●里●狸●翳
    ●藹●汚●奧●仰●欀
    ●𠸎●曩●莽（抄）合五十字也
    金剛頂經字母品云
    ●阿（上）●阿（引去）●伊（上）●伊（引去）●塢
    ●汚（引）●哩●哩（去引）●𠴊●嚧
    ●曀●愛●汚●奧●暗
    ●惡●迦（上）●佉（上）●誐（上）●伽（去引）
    ●仰（鼻聲呼）●左●嗟（上）●惹●酇（上）
    ●孃（上）●吒（上）●咤（上）●拏（上）●荼（去）
    ●拏（陀爽反仍鼻聲呼）●多（上）●他（上）●娜
    ●馱●曩●跛●頗●麼
    ●婆（重）●莽●野●囉●邏
    ●嚩●捨●灑●娑（上）●賀
    ●乞灑（二合抄）合五十字也
    文殊問經字母品云。
    ●阿（上）●阿（引去）●伊（上）●伊（引去）●塢（上）
    ●汚（引去）●𠴊●𠴊（引去）●力 ●嚧
    ●曀●愛●汚●奧●暗
    ●惡（引）●迦（上）●佉●誐（去）●伽
    ●仰●左●嗟●惹●酇（才舸反）
    ●孃●吒（上）●姹（上）●拏（上）●荼（去）
    ●拏（鼻聲反）●多（上）●他（上）●娜●馱
    ●曩●跛●頗●麼●婆（去）
    ●莽（鼻聲呼）●野●囉（梨假反）●砢●嚩（無可反）
    ●捨●灑●娑（上）●賀●乞灑（二合抄）合五十字也
    大涅槃經文字品云
    ●噁●阿●億●伊●郁
    ●優●㖶●野●烏●炮
　　●菴●痾●迦●佉●伽
    ●𠷐●俄●遮●車●闍
    ●膳●若●吒●咃●荼
    ●袒●拏●多●他●陀
    ●彈●那●波●頗●婆
    ●滼●摩●虵●囉●邏
    ●啝●奢●沙●娑●訶
    ●茶●魯●流●盧●樓
    合五十字也
    大莊嚴經示書品云
    ●阿●長阿●伊●伊●烏（上聲）
    ●烏●翳●愛●烏●燠
    ●唵●阿●迦（上聲）●佉●伽（上）
    ●伽●哦●者●車（上）●社
    ●闍●壤●吒（上聲）●吒●荼
    ●奴（上聲）●（文缺）●多（上聲）●他（上聲）●陀（上聲）
    ●陀●那●波（上聲）●頗●波（上聲）
    ●婆●摩（上聲）●也●羅●邏（上聲）
    ●婆（上聲）●捨●沙（上聲）●娑●呵
    ●差（抄）合四十六字也
    空海悉曇釋義云
    ●阿（上聲呼）●阿（去聲長呼）●伊（上聲）●伊（去聲長引）
    ●塢（上聲）●汚（長聲）●哩（彈舌呼）●哩（彈舌去聲引呼）
    ●𠴊（彈舌上呼）●盧（彈舌長呼）●曀●愛
    ●汚（長聲）●奧（去長引）●闇也●惡也
    ●迦（上聲呼）●佉（上呼）●誐（上呼）●伽（去引）
    ●仰（鼻聲呼）●遮（上聲）●磋（上）●惹也
    ●酇（去聲）●孃（上聲）●吒（上呼）●咤（上）
    ●拏（上）●荼（去）●拏（陀爽反。仍鼻聲呼）
    ●多（上）●他（上）●娜也●馱也
    ●曩也●跛也●頗●麼也
    ●婆（重上呼）●莽也（心義又名大空）●野也
    ●囉也●邏也（上）●嚩也●捨也
    ●灑也●娑（上也）●賀也●乞灑（文）
    合五十字也
    全眞悉曇次第云
    ●𧙃（阿可反）●阿（引阿箇反）阿字者（去聲兼引）●伊（印以反）伊字（上聲）●縊（伊異反）伊字（去聲兼引）●塢（烏古反。或作鄔亦通）●汚（塢固反。引聲牙開不開）●翳（異計反）●愛（哀蓋反）引聲正體愛字也●汚（襖固反）大開牙引聲雖卽重用汚其中開合有異也●奧（阿告反）引聲●暗菴紺切菴阿甘反●惡（阿各反）正體是惡字也（已上十二字皆是翻梵聲勢也）●イ●去聲微彈舌●イ●雖重用取去聲亦須帶引●力短聲●去聲長引不轉舌（已上四字名爲助聲用補汚聲添文）●迦（居佉反。取上聲）●佉（墟迦反。取上墟住於反）●誐（魚迦反。迦字准上）●伽（渠賀反。去聲更重也）●仰（虐鞅反。兼帶鼻音鞅於兩反）已上五字皆是牙音。●左（藏可反上聲）●瑳（倉可反。上聲）●嵯（慈我反）●醝（嵯賀反。引聲重）●孃（女兩反。兼鼻音）已上五字皆是齒音。
    ●绔（陟賈反）●姹（坼覆反）●拏（拏雅反）●𢴉（荼夏反。去聲引）●拏（儜雅反。兼鼻音）已上五字皆是舌音。●嚲（多可反）●他（他可反。佗字正體是他字也）●攘（那可反）●馱（陀賀反。重）●曩（乃朗反。帶鼻音）已上五字皆是喉音。●跛（波可反）●頗（波我反）●麼（莫我反。兼鼻音）●婆（波賀反。去聲重）●麼（忙傍反。鼻音）已上五字皆是脣音野（社寫反。如本字音）●囉（羅字上聲兼彈舌呼之）●砢勒可反。●嚩無可反。●捨尸也反。●灑霜賈反。●縒（桑可反）●賀何馱反。●乞灑（二合字爲一聲）此一字不同衆例也。已上三十四字名爲字母也。九字者是歸根本之聲也。又從外向內。如上所說聲勢梵字漢音並依中天音旨翻。已上皆是和音。
一切衆字之母（文）合五十字也。

華嚴續刊定記云
  
    ●阿（入呼一）●阿（去呼二）●縊（入三）●縊（去四）●烏（入五）●烏（去六）●紇哩（二合七）●紇梨（二合八）●里（九）●梨（十）●曀（十一）●藹（十二）●汚（十三）●奧（十四已上舌音）●暗（輕呼）●阿（重呼（上二字是界畔字也））●迦（上）●佉（去）●佉（虚我）●加（按声掣呼）●昴（俄朗）
    ●者（之我）●[奢*多]（昌我）●𦂍（若我）●杓（时何）●壤●吒（摘我）●咤（坼我）●荼（搦我）●荼（宅阿）●曩（搦仰反）●[木*哀]（多我）●他（上）●娜●陀（按声掣呼）●曩●簸●叵●麼（似呼婆字復呼是麼音）●婆（按声掣呼）●莽（輕呼）●耶（余我）●囉（卷舌呼）●欏●嚩（无我）●爍（傷我）●屣（使我）●娑（上）●賀（上）●叉（楚我）如是字爲書等根本。亦名初章（抄）。合五十字也。
    義淨寄歸傳云
    ●惡●痾●益●伊●屋●烏●頡里（是一字）●蹊梨（是一字）●里●離●㗨●藹●汚●奧●菴●阿●脚●佉●伽●㖸●我●者●捙●社●縒●喏●吒●詫●荼●䘺●拏●哆●他●拕●但●娜●跛●叵●婆●[口*梵]●麼●野●囉●攞●婆●捨●灑●娑●訶●藍●叉（末後二字不入其數）惡等十六皆是聲韻。向餘字上配之。凡一一字便有十六之別。猶若四聲於一字上有平上去入四番之異。脚等二十五字并下八字總有三十三字名初章。皆須上聲。讀之不可看其字而爲平去入也。又云。十二聲者謂是●脚●迦（上短下長）●枳●鷄（姜移反上短下長）●矩●俱（上短下長）●鷄●計（上長下短）●孤●告（上長下短）●甘●箇（兩聲俱短箇字用力出氣呼佉等十二聲并效此）此十二字皆可兩兩相隨呼之。仍須二字之中看字註而取短長也（抄）字紀云。義淨云十二韻字上之三對上短下長下之三對上長下短（文）合五十一字取四十九字也。
    灌頂涅槃疏云。經云。吸氣舌根隨鼻之聲。長短超聲隨音解義。皆因舌齒而有差別。如是字義能令衆生口業清淨。是明諸字所因皆有差別。故迦佉等是舌本聲。多他等是舌上聲。吒侘等是舌頭聲。波頗等是脣間聲。遮車等是齒間聲。故言皆因舌齒有差別也（抄）道暹記云。經云。超聲者耶羅等九字是超聲。謂滿口五音具足。羯調之聲。名曰超聲（文）行滿記云。經云。長短超聲者前十二字有長有短。次五五字相對從聲受名。後之九字卽有超合吐納之異也（文）。
    法寶涅槃疏云。經云噁者至阿一釋字音。經曰迦者至荼。二釋字體。初釋毘聲有二十五字。後釋超聲有九字音韻倫次名曰毘聲。非倫次者名爲超聲。經曰魯流盧樓。三釋呼聲。經曰吸氣至有差別。聲所依處。智度論云。氣風觸其七處而發聲也。依梵音迦佉等五字是喉中聲。吒他等五是上齶聲。多他等五是舌頭聲。遮車等五是齒中聲。波頗等五是脣中聲。隨音解義皆因舌齒有差別者雖依脣等所發長短等聲若無舌齒所發之聲卽無名等詮證義差別（抄）。
    惠遠涅槃疏云。胡章之中有十二章。其悉曇以爲第一。於中合五十二字。悉曇兩字題章名。餘是章體所謂。
    ●噁●阿●億●伊●侑●憂●㖶●愛●烏●炮●菴●阿●迦●佉●伽●𠷐●俄●吒●咃●荼●袒●拏●多●他●陀●彈●那●遮●車●闍●饍●若●波●頗●婆●滼●麼●虵●囉●羅●啝●奢●沙●娑●呵●茶●魯●流●盧●樓。外國正音名億力伊離𣗖離。此是初章。問曰。前後二阿何別。前長後短。又問。前後兩荼何別。前長後短噁者已下總辨字相。初吸氣等明發字相。二長短等明字體相。初十二字是長短聲。前之六字初短後長。後之六字前長後短。其迦佉等二十五字是其毘聲。迦佉等五是咽喉中聲。吒咃等五上腭中聲。多他等五是舌頭聲。遮車等五是齒中聲。波頗等五是脣中聲。隨其流類毘比（夫必反）一處。故曰毘聲。今略不擧後也羅等九字。是其超聲。不同毘聲故名超也（抄）。
    吉藏涅槃疏云。●短阿。●長阿。經有兩本有作長短兩阿者。有作惡阿者。將惡字代於短阿。然經中多作長短阿。此須依字而讀。不須刊治也。所以作長短兩阿者。外國有長短兩字形異。此間無有長短兩阿形異。所以以長短字來標之。●短伊。●長伊。然此中短伊復有經本不云短伊。直作億字者。短阿直作惡字者。此是光宅法師所案也。●短憂●長憂。短憂光宅法師治經作郁字也。●㖶●[里*𠮲]此下六字無長短音。前六字則有長短者。舊有兩解。一云前六字所以有長短者。外國有長短兩字形異。如阿字有長短形異。故此間以長短標之。後六字彼國無長短之形異。故此無長短標之也。第二解云。此十二字外國並有長短形。何以知之如小本云。此十二字皆有長短音。而今文前六字標長短。後六字不明長短者。明前六字此間無長短字。如阿字此間無有長短兩阿異故。所以長短隔之。後字此間既有長短兩字。直遂字書。不須復存長短之字也。●烏●炮●菴●阿●迦●佉●伽●重音伽●俄●遮●車●闍●重音闍（彈音饍音）●若●吒●侘外國作吒字形如半月。如今月生七八日月爲借此月形以釋佛小乘半字敎也。彼國侘形圍圓猶如今十五日月。今借此形以釋大乘滿字敎也。●荼●重音荼（除赧反）●拏●多字●他●陀●重音陀●那●波●頗●婆●重音婆●麼●耶（餘家反。亦餘歌反。亦作也）●囉（呂假反）●輕羅（如字）●和（如字）亦作禍字。●賒●沙●娑●呵●羅（來家反）六卷云。●履●梨●樓●呂（茍樓反）此中云魯流盧樓。梁武竝彈此兩處文。就兩文中此中文小勝。梁武既彈前兩處文。彼作棘力基梨四字也。現是彼國方言。難可分判。吸氣者。眞諦三藏解。後九字是吸氣聲。此九字從外入內故是吸氣。謝論。不道九字是吸氣聲。而云九字從外入內也。舌根者眞諦三藏云。前二十五字中初五字是舌根聲。第二五字是舌中聲。第三五字近舌頭聲。第四五字近舌頭聲。第五五字是轉脣聲。從初五字爲名故云舌聲。隨鼻者。眞諦云。如摩字等。梁武云。二十五字初五字爲舌根聲。後二十字爲隨鼻聲也。長短者如前十二字也。超聲者。一云九字是超聲。一云菴痾兩字也。
　　惠均玄義記云。宋國謝靈運云。大涅槃經中有五十字以爲一切字本。牽彼就此反語成字。其十二字兩兩聲中相近。就相近之中復有別義。前六字中前聲短後聲長。後六字中無有短長之異。但六字之中最後二字是取前二字中餘聲。又四字非世俗所常用。故別列在衆字之後。其三十四字中二十五字聲從內出轉至脣外。九字聲從外還內。凡五字之中第四與第三字同而輕重微異。凡小字皆曰半字。其十二字譬如此間之言。三十四字譬如此間之音以就言便爲諸字。譬如諸字兩字合成名滿字。聲體借字以傳胡音。復別書胡字（今加梵字且示翻音）。
    ●噁（音烏舸反。短聲）●阿（音烏歌反。長聲）●億（音烏矣反。短聲）
    ●伊（音烏尸反。長聲）●郁（音烏久反。短聲）●優（音烏鳩反。長聲）
    ●㖶（音烏溪反。溪字音宜吳音）●野（音烏鷄反）●烏（音烏烏鳥之鳴）
    ●炮（音烏□反）右十字兩聲中皆兩兩相近。
    ●菴（音菴羅樹園之菴也）●阿（音烏呵反）右二字是前噁阿兩字之餘音。若不爾者音則不盡一切字。故復取二字以窮文字。足前十字合爲十二字也。
    ●迦（音居寫反又云。見伽反此寫字宜用吳音）●呿（音墟迦反。此迦字音。故用居寫反讀）。
    ●伽（音墟迦反。迦亦同。用上音也）●恒（此音猶墟迦反但小重音語之）。
    ●俄（音魚迦反。此迦音亦同上音）此五字舌根聲。●遮（音者短聲語之）。
    ●車（音蛆者反）●闍（音社）●饍（此音故是社音但小重聲語之）。
    ●若（音如者反。世中飴牛草）此五字舌中聲。亦云牙齒邊聲●吒（音猪蝦反）●咃（音塘蝦反）●荼（音除蝦反）  ●袒（音猶是除蝦反。但重聲語之）●拏（音拏蝦反）此五字近舌頭聲
    ●多（音猪舸反）●他（音塘可反。陀音船拖之拖）●陀（音拖）●彈（音猶是拖音重音語之）●那（音乃可反）此五字舌頭聲。亦云舌上聲●波（音跛）●頗（音敷舸反叵）●婆（音滿舸反）●滼（音猶是滿舸反語之如上）●摩（音模舸反）此五字脣中聲。亦脣上相搏聲●虵（音與假反。小短音語之）●囉（此音舊反荷羅今謂來家反）。
    ●羅（音盧舸反）●啝（肯滿可反直騫上脣呼之）●奢（音舒蝦反）
    ●沙（音舒加反。應依吳音）●娑（音舒可反）●呵（呼舸反）●茶（音盧爾反）此九字還脣裏聲至舌頭凡有三十四字竟。●魯●流●盧●樓此四字是前三十四字中不取者。世得罕用。後別出之。都合五十字。又云。此三十八字有是舌根聲者。復有非者。不同故有三十八種。具如前科目。
　　今更明之第一從迦下五字明舌根下聲也。第二從遮下五字明牙齒邊聲也。第三從吒下五字明舌頭聲也。第四從多下五字明舌上聲也。第五從波下五字明脣上相搏聲也。第六從耶下五字明總歷衆聲也。第七從沙下四字明遲聲也。第八從魯流下四字明速聲也。舊云。此八段出聲之法極於此。故譬今日圓極之敎也。第一有五字。明是舌根聲。卽是迦呿并重𠷐與俄也。第二有五字。明是牙齒邊聲。卽是遮車闍并重膳與若也。第三吒他荼重音袒拏此五字是舌頭聲。第四有五字。明是舌上聲。卽是多他陀重彈那也。波頗婆重音滼摩。此五字第五明脣上相搏聲也。耶囉羅和奢。此五字卽是第六總歷諸聲也。沙娑呵羅。此四字是第七明遲音。但就此四字中。前二沙娑是遲中之遲。呵羅二是遲中之速也。魯流盧樓此四字。是第八是速音。魯流二字是速中之遲。盧樓二字是速中之速也。吸氣舌根下總明上諸聲體有是吸氣。有是隨鼻聲之音。伽等諸聲並是隨鼻之聲。亦卽復是超聲也。書梵書字體（今見紀文所書梵字非漢非梵。知是文寫者不解梵字誤而所書。因以梵字准而書之）
  （一）  （十四）  （二十七）  （四十）  （二）
    ●噁  　●呿  　　●拏  　　●羅  　●阿
　（十五）　（二十八）　（四十一）　（三）　（十六）
    ●伽 　 ●多  　　●啝  　  ●億  　●𠷐
　（二十九）　（四十二）　（四）　（十七）　（二十）
    ●陀  　　　●奢 　 ●伊  　●我  　　●他
　（四十三）　（五）　（十八）　（三十一）　（四十四）
    ●沙  　　●郁  　　●遮  　●彈  　　●娑
　（六）　（十九）　（三十二）　（四十五）　（七）
    ●優  　●車  　　　●那  　●呵  　  ●㖶
　（二十）　（三十三）　（四十六）　（八）　（二十一）
    ●闍  　　　●波  　●茶  　●[里*𠮲]  　●饍
　（三十四）　（四十七）　（九）　（二十二）　（三十五）
    ●頗  　　　●魯  　●烏  　●若  　　   ●婆
　（四十八）　（十）　（二十三）　（三十六）　（四十九）
    ●流  　●炮  　　　●吒  　　●滼  　　　●盧
　（十一）　（二十四）　（三十七）　（五十）　（十二）
    ●菴  　●咃  　●摩  　　●樓     　●痾
　（二十五）　（三十八）　（十三）　（二十六）　（三十九）
    ●荼  　 ●虵 　　  ●迦 　　  ●袒  　　　●囉
    （今見此文字不次第。此是紀者見左行言橫書四行。寫者暗之竪書五科。故今據理而修糾之。若得此意於上紀文讀之勿示此文輕前蔑後）
    ●惡●呿●拏●羅
    ●阿●伽●多●啝
    ●億●𠷐●他●奢
    ●伊●我●陀●沙
    ●郁●遮●彈●娑
    ●優●車●那●呵
    ●㖶●闍●波●荼
    ●野●饍●頗●魯
    ●烏●若●婆●流
    ●炮●吒●滼●盧
    ●菴●咃●摩●樓
    ●痾●荼●虵
    ●迦●袒●囉
    梁武帝涅槃疏云。
    十四音皆是半字經中取十字不取四字以非常所用故四字別流在後異報恩解也。
    ●噁（音烏舸反。短聲）●阿（音烏歌反。長聲）●億（音鳥矣反。短聲）
    ●伊（音烏尸反。長聲）●（音烏久反。短聲）●優（音烏鳩反。長聲）
    ●（音烏溪反。宜吳音也）●野（音烏鷄反）●烏（音烏鳥鳴）
    ●炮（音烏□反）●菴（音菴羅樹園同）●（音烏呵反）
    右十六字畫其中四字在後說。
    ●迦（音居寫反。此寫宜用吳音）●呿（音墟迦反。此迦字音猶同居寫也）
    ●伽（音墟迦反。迦字亦同用上音）●𠷐（此音猶墟迦反。小重聲語）
    ●（音魚迦反。此字音迦同上也）此五字舌本聲
    ●遮（音者短聲語之）●車（音蛆者反）●闍（音社）●饍（故是社音重聲語之）●若（音如者反。此世中飴牛草）此五字舌中聲
    ●吒（音猪蝦反）吒胡木形如半月●咃（音塘蝦反）●荼（音除蝦反）●袒（音猶除蝦反。重聲語）●拏（音拏蝦反）此五字舌頭聲近
    ●多（音猪舸反）●他（音塘可反）●陀（音拖）●彈（音故是拖音重聲）
    ●那（音乃可反）此五字舌頭聲
    ●波（音跛）●頗（音敷舸反）●婆（音滿舸反）●滼（音猶是滿舸反小重聲）
    ●摩（音摸舸反）此五字脣中聲
    ●（音喪蝦反。小短音語）●囉（音舊反之胡盧。拖是荷羅從旨取荷羅二字也）
    ●羅（音盧舸反）●哦（音蒲可反。宜褰卜脣呼之）●奢（音舒蝦反）
    ●沙（舒河反。吳音呼也）●娑（舒可反）●呵（呼舸反）●羅（來家反）
    此九字還入脣裏聲。至頸也。魯流盧樓此四字不取字之音訓。取其四數及窂用之義也。吸氣者三十四後九字也。舌根者初五字也隨鼻之聲者。前二十字皆聲入鼻也。長短者十四音中初六音也。超聲者十二音後之二韻會爲初二聲之類也（抄）。
    玄應涅槃音義云。
    ●短阿（惡音應烏可反。應類此也）●長阿（平聲）●短伊（億音）●長伊（平聲）●短憂（郁音）●長優（平聲）已上六字前短後長已下六字前長後短。
    ●㖶（烏雞反。長也）●（上聲短也）●烏（長也平聲）●炮（短聲烏早反）
    ●菴（長也平聲）●痾（短也上聲）毘聲二十五字
    ●迦●佉●伽（並平重音）●伽（去聲）●俄（魚賀反已上舌根聲）
    ●遮●車●闍（並平）●闍（去聲）●若（耳夜反）已上齒聲
    ●吒●侘●茶（並平）●荼（去聲）●拏（去聲）已上腭聲
    ●多●他●陀（並平）●陀（去聲）●那（奴賀反）已上舌頭聲
    ●波●頗●婆（並平）●婆（去聲）●摩（莫个反）已上脣吻聲第五十字中第四與第三字同輕重微異也超聲八字。
    ●耶（北經作虵）●囉（盧舸反）●羅（李舸反）●嚩（平聲）●奢●娑●呵（此短聲）●羅（南經註來家反。北經作荼遠云矩）合五十字。
    飛鳥寺信行涅槃經音義云。
    文字品十四音（此十四字以之爲音。一一聲中皆兩兩字。同長短爲異。皆前聲短後聲長故云前十二種音二二相逐則成六雙。前有十二如一呼聲爲十四音云云依謝客論前十二音要故先列。後二非要故安在後。又云。聲成文謂之音。文者文文綵聲。有所詺。乃名爲音。直如叫等。但名爲聲不名爲音云云）前十二音（亦名生字音者）
    一噁阿（玄應師依新譯作褎。烏可反。南經作短阿烏舸反。或於惡反。次長阿烏歌反。又於何反。）
    二億伊（玄應作壹伊一弋反。又烏矣反。弋音。𣏾南經作短伊。次長伊烏尸反。或於私反）
    三郁優（應師作塢古反。南經作短憂烏久反。或邑郁反。次長憂邑流反。或烏鳩反）
    理釐（力之反。唯此二字。玄應師置經文及諸疏家。並無未詳何來恐是加二呼聲爲十四音之意仍錯誤耳。二呼聲正音億力伊離摽離）
    四㖶野（本音一肩反。此用臺圭反。或烏傒反。應師黳藹。下烏奚反。野字本音羊者反。此用於來反。或烏鷄反南北兩同）
    五烏炮（上一孤反。烏豪反。或烏亮反。南北同作應師作汚奧。上烏故反。奧音如常。炮本音。浦交反）
    六菴阿（上烏含反。下於阿安餓烏箇三反南北兩同疏家等云。此之二字是前噁阿兩之餘音。若不餘音則不究盡一切字。故復取二字。以窮文字。或云。此之二字是語餘勢。且如之平等也。右釋字音左釋字體後釋呼聲。左釋字體文中有二。初釋比聲有二十五字。後釋超聲則有九字。合爲三十四字。比聲二十五字亦名五五相隨聲。各於其中第四字者是重音也）
    迦佉伽𠷐（重）俄（是舌根聲）迦（居阿反古牙反）佉呿（欺伽反）伽（其阿反）𠷐（其舸反）俄（魚賀反）遮車闍膳若（是舌齒聲）遮（諸阿反子耶反）車（之若反處何反）闍（巿柯反）膳（巿扇反）若（汝者反）吒咃荼祖拏（上腭聲）吒（竹加反丁夏反）咃侘（敕加反七家反）茶（直假反直故反）袒（除赧反）拏（奴價反乃加反）多他陀彈那（舌頭聲）多（且柯反都何反）他（土何反託何反）陀（徒何反）彈（徒山反）那（乃何反）波頗婆滼摩（脣吻聲）波（本禾反□何反）頗（判戈反蒲何反）婆（蒲何反）滼（蒲叵反）摩（莫戈反）
    （右釋比聲。左釋超聲。音韻倫次名曰比聲。非隣次者名爲超聲。超聲九字亦名三三相隨聲從外轉向裏）耶囉羅初重三聲耶（山柯反）囉（力佐反盧舸反）羅（李柯反來加反上厚喚下薄喚也）啝奢沙次重三聲啝（胡果反又胡訛反應師作縛字）奢（南作賒字舒柯失車二反）娑呵荼後重三字娑（蘇舸反北經作沙字）呵（呼荷反呼佐反）荼（南經作羅。力破反。又來家反）
    （玄應師脫此第九字。云八字超聲者。未詳何意。右釋字音字體。左釋呼聲）
    魯流盧樓（此名呼聲）魯（婁戶反）流（良周反）盧（來都反）樓（魯侯呂苟二反）（外國正音名億力伊離標離。此是初章。問曰。前後二阿何別。答。前長後短。又問。前後二荼何別。答前長後短也。就此章中迦佉已下二十四字是其字體。初十二字是生字音。末後四字是呼字音。將初十二呼彼迦等。生字之時有單有複。其單呼者依後四中標離二音。其複呼者用後四中億力伊離二音。單複呼中並有長聲短聲之別。故有四音。前後合說有十六音。而經說言十四音者。前十二中後二助音非是正音。故除此二說十四音。此與寶師小殊。尋之云云）
    大般若云。四十二字門初𧙃字門一切法不生故。次第云云（此相傳云。如斯十四音總是悉曇章法。悉曇此云成就亦曰悉檀云云）
    寶師云（是十四音名爲字本者因此十四音歷三十四字遂成多字（上）。有本十二加二字呼聲故言十四。此是與遠法師各別之所行。恐繁書寡用故記大數耳）
    謝寺惠圓法師涅槃經音義同異云。
    短阿者（此舊依文讀。但解者謂爲惡音。若光宅法師卽治此爲惡字也）
    短憂者（此舊依文讀。但解者謂爲郁音。若光宅法師卽治此字以爲郁音也）
    㖶（此烏兮反。此不依字。正音於千反。卽古咽字。今借音也。光宅法師卽治此字以爲㙠之字。其字應㙠下言傳云。㙠或翳字也）
    野者（此烏詣反。此不依字也）
    菴者（菴音烏含反。此不依字也。其正是淹音。字書云。蘭子也。今借音也。若依小本。則爲安字。此胡音不同）
    痾者（痾音烏破反。不依字也。其字正是阿音。今借音也。若小本則直爲阿字。光宅法師亦治爲阿字也）
    迦者（迦音己佳反。此不依字也。其字正是加音。今借音也。開普法師以爲居寫反。而云宜（下）以吳音喚（上）寫也。）
    呿者（呿音佉亦不依字。其字後文爲去音。今借音也。開善法師云。墟迦反。用上被反之迦音也）
    重音恒者（此舊依文讀。但解者謂爲明音。若光宅法師卽治此字以爲恒字。而爲求僧反之也）
    俄者（俄音疑汗反。此不依字也。其字正是蛾字。今借音也。開善法師以爲魚迦。光宅法師卽治爲餓字也）
    重音闍者（此舊依文讀。但解者謂爲禪音。若光宅法師卽治此字以爲禪字也）
    若者（若音而夜反。不依字也。其字正有二一弱音二如者反。今借音之也）
    侘者（侘音土家反。此諸經中皆舊音。若光宅法師以爲除亞反。今依舊音）
    荼者（荼音除牙反。此不依字也。其字正依徒音。詩云。誰謂荼苦。卽爲此字。說文云。荼苦菜也。今借音也。開善法師以爲除假反也）
    重音荼者（此舊依文讀。但解者以爲除那反。若光宅法師治此字爲檀字。而爲除耶反也）
    拏（拏音尼憂反。亦不依字。此字正作尼我反。說文云。拏持也。今借音也。開善法師以爲拏。拏假反之也）
    重音陀者（此舊依文讀。但解者以爲檀音。若光宅法師卽治此字以爲檀音也）
    那者（那音乃賀反。此字正音乃何反。今借音）
    重音婆者（此舊依文讀。但解者以爲蒲耽反。若光宅法師卽治此字。爲口邊。梵音蒲耽反之也）
    摩者（摩音磨。此不依字也。其字正作魔音。今借音也。光宅法師卽治此爲磨字也）
    邏者（邏音來賀反。而光宅法師但作羅字。而爲呂牙反）
    囉者（囉音來家反。此字諸經皆重音也。若小本中音爲來雅反。此聲有低仰異）
    魯流盧樓（此舊依文讀。但光宅法師以魯字爲履音。流字爲梨音。盧字爲亂吼反。樓字不異。案下經云梨云樓。此皆胡音輕重不定）
    涅槃文字云
    ●噁●阿（上烏各反。梵音烏可反。稍短呼。下惡何反。梵音以阿字去聲稍長引聲呼之）
    ●億●伊（上應力反。梵音以伊字上聲稍短呼之。下一脂反。梵音以伊字去聲稍長引呼之）
    ●郁●優（上於六反。梵音以烏古反稍短聲呼之。下憶求反。梵音以烏字去聲稍長引呼之）
    ●㖶●[里*𠮲]（上烏奚反。梵音以㖶字上聲稍長呼之。下烏禮反。梵音以愛字稍短作聲呼之）
    ●烏●炮（上屋胡反。梵音以烏字上聲稍長引呼之。下烏孝反。梵音以奧字稍短作聲呼之。有云。以上十字兼後魯流等四字爲十四音）
    ●菴●阿（上惡含反。梵音闇。下惡何反。梵音惡。此二字前長後短呼。有云。助辭非正音也）
    已上十二名爲字音。已下三十四名爲字體也。
    ●迦（紀伽反。梵音以哥字上聲稍輕呼之）●佉（却迦反。梵音可。但喉中稍重聲呼之）
    ●伽（巨迦反。梵音亦伽。但喉中稍輕呼之）●𠷐（其證反。梵音以伽字去聲稍重呼之）●俄（疑佉反。梵音我不輕不重呼之）
    以上五字竝是喉中聲。輕重稍異。
    ●遮（止車反。梵音以左字上聲稍輕呼之）●車（昌遮反。梵音以瑳字上聲稍重呼之）
    ●闍（視奢反。梵音在我反。稍輕呼之）●膳（禪戰反。梵音以嗟字去聲稍重呼之）●若（人者反。梵音同。但不輕不重聲呼之）
    以上五字並是舌齒聲。輕重稍異
    ●吒（陟加反。梵音同。但稍輕呼之）●咃（丑加反。梵音姹稍重呼之）
    ●荼（宅奢反。梵音同稍重呼之。奢音陟荼反）●袒（遲戰反。梵音以荼字去聲。稍重呼之）●拏（女奢反。梵音乃亞反。不輕不重呼之）
    已上五字並齶聲（舌搏上齶而出聲也）
    ●多（都何反。梵音同。稍輕呼之）●他（他多反。梵音同。稍重呼之）
    ●陀（達何反。梵音同。稍輕呼之）●彈（檀旦反。梵音馱稍重呼之）
    ●那（奴多反。梵音以那字上聲。不輕不重呼之）
    已上五字竝是舌頭聲。輕重稍異。
    ●波（博何反。梵音以波字上聲。稍重呼之）●頗（破何反。梵音同稍重呼之）
    ●婆（薄何反。梵音同。稍輕呼之）●滼（蒲紺反。梵音以婆字去聲。稍重呼之）
    ●摩（莫波反。梵音以摩字上聲不重不輕呼之）
    已上五字竝是脣吻聲。
    ●蛇●囉●欏（上食遮反。梵音邪中來加反。梵音同。下來何反。梵音同）
    ●啝奢沙（上活戈反。梵音無哥反。中如字。梵音沙下如字。梵沙字上聲）
    ●裟●訶●荼（上索嗟反。梵音以娑字上聲呼之。中壑珂反。梵音同。下音荼。梵音朗取訶字相連急呼云訶朗）從迦至摩二十五字並是比聲。比毘也。相次也。又符必反。排比也。謂將迦等二十五字與惡等十二字相生相類聲勢隣次如排比也。又從喉中舌齒上齶舌頭脣吻次第出聲。故曰比聲也。蛇等九字竝是超聲。謂將迦字超過佉等二十四字直取蛇。中間隔越故名超聲。●魯●流●盧●樓（并如字準。此四字多是唐音名億力伊離）吸氣舌根隨鼻之聲。長短超聲隨音解義。皆因舌齒。而有差別（吸音韻及反。吸氣呼之名吸氣也。舌根者迦等五字以舌根呼。隨鼻之聲者謂遮等二十字名隨鼻聲。亦名舌中舌頭舌根齒脣之聲也。如遮車等是齒聲也）遠疏云。初十二字是長短聲。前之六字初短後長。後之六字前長後短。其迦佉等二十五字是其毘聲。如上所說隨其流類聚之一處。故曰毘聲。蛇等九字是其超聲。不同毘聲。故曰超聲矣。合五十字也（今謂華嚴般若四十二字門最後云荼。涅槃五十字母最後云荼。此曇無讖乍見字門誤喚字母。全剛文殊五十字母末云。乞叉梵士四十七言末云於訶藍乞叉。三字形別。斐家以藍合訶失乞叉字。惠遠呼乞爲矩。亦失叉字。金剛頂等九字第一野字大日義釋或作也字涅槃南經耶字北經蛇字。紀云。也字舊一云。祇也反。訛也。又云祇耶枳字幾爾反。今諍祇耶當是耶字之省矣。乃知本作耶字。人以讀耶呼蛇故。作蛇字）
    智廣悉曇字紀云。
    ●悉●曇●短阿字（上聲短呼音近惡（引））
    ●長阿字（依聲長呼別體作●）●短伊字（上聲。聲近於翼反別體作●）
    ●長伊字（依字長呼正作●）●短甌字（上聲。聲近屋別體作●）
    ●長甌字（長呼別體作●）●短藹字（去聲近櫻係反）
    ●長藹字（近於界反）●短奧字（去聲近汚別體作●）
    ●長奧字（依字長呼別體作●）●短暗字（去聲聲近於鑒反。別體作●）
    ●長痾字（去聲近惡）
    右悉曇十二字爲後章之韻。
    舊云。十四音者卽於悉曇十二字中甌字之下次有●紇里●紇梨●里●梨四字。卽除前悉曇中最後兩字。謂之界畔字也。餘則爲十四音。今約生字除紇里等四字也。體文亦曰字母。伽字渠下反。輕音近其下反。哦字魚下反。音近魚可反。迦字居下反。音近姜可反。餘國有音。疑可反。重音伽字渠我反。魚講反。別體作加摩多牙聲。者字止下反也。車字昌下反。音近倉可反。社字杓下反。輕音。音近昨下反。重音社字近。若字而下反。音近若我。上五字音近作可反別體反。餘國有音而下反。別體昨我反。餘國有音壤。別體齒聲。吒字卓下反。音近卓我反。侘字折下反。荼字宅下反。輕言。餘國有音搦下反。重音荼字拏字搦下反。音近搦我反。上五字別體作●。加麼多。音近析我反。下別體加麼多。音近憧我反。餘國有音。拏講反。別體作舌聲。多字怛下反。他字他下反。音近他可反。陀字大下反。輕音。餘國有音。重陀字那字捺可反。音近那可反。上五字音近多可反。別體作音。近陀可反。陀可反餘國有音。曩別體。喉聲。波字鉢下反。頗字破下反。婆字罷下反。輕音。餘國有重音。婆字麼字莫下反。音近莫可反。上五字音近破我反音。麼字下不尖。異後薄我反。餘國有音。莽脣聲也。字藥下反音。近藥可反。囉字下曷力（三合）羅字洛下反。嚩字房下反。音近房可反。奢字舍下反。又音祇也反訛也。卷舌呼羅音近洛可反。舊又音和。一云下尖。音近舍可反。沙字沙下反音。近沙可反。沙字裟下反。訶字許下反。音近許下反。濫字力陷反。叉字楚下反。上十字反。一音府下反。音娑可反。一本音賀音。近郎紺反。音近楚可反。遍口聲。右字體二十五字。後章用三十四字爲體。唯濫字全不能生。餘隨所生。具如當章論之（文）。
    字紀異本云。體文（亦曰字母。音伽字渠下反。我字魚下反。輕音近其五音近魚下反。迦字居下反。餘國有重音伽字。近音姜可反。音疑可反。渠我反加麼多文反別體）脣聲中云。上五字音波可反。音近破我反（云云）遍口初云囉字曷力下（三合）文中。亦云上十字反（云云）餘文並同前引紀文。今見文難以審詳。安然專意搜得首尾。以十二月九日夕定。曉夢有二老僧先一僧云。汝製對策能合問頭。次一僧說彼問頭意。前僧諫云。先已得意。勿更說也。乃知合理。因以編成。若有正旨幸刊改歟。
    （檢紀者意右行錄成寫者暗之下行書出。一一橫行兩兩竪分析後段半續初段半章藻離越。句字脫錯。非熊非羆迷目迷心。文既行世人僉祕凾。我同好者能得意矣。每逢彼文唯可迴文。莫示此文輕前蔑（上）後）。

 <PIC>T84041301.gif</PIC>
 <PIC>T84041302.gif</PIC>

    全雅阿闍梨手書悉曇云
    ●阿●噁●益●翳●屋●汚●纈哩●曷梨
    ●力●梨●曀●𠿇●汚●奧●暗●阿
    ●迦●佉●誐●伽●呀●遮●車●若●社
    ●喏●吒●姹●拏●荼●𠸎●哆●他●娜
    ●馱●曩●波●頗●麼●婆●摩●野●囉
    ●邏●嚩●奢●沙●娑●賀●稜●葛叉
    ●迦●迦●鷄●計●俱●擧●罽●吤●句●嬌●劍●脚（文）章末云。●葛齒●葛熾。乃知●基（上）●基（去）爲鷄計也。
    大悉曇章云
    ●阿（上）●阿（去）●伊（上）●翳（伊）●塢●汚●纈里●曷利●𠴊●嚧●曀●愛●汚●奧●闇●惡●迦（上）●佉●誐●伽●仰●遮●車●若●闍（上）●社●吒（上）●他●荼（又拏）●荼●拏●多●他●娜●馱●曩●波●頗●麼（又婆）●婆●摩●野●囉●邏●嚩●奢（又捨）●灑●薩●賀●乞叉●迦●迦●鷄●計●俱●擧●罽●吤●句●矯●劍●脚。章末云●葛齒●葛熾。乃知●基（上）●基（去）爲鷄計也。
    安然所學四音不同。寶月三藏南天之音。宗叡和上中天之音。難陀三藏之傳。空海和上之傳並有口受。難戴文書（云云）評曰。五天異境。三藏各傳故。有上來異說而已 二定異音諸翻音中所注平上去入據檢古今難可以爲軌模。何者如陸法言切韻序云。古今聲調既自有別。諸家取捨亦復不同。吳楚則時傷輕淺。燕趙則多涉重濁。秦隴則平聲爲入。梁益則平聲似去（文）若爾風音難定。孰爲楷式。我日本國元傳二音。表則平聲直低有輕有重。上聲直昂有輕無重。去聲稍引無輕無重。入聲徑止無內無外。平中怒聲與重無別。上中重音與去不分。金則聲勢低昂與表不殊。但以上聲之重稍似相合。平聲輕重始重終輕呼之爲異。脣舌之間亦有差升。承和之末正法師來。初習洛陽。中聽大原。終學長安。聲勢太奇。四聲之中各有輕重。平有輕重。輕亦輕重。輕之重者金怒聲也。上有輕重輕似相合金聲平輕。上輕始平終上呼之。重似金聲上重不突呼之。去有輕重重長輕短。入有輕重重低輕昂。元慶之初總法師來。久住長安。委搜進士亦遊南北。熟知風音。四聲皆有輕重。著力平入輕重同正和上。上聲之輕似正和上上聲之重。上聲之重似正和上平輕之重。平輕之重金怒聲也。但呼著力爲今別也。去之輕重似自上重。但以角引爲去聲也。音響之終妙有輕重直止爲輕稍昂爲重。此中著力亦怒聲也。此兩法師共說吳音漢音且如摩字那字泥字若字玄字迴字等類。吳似和音。漢如正音。漢士不能呼吳。吳士不能呼漢。又如母字不字等類。吳如開脣而更聚。漢如開脣而直散。但聰和上說云。前三家音巨唐無矣。以評曰。時世改變人俗轉換。以今呼昔乖實。違體。競欲指南難辨走北。然據大日經中眞言註云。此中吳音呼之。亦云。此中註平聲者。皆以上聲稍輕呼之（抄玄義記云。行吳音呼之涅槃疏云。重者上聲呼下去重字皆隨音勢。上聲呼之）
    又檢諸子註中。字紀云。●短阿（上聲呼）●長阿（平聲長呼）等也。刊定記云。●阿（入呼）●阿（去呼）等也。此呼短聲爲上。爲入長聲爲去。音義云。●短惡●長阿（平聲）等也。音義亦云。●迦●佉●伽（并平聲重音）●伽（去聲）等也。此呼短聲爲入去。長聲爲平。今定梵音。據理言之。且如●摩●訶●波羅（二合）●枳欀（二合）●波羅（二合）●蜜●多。其中天音並以漢音得呼梵音。若以吳音不得梵音。其南天音並以吳音得呼梵音。若以漢音不得梵音。唯有如●娜字等或有依漢音者。然而檢諸翻音中天多用漢音少用吳音。若呼五句各第五字如空點響。北大多用漢音少用吳音。若呼五句各第五字。如阿字響。南天多用吳音少用漢音。若呼五句各第五字如阿字響。此事最要。特可審詳（云云）夫悉曇者。要須低昂以成諸字。其體文者唯當均等以承諸韻。如其字母先有浮沈。豈肯摩多更所短長。所以吉藏云。舊有二解。一云。於十二字前六字外國有長短形。後之六外國無長短形。一云。此十二字外國並有長短之形。前之六字此間無長短字。故以長短隔之。後之六字此間有長短字。直遂字書。謝論云。前之六字中前短後長。後六字中無長短異。惠遠云。經云長短者是十二聲也。前之六字前短後長。後之六字前長後短。又義淨云。上之三對上短下長。下之三對上長下短。迦等三十三字皆須上聲呼之。大日經云。迦等五十字皆上聲短呼之。此中韻音長短。字母上聲。此說爲善。餘註難詳（云云）今出四說以傳萬代。自非對授恐難指撝。
    寶月三藏云。
    ●阿（上聲如正上聲之重下准同此）●阿（引聲如金上聲之重。下准同此發音均前）
    ●伊（上聲）●伊（引聲）●烏（上）●汚（引）●[口*翳]（上）●愛（引聰音）●鷗（上）●奧（引）●暗（上）●惡（翳等四聲如美人礙口呼之。噁聲如漢國正舌呼之）●曷利（上）●曷利（引）●利（上）●利。
    已上韻音
    ●迦（上聲漢音）●佉（上聲絕音）●誐（上聲漢）●誐（上聲絕音）●呀（上聲入鼻呼已上舌本聲）●左（上聲●舌）●車（上聲絕音）●若（上聲漢）●社（上聲絕音）●若（上聲入鼻呼吳音已上齒間聲）●吒（上聲彈舌）●姹（上聲絕音）●荼（上聲彈舌）●荼（上聲絕音）●那（上聲入鼻呼吳音帶阿呼已上舌頭聲）●多（上聲）●他（上聲絕音）●娜（上聲漢音）●娜（上聲絕音）●那（上聲入鼻呼已上舌上聲）●波（上聲）●頗（上聲絕音）●麼（上聲重漢音）●婆（上聲絕音）●摩（上聲入鼻呼吳音已上脣間聲）●野（上聲滿口）●囉（上聲帶阿上呼）●邏（上聲重）●嚩（上聲重）●奢（上聲）●灑（上聲屈舌）●娑（上聲）●訶（上聲喉嗚）●葛叉（二合上聲）
    五五字各第一三字如表上之輕。第二四五如正去之輕。九字並如表上之輕呼之已上滿口聲。
    難陀三藏云
    ●阿（上如正上之重音。終如入下准同此）●阿（上如聰上之重下准同此。發音均前）●伊（上）●伊（引）●于（上）●干（上）●[口*翳]（平如正平之重下准同此）●愛（去聰音）●于●奧（去）●暗（平）●阿（入翳平字如本國疫音呼之阿入字如本國握音呼之）●伊里（上）●伊利（上）●里（上）●利（上此中二對如上三對）
    ●迦（上如初阿）●佉（上如次阿）●我（上如初阿）●伽（上如次阿）●我（上如次阿）●左（上如初阿）●瑳（上如次阿）●若（上如初阿）●社（上如次阿）●若（上如次阿吳音）●吒（上如初阿）●吒（上如次阿）●拏（上如初阿）●荼（上如次阿）●那（上如次阿吳音）●多（上如初阿）●他（上如次阿）●那（上如初阿）●馱（上如次阿）●曩（上如次阿）●波（上如初阿）●頗（上如次阿）●麼（上如初阿）●婆（上如次阿）●摩（上如次阿）●野（上）●羅（上）●邏（上）●嚩（上並如次阿）●奢（上如初阿）●灑（上如次阿）●娑（上如初阿）●賀（上如次阿）●乞叉（上如次阿）
    宗叡和上云。
    ●阿（上聲如正上之重下准同此）●阿（引聲如金上之重下准同此發音均前）●伊（上）●伊（引）●宇（上）●宇（引）●𧫦（上）●愛（引正音）●烏（上）●奧（引）●暗（上）●惡（入𧫦字漢音惡字漢音）●伊里（上）●伊利（上）●里（上）●利（上）已上韻音
    ●迦（上吳音）●佉（引絕音如上之重）●誐（上吳音）●誐（引如金上之重）●語（引入鼻呼）已上喉聲
    ●遮（上本音）●車（引絕音如本音）●諾（上本音）●諾（引本音）●如（引入鼻呼吳音）已上齶聲
    ●吒（上如日本音）●吒（引絕音如日本音）●那（上吳音）●荼（引如日本音）●拏（引入鼻呼如日本之音）已上斷聲
    ●多（上）●他（引絕音）●荼（上）●馱（引）●拏（引或上入鼻呼如日本之音）已上齒聲
    ●波（上）●頗（引絕音）●麼（上吳音）●婆（引）●銘（引或上入鼻呼如日本賣音）已上脣聲
    ●野（上）●囉（上短呼）●邏（上重呼）●嚩（上齒脣呼）●奢（上）●灑（上）●娑（上）●賀（上）●輪（上亦曰魯吽二合）●乞叉（上急呼）已上超聲
    空海和上云。
    ●阿（上聲表上之輕下准同此）●阿（去聲表去長呼下准同此）●伊（上）●伊（去）●塢（上）●汚（去）●曀（去）●愛（去）●汚（去）●奧（去）●闇（去）●惡（入）●哩（上彈舌呼）●（上彈舌呼）●𠴊（上彈舌呼）●嚧（去彈舌呼）●迦（上）●佉（上）●誐（上）●伽（去长呼）●仰（鼻聲呼）●遮（上）●磋（上）●若（上）●贊●孃（上）●吒（上）●咤（上）●拏（上）●荼（去）●拏（上陀夾反仍鼻呼）●多（上）●他（上）●娜（上）●馱（去）●曩（上）●跛（上）●頗（上）●麼（上）●婆（去）●莽（上）●野（上）●囉（上）●邏（上）●嚩（上）●捨●灑●娑（上）●賀（上）●乞灑（上）隨有口決粗定低昂。上翻音中諸子註聲須撿翻譯之年代以決梵音之清切。莫見四聲之註字輒發五天之音響（云云）。
    三定異翻。大日經義釋云。此●阿有五種●阿●阿長●暗●惡●惡長。●迦字亦五字乃至●佉等凡二十字當知。亦爾。次有十二字。謂●伊（上）●伊●鄔●烏●嚕●留●盧●留●𧫦●愛●烏●奧十二字卽同字上點。謂三昧也。
    ●仰●壤●拏●曩●莽亦有五字。卽同上頭之點也。其●也●囉等八字卽同字傍之二點是除之義也。凡●迦●遮●吒●多●波等皆屬阿字門。阿字是菩提心。此中初中後相加者。如●阿字單是菩提心。若●傍角加畫卽是行也。此是菩提心并行也。若●上加點者。卽是菩提心并大空。離一切相成菩提也。若●阿字傍加二點卽是菩提心。并除一切障得涅槃也。他皆效此。又云。古今說之。梵書以此五字皆同圓點。且如迦佉哦伽四字增加至第十一聲皆於首上安點。若欲除去此點。而於次後字上。累加仰等其字卽與有點不殊。梵字十二聲中第一是本體。故卽次第二字是行。第三以去諸畫增加者皆名三昧。第十一其上安點是證。第十二傍置二點是般涅槃矣。又云。或有●阿字上雖無點。而其次有字上重字有其●仰●壤●拏●曩●莽等聲。以此連前卽是暗字。所以爾者此●仰等是點。用加於前卽阿字成暗音也。或●阿字無其點。其次有重字有也。如●迦●佉●俄●伽重加四字。用於●仰字爲點也。●遮●車●闍●社字用於●壤字爲點也。他效此。●囉等聲以配於前卽成噁字也。所以然者●也●囉等皆是傍二點。今以連前阿卽成噁聲也（更審問抄）此中據大日經及大儀軌探而說之。有阿阿（引）等十六韻字。及於迦等三十四字各有四字。所謂單字角畫上頭二點隨有其音（唯乞叉字存軌除經）今者此文釋連聲字中有迴文。故可讀云或有阿字。雖無點而其次有字上重字。有其仰孃拏曩莽等聲。以此連前卽是暗字。所以爾者。此仰等是點。用加於前卽阿字成暗音也。如迦佉俄伽重加四字用於仰字爲點也。遮事闍社用於壤字爲點也。他效此。或阿字無點。其次有字。有也囉等聲以配於前。以連前卽成噁聲也（更審問）此文所言其次有字上重字。有其仰等聲者是第十五盎迦章中以仰一字。相加佉等四字野等九字之上。又以壤拏曩莽四字各加當句四字之上呼云●盎迦●安遮●安吒●安多●唵波●盎野等。字以連上字卽呼上字如空點字。所以爾者此盎迦等字頭仰等是大空點。故呼盎等不云仰等。此連聲中亦有三種。一喉內聲。盎迦盎野等字連成上字喉內大空之音。諸眞言中●阿●誐●諾●捨等字是也。二舌內聲。安遮安吒安多等字連成上字舌內大空之音。諸眞言中●沬●惹●曼●多等字是也。三脣內聲唵波等字連成上字脣內大空之音。諸眞言中●禁●畔●拏等字是也。他皆倣此。此文所言其次有字。有也囉等聲者。除第十五盎迦章字。自餘十七章中若單字若合字。凡於字頭有也等字。以連上字卽呼上字如涅槃字。所以然者此也囉等八字皆是大涅槃點。故於發響之首。皆有涅槃之音。此連聲中亦有三種。一喉內聲。野賀二字連成上字喉內涅槃之音。諸眞言中●索●訶等字是也。二舌內聲。野囉攞捨沙薩等六字連成上字舌內涅槃之音。諸眞言中●底哩●悦●薩●嚩●悉●里●壹●車●乞叉●薩●寫●訥●娑嚩等字是也。三脣內聲。嚩字連成上字脣內涅槃之音。諸眞言中●濕嚩●澁嚩等字是也。義釋云。除賀沙字已重故。准迦沙取其連聲（云云）所以除彼上字點聲。用此下字連點。以其上字點聲通涉三處聲故。以此下字連點。局成一處聲故。欲令遮通成局用此連聲而已。今見五句八字連聲並有二種。一麁顯聲。二耎密聲。此二種中各有四種。一第十五章聲。二加他摩多聲。三自音成他聲。四他音屬自聲。此二八聲各有三種。一喉內聲。二舌內聲。三脣內聲。初五句中就麁顯聲。一第十五章聲者。卽是前說盎迦等字三種之音連成諸字三種之音。二加他麼多聲者。本韻●暗字元無仰月以此五字或爲仰月。各加當句令載圓點。●劍●占●𪉜●擔●[口*泛]等字類。守護經說。摩字以爲吽字空點。卽其例也。以其圓點更加仰月。有此五類之點成彼三處之音。亦與諸字能爲通聲。二自音成他聲者。五句單字各連諸字。成三處音。如第五字。涅槃經云。迦佉伽𠷐俄。遮車闍膳若。吒咃荼袒拏。多他陀彈那。波頗婆滼摩。此中𠷐喉內音。膳袒彈舌內音滼脣內音。並爲第五字成猶如空點。如其四五連聲亦有此音。亦連諸字之下皆有此音。全眞中天音云。●仰虐鞅反。●孃女兩反。●拏寧雅反。●曩乃朗反。●麼忙牓反。此是智廣南天音。云餘國有音●俄魚講反。●孃●拏講反●曩●莽之同說也。此等五字並喉內聲。或應餘國五字皆舌內聲皆脣內聲等也。此等縱與上字成連聲時猶是成前各處之音。以其連聲必取初響故也。諸眞言中若於下字有五句字之時。註其上字如大空點。●蘖●黨●矩●奢●本●祖●播●抳●舜●儞也●多●乞鏟●底●旦●多●懵●散●寧●忙●底哩●阿●三●迷●三●婆●吠●三●摩●耶●嗢婆●吠等例此等並攝此中。四他音屬自聲者。五句諸字爲下。諸字爲上互成連合之時或隱上字只呼下字。且如●薩●嚩●社若或直呼薩嚩若亦如●薩頗或直呼府。其●社字是●孃字之省。其●若字是●拏字之省。今以孃音之響密挿腭舌之間。直呼云若亦皆得也。他皆倣此。諸眞言中。凡以羅字合五句字之上。●羯●伽●儞（入）●佐●多等。亦以●攘●然等例並攝此中。或隱下字只呼上字。且如●鉢羅●若●波●羅●弭●多直呼般若波羅蜜。●頗●吒直呼云泮等類是也。次八字中就麁顯聲。一第十五章聲者。卽是前說盎野等字喉內大空之音連成上字喉內大空之音。二加他麼多聲者。本韻●暗字元無仰月。今以摩字。或爲仰月。以加八字。令戴圓點。有一摩字點成一脣內聲。亦與諸字能爲通聲。三自音成他聲者。本韻●噁字傍有二點。此中八字彼爲二點。亦爲五類二點之形。連成諸字二點之音。●賀字以爲●迦等二點。●攞●娑以爲●遮等二點。●囉●沙以爲●吒等二點。●也●捨以爲●多等二點。●嚩字以爲●波等二點。諸字惡韻元有二點。唯加八字更不加點。唯加義理助成諸字。故義釋云。若見囉等八字當知卽同傍點。亦是隨類相應也（謂囉是無垢等）又云。囉等八字皆是傍點。此諸字皆是助成字義故後分也（文）故此八字如爲五類涅槃之音。自亦五類涅槃之音。以此八字五類涅槃之音。連成諸字三種涅槃之音。諸眞言中若於下字。有八字時注其上字。如涅槃點。●枳●比也。凡以囉攞二字。加諸字下此上諸字●吉囉●吉攞●蘖羅●室羅●怛羅●鉢羅●室羅●薩羅等字。亦以●囉字加諸字上。此諸字上所有諸字●羯●伽●儞（入）●佐●蘖●陛●薩●嚩等字。亦以●縛●曰羅●怛●囉●羯●羅●入縛●羅●乞察●娑●薩嚩●訶●澁嚩●比等字此等。並攝此中。四他音屬自聲者。八字爲上。諸字爲下。互成連合之時。或隱上字只呼下字。且如●枳三●曼●多。或直呼三曼多。亦如●乞叉。或直呼叉。其枳字是●迦字之省。其●三字是●娑字之省。今以迦音之響密挿腭舌之間直呼云三。亦皆得也。他皆倣此。諸眞言中。凡以羅字合八字上。●薩●嚩●儞（入）●佐●多等。亦以●三●藐●僧●伽等例並攝此中。或隱下字只呼上字。且如●阿●魯●里●迦。直呼阿魯力。●爾●那●爾●迦亦呼爾那職。●嚩●曰羅●特利●迦直云嚩曰羅地力是。上來八聲近代翻譯多用第十五章諸聲及五句中自音成他第五句聲并八字中自音成他囉攞二聲。而自餘聲或時少用（云云）又五句八字中就耎密聲。一第十五章聲麁顯聲中。雖是大空而耎密呼之或似涅槃。且如●健●達●嚩是短聲也。若長聲呼時云●健●堂●囉嚩。或耎密呼似健達頞嚩。亦呼●麼●盎機似云莫耆。亦呼●曼●惹似云沬若。亦呼●阿●盎誐●鉢羅似云遏伽鉢羅等類是也。他皆倣此。又五句八字中。二加他麼多聲麁顯聲中雖是大空而耎密呼之或似涅槃。且呼●獻●丹似云蘖丹。●舜●藍似云秫藍等類是也。他皆效此。又五句八字中。三自音成他聲麁顯聲中。雖是大空而耎密呼之或似涅槃。諸眞言中若於下字。有五句字之時注其上字如涅槃點●託●迦●諾●乞察●薩●得迦●博●迦●目●佉●室者●蘖●瑳●壹●車●罰●闍●嚩●曰羅●瑟宅●秫●弟●沒●馱●臘●馱●怛曩●薩怖●蘖●獦婆●娜●婆●納麼●怛麼●納●謨●答麼●禰●囉●濕茗等類是也。麁顯聲中雖是涅槃而耎密呼之或似大空。諸眞言中若於下字有後八字之時。呼其上字如大空點。●弊（昆也反）●驃（毘庾反）●矩●忙●囉●寫（之夜反）●孺●鎖（沙和反）●吠●播●囉●弭●多●播●囉●儞等類是也。又五句八字中他音屬自聲麁顯聲中雖是大空而耎密呼之或似涅槃。如●頗●吒字。前隨顯聲已呼云泮。今狀密響或呼云癹上來八聲近代翻譯多用五字八句自音成他耎密之聲。而自餘聲或時少用（云云）此等二八十六聲中。皆有等類隨有三聲。今據道理或可互通。何者且如五八盎迦章音。若其三十四字連彼盎迦安左唵波三音之上則其三十四字同成三聲。謂●仰●迦●見●左●嚴●波。他皆效此。承此三大空音自成三涅槃音。謂●脚●竭●劫他皆效此。又如五八單字仰月大空之音。通彼三十四字。彼三十四字等同成三聲。謂五句中各第五字能成諸字三大空音。●仰是●竟字仰月。●孃等●見字仰月。●摩是●劍字仰月。他皆效此。承此三大空音自成三涅槃音。謂●脚●竭●劫他效此。又如五八諸字大空涅槃三音。連彼三十四字。彼三十四字等同成三音。謂五句字連成諸字。三大空音。●向●迦●見●左●劍●跛他皆效此。承此三大空音自成三涅槃音。謂●脚●竭●劫他皆效此。其後八字連成諸字三涅槃音。●脚●賀●竭●攞●竭●娑●竭●囉●竭●沙●竭●野●竭●捨（二）●劫●嚩（三）他皆倣此。承此三涅槃音自成三大空音。謂●脚●竭●劫他皆倣此。又如五八連合諸字存沒諸字。或隱喉內如●羯●伽字。或隱舌內。如●儞（入）●佐字。或隱脣內。如●薩●嚩字。以此沒上三音通彼三十四字。彼三十四字等同成三沒。謂●羯●伽●羯●左●羯●跛。他皆效此。承此沒上三音自成沒下三音。謂●●脚（入）●●羯（入）●●劫（入）他皆倣此（云云）然本韻中●暗字只是脣內之音。●惡字只是喉內之音。擧此內外之音兼彼中間之音。欲顯一切皆有三種。其十八章及五字輪并如本韻更無異注。據理定之猶可有之。所以者何涅槃小本十二韻中。第十一字作安字也。諸眞言中注諸空點並有三意。●企孕。●喁●伊●緊●那●囉●緊●旨●羅。●劍●誐覽（其一）●唧𠻱●然（二）●占●嚩●日覽（其二）●迦𩕉（知降反。一）●𧹞●砧●𪉜●抳炎（其三）●吠●鄧●能●瑟吒囉●怛陵●蘖●丹●蘖●丹●阿●爾●單（二）●馱●敦●擔●怛覽（其四）●特奉（一）●半●底寧（二）●徒●瞞●泛●𤚥（其五）●惹●愆●底●嚩●曰朗●馱𠻱●商●羯●隷●僧●迦●羅（一）●儞以●羶●悍●薄●誐●晚（二）●焰●乞衫（其六）既有三種空點之音。自有三種涅槃之音明矣。除第十六訖里章字。餘十七章一切應有。然諸大空涅槃之音隨便呼之。莫不便焉。如義釋云。梵文●薩●埵阿闍梨云。且正義當云●菩●提●索●多。此索多者是忍樂修行堅持不捨義也。然聲明如是法。若論文字其義雖正。音韻或不當便者。得取便安之。故世論師謂。爲●薩●埵（文）此中凡呼連字上下二音相當謂爲穩便。若呼連字上下音相乖謂爲不穩便也。今據●索字是喉內音。●多字是舌內音。使其連響。或不當便。若此●索字遇合●訶字喉內音。時甚如契苻。故以●娑●婆新云●索●訶。若此●薩字連合●多字舌內音時。乃云●薩●埵。若此●三字遇合●婆字脣內音時。乃云●三●婆。只是於一●娑字隨便有三處音。非謂改字。他皆效此。或眞言中。云●颯●多●南等。此連五句字尤爲不穩。諸眞言中云●薩嚩●訶等。此連九字甚爲穩便（云云）或云●曩●謨。此爲不穩。或云●南●謨此爲穩便（云云）評曰。理趣雖爾行用隨宜。上代翻譯梵漢不定。眞言對注梵唐粗定。今擧一端令知三隅。此中且列短聲連聲。其引聲字同短聲字。其入聲字是連聲字。以此單字尋彼合字。或有短聲連聲互用。應見上下自知是非。或有漢音吳音互用。應見次第自了此彼。或有一字。兩用或有作全用。隨文有之今略列之（短聲一連聲二轉聲三）

<PIC>T84041801.gif</PIC>
<PIC>T84041901.gif</PIC>


    此中諸字單音若一二三字等隨宜所用不定。若空點音多用盎迦等字及以跛嚩字等之上。若涅槃音多用第二第三第四第五字及以囉攞二字之上。自餘第一五字及以九中初一後四字等之下不用連聲若其或用一字漢吳二音以配兩處。或用一字上入二音以對兩文。特可審詳。難以輒定。

悉曇藏卷第五

悉曇藏卷第六
    日本國延曆寺沙門安然撰
    
    第六字義入門有三評。曰。一釋義門。二現字形。三觀字輪。一釋義門。大毘盧遮那成佛神變加持經卷第二入漫荼羅具緣眞言品第二之餘云。祕密主。云何如來眞言道。謂加持此書寫文字。祕密主如來無量百千俱胝那庾多劫。積集修行眞實諦語四聖諦。四念處四神足。十如來力六波羅蜜。七菩提寶四梵住。十八佛不共法。祕密主。以要言之。諸如來一切智智一切如來自福智力。自願智力一切法界加持力隨順衆生。如其種類。開示眞言敎法。云何眞言敎法。謂阿字門。一切諸法本不生故。迦字門。一切諸法離作業故。佉字門。一切諸法等虛空不可得故。哦字門一切諸法一切行不可得故。伽（重聲）字門。一切諸法一合相不可得故。遮字門。一切諸法離一切遷變故。車字門。一切諸法影像不可得故。若字門。一切諸法生不可得故。社字門。一切諸法戰敵不可得故。吒字門。一切諸法慢不可得故。吒字門。一切諸法長養不可得故。拏字門。一切諸法怨對不可得故。荼（重聲）字門。一切諸法執持不可得故。多字門。一切諸法如如不可得故。他字門。一切諸法住處不可得故。娜字門。一切諸法施不可得故。馱（重聲）字門。一切諸法法界不可得故。波字門。一切諸法第一義諦不可得故。頗字門一切諸法不堅如聚沬故。麼字門。一切諸法縛不可得故。婆字門一切諸法一切有不可得故。野字門。一切諸法乘不可得故。囉字門。一切諸法離一切塵染故。邏字門。一切諸法一切相不可得故。嚩字門。一切諸法語言道斷故。奢字門。一切諸法本性寂故。沙字門。一切諸法性鈍故。娑字門。一切諸法諦不可得故。訶字門。一切諸法因不可得故。祕密主仰若拏那麼於一切三昧自在速能成辨諸事。所爲義利皆悉成就。
    瑜伽金剛頂經釋字母品云。阿（上）字門。一切法本不生故。阿（引去）字門一切法寂靜故。伊（上）字門。一切法根不可得故。伊（引去）字門。一切法災禍不可得故。塢字門一切法譬喩不可得故。汚字門。一切法損減不可得故。哩字門。一切法神通不可得故。哩（引去）字門。一切法類例不可得故。𠴊字門。一切法門染不可得故。嚧字門。一切法沈沒不可得故。噎字門。一切法求不可得故。愛字門。一切法自在不可得故。汚字門。一切法瀑流不可得故。奧字門。一切法化生不可得故。闇字門。一切法邊際不可得故。惡字門。一切法遠離不可得故。迦（上）字門。一切法離作業故。佉（上）字門。一切法等虛空不可得故。誐（上）字門。一切法行不可得故。伽（去引）字門。一切法一合不可得故。仰（樂地字）字門。一切法支分不可得故。左字門一切法離一切遷變故。嗟（上）字門。一切法影像不可得故。惹字門。一切法生不可得故。酇（上）字門。一切法戰敵不可得故。孃（上）字門。一切智不可得故。吒（上）字門。一切法慢不可得故。吒（上）字門。一切法長養不可得故。拏（上）字門。一切法怨對不可得故。荼（去）字門。一切法執持不可得故。拏（陀爽反鼻音呼）字門。一切法諍論不可得故。多（上）字門。一切法如如不可得故。他（上）字門。一切法住處不可得故。那字門。一切法施不可得故。馱字門。一切法界不可得故。曩字門。一切法名不可得故。跛字門。一切法第一義諦不可得故。頗字門。一切法不堅如聚沬故。麼字門。一切法縛不可得故。婆（重）字門。一切法有不可得故。莽字門。一切法吾我不可得故。野字門。一切法一切乘不可得故。囉字門。一切法離諸塵垢故。邏（上）字門。一切法有相不可得故。嚩字門。一切法語言道斷故。捨字門。一切法本性寂故。灑字門。一切法性鈍故。娑（上）字門。一切法一切諦不可得故。賀字門。一切法因不可得故。乞叉（二合）字門。一切法盡不可得故。
    文殊問經字母品第十四云。爾時文殊師利白佛言。世尊一切諸字母云何。一切諸法入於此及陀羅尼字。佛告文殊師利。一切諸法入於字母及陀羅尼字。文殊師利如稱阿（上）字時。是無常聲。阿（引去）字時是遠離我聲。伊（上）字時是諸根廣博聲。伊（引去）字時是世間災害聲。塢字時是多種逼迫聲。汚（引）字時是損減世間多有情聲。𠴊字時是眞軟相有情聲。𠴊（引去）字時是斷染遊戲聲。力字時是生法相聲。嚧（引）字時是三有情染相聲。噎字時是起所求聲。愛字時是威儀勝聲。汚字時是耶聲。奧（引）字時是化生之聲。暗字時是無我所聲。惡字時是沈沒聲。迦（上）字時是入業異熟聲。佉（上）字時是於一切法等虛空聲。誐（去）字時是甚深法聲。伽（去）字時是摧稠密無明闇冥聲。仰字時是五趣清淨聲。左字時是四聖諦聲。磋（上）字時是不覆欲聲。惹字時是超老死聲。酇（戈舸反）字時是制伏惡語言聲。孃（上）字時是制伏他魔聲。吒（上）字時是聲結聲。姹（上）字時是出置答聲。拏（上）字時是出描伏魔淨聲。恭（去）字時是滅穢境界聲。拏（鼻聲呼）字時是除諸煩惱聲。多（上）字時是眞如無間斷聲。他（上）字時是勢力進無畏聲。娜字時是施調伏律儀寂靜安穩聲。馱字時是七聖財聲。曩字時是遍知名色聲。跛字時是勝義聲。頗字時是得果作證聲。麼字時是解脫繫縛聲。婆（去）字時是出三有聲。莽（鼻音呼）字時是息憍慢聲。野字時是佛通達聲。囉（利假反）字時是樂不樂勝義聲。砢字時斷愛枝聲。嚩（無可反）字時是最上乘聲。捨字時是出信進念定惠聲。灑字時是制伏六處得六通智聲。娑（上）字時是現證一切智聲。賀字時是害煩惱離欲聲。乞灑（二合）字時是一切文字究竟無言聲。文殊師利此謂字母義。一切諸字入於此中。方廣大莊嚴經第四卷示書品云。佛告諸比丘。爾時有十千童子。而與菩薩俱在師前同學字母。唱阿字時出一切諸行無常聲。唱長阿字時出自利利他聲。唱伊字時出諸根本廣大聲。唱伊字時出一切世間衆多病聲。唱烏（上聲）字時出世間諸煩惱亂事聲。唱烏字時出諸世間一切衆生智惠狹劣聲。唱翳字時出所希求諸過患事聲。唱愛字時出勝威儀聲。唱烏字時出生死瀑流到彼岸聲。唱燠字時出皆化生聲。唱唵字時出一切物皆無我我所聲。唱阿字時出一切法皆滅沒聲。唱迦（上聲）字時出入業果聲。唱佉字時出一切諸法如虛空聲。唱伽（上聲）字時出甚深法入緣起聲。唱伽字時出除滅一切無明黑暗厚重翳瞙聲。唱哦字時出銷滅衆生十二支聲。唱者字時出觀四諦聲。唱車（上聲）字時出永斷貪欲聲。唱社字時出度一切生死彼岸聲。唱闍字時出降一切魔軍衆聲。唱壞字時出覺悟一切衆生聲。唱吒（上聲）字時出永斷一切道聲。唱吒字時出置答聲。唱拏字時出斷一切魔惱亂聲。唱荼字時出一切境界皆是不淨聲。唱拏（上聲）字時出永拔微細煩惱聲。唱多（上聲）字時出一切法眞如無別異聲。唱他（上聲）字時出勢力無畏聲。唱陀（上聲）字時出施戒質直聲。唱陀字時出希求七聖財聲。唱那（上聲）字時出遍知名色聲。唱波（上聲）字時出證第一義諦聲。唱頗字時出得果入現證聲。唱波（上聲）字時出解脫一切繫縛聲。唱婆字時出斷一切有聲。唱麼（上聲）字時出銷滅一切憍慢聲。唱也字時出通達一切法聲。唱羅字時出厭離生死欣第一義諦聲。唱囉（上聲）字時出斷一切生死枝條聲。唱婆（上聲）字時出最勝乘聲。唱捨字時出一切奢摩他毘鉢舍那聲。唱沙（上聲）字時出制伏六處得六神通聲。唱娑字時出現證一切智聲。唱呵出時出永害一切業煩惱聲。唱差字時出諸文字不能詮表一切法聲。佛告諸比丘菩薩與諸童子居止學堂時同唱字母。演出無量百千法門之聲。令三萬二千童子三萬二千童女皆發阿耨菩提心。四十涅槃第八文字品（北經如來性品之內也。無文字品。三十六卷經名南經。又云新經。四十卷經名北經。又云古經）又云新經。四十卷經名北經。又云古經。云。善男子。所有種種異論。呪術言語。文字皆是佛說。非外道說。迦葉菩薩。自佛言。世尊。云何如來說字根本。佛言。善男子。說初半字以爲根本。持諸記論呪術文章諸陰實法。凡夫之人。學是字本。然後能知是法非法。迦葉菩薩。復白佛言。世尊所謂字者。其義云何。善男子。有十四音。名爲字義。所言字者。名曰涅槃。常故不流。若不流者。則爲無盡。夫無盡者。卽是如來金剛之身。是十四音名曰字本。噁者（南經云阿）不破壞故。不破壞者。名曰三寶。喩如金剛。又復噁者（南經云阿）不流故。不流者卽是如來。如來九孔無所流故。是故不流。又無九孔。是故不·流不流卽常。常卽如來。如來無作。是故不流。又復噁者（南經云阿）名爲功德。功德者卽是三寶。是故名惡。噁（南經云阿）阿者（南經長阿）名阿闍梨。阿闍梨者義何謂耶。於世間中。得名聖者。何謂爲聖。聖名無著少欲知足。亦名清淨。能度衆生於三有流生死大海。是名爲聖。又復阿者名曰制度。修持淨戒。隨順威儀。又復阿者名依聖人。應學威儀進止擧動。供養恭敬禮拜三尊。孝養父母。及學大乘。善男女等。具持禁戒。及諸菩薩摩訶薩等。是名聖人。又復阿者。名曰敎誨。如言汝等如是應作如是莫作。若有能遮非威儀法。是名聖人。是故名阿。億者（南經短伊）卽是佛法梵行廣大清淨無垢喩如滿月。汝等如是。應作不作。是義非義。此是佛說。此是魔說。是故名億（南云伊）伊者（南經云長伊）佛法微妙甚深難得如自在天大梵天王。法名自在。若能持者。則名護法。又自在者。名四護世。是四自在。則能攝護大涅槃經。亦能自在敷揚宣說。又復伊者能爲衆生自在說法。復次伊者爲自在故。說伊等是也（南經云耶）所謂修集（南經云循習）方等經典。復次伊者爲斷嫉妬。如除稗穢。皆悉能令變成吉祥。是故名伊。郁者（南經云短憂）於諸經中。最上最勝增長上上。謂大涅槃。復次郁者（南經云憂）如來之性聲聞緣覺。所未曾聞。如一切處北欝單日最爲殊勝。菩薩若能聽受是經得名最上最勝。是故於一切衆。最爲殊勝。以是義故名郁（南經云憂）優者（南經名長憂）喩如牛乳諸味中上。如來之性亦復如是。於諸經中最尊最上。若有誹謗當知。是人與牛無別。復次優者是人名爲無惠正念。誹謗如來微密祕藏。當知是人甚可憐愍。遠離如來祕密之藏。說無我法。是故名優（南經云憂）㖶者卽是諸佛法性涅槃。是故名㖶。野者謂如來義。復次野者如來進止屈申擧動。無不利益一切衆生。是故名野。烏者名煩惱義。煩惱者名曰諸漏。如來永斷一切煩惱。是故名烏。炮者謂大乘義。於十四音是究竟義。大乘經典亦復如是。於諸經論最爲究竟。是故名炮。菴者能遮一切諸不淨物。於佛法中。能捨一切金銀寶物。是故名菴。阿者（南經云痾）名勝義。何以故。此大乘典。大涅槃經。於諸經中。最爲殊勝。是故名阿（已上十四音。迦者以下三十字釋）迦者於諸衆生。起大慈悲。生於子想。如羅睺羅。作妙善義。是故名迦。呿者（南經云阿）名非善友。非善友者。名曰雜穢。不信如來祕密之藏。是故名呿（南經云何）伽者名藏。藏者卽是如來祕密藏。一切衆生皆有佛性。是故名伽。恒者（南經云重音伽）如來常音。何等名爲如來常音。所謂如來常住不變。是故名恒（南云伽）俄者一切諸行破壞之相。是故名俄。遮者卽是修義。調伏一切諸衆生。故名爲修義。是故名遮。車者如來覆蔭一切衆生。喩如大蓋。是故名車。闇者是正解脫。無有老相。是故名闇。膳者（南云重音闍）煩惱繁茂喩如稠林。是名膳（南云闍）若者是智惠義。知眞法性。是故名若。吒者於閻浮提。示現半身。而演說法。喩如半月。是故名吒。咃者（南云吒）法身具足喩如滿月。是故名咃（大家反。南云侘）荼者是愚癡僧。不知常與無常。喩如小兒。是故名荼。祖者（南經云重音荼）不知師恩。喩如羝羊。是故名祖（南云荼）拏者非是聖義。喩如外道。是故名拏。多者如來於彼告諸比丘宜離驚畏。當爲汝等說微妙法。是故名多。他者名愚癡義。衆生流轉生死。纒裹如蠶蜣蜋。（南云蛣蜣）是故名他。陀者名曰大施。所謂大乘。是故名陀。彈者（南云重音陀）稱讃功德。所謂三寶如須彌山。高峻廣大無有傾倒。是故名彈（南云陀）那者三寶安住無有傾動。喩如門閫。是故名那。波者名顛倒義。若言三寶悉皆滅盡。當知是人爲自疑惑是故名波。頗者是世間災若言世間災起之時三寶亦盡。當知是人愚癡無智違失聖旨。是故名頗。婆者名佛十力。是故名婆。滼者（南云重音婆）名爲重檐。堪任荷負無上正法。當知是人是大菩薩。是故名滼（南云婆）摩者是諸菩薩嚴峻制度。所謂大乘大般涅槃。是故名摩。蛇者（南云耶）是諸菩薩。在在處處。爲諸衆生。說大乘法。是故名蛇（南云耶）囉者能壞貪欲瞋恚愚癡。說眞實法。是故名囉。羅者（南云輕羅）名聲聞乘。動轉不住。大乘安固。無有傾動。捨聲聞乘。精勤修集無上大乘。是故名羅。啝者如來世尊。爲諸衆生。雨大法雨。所謂世間呪術經書。是故名啝。奢者（南云賒）遠離三箭。是故名奢（南云賒）沙者名具足義。若能聽是大涅槃經。則爲已得聞持一切大乘經典。是故名沙。娑者爲諸衆生。演說正法。令心歡喜。是故名娑。呵者名心歡喜。奇哉世尊。離一切行。怪哉如來。入般涅槃。是故名呵。荼者（南云囉）名曰魔義。無量諸魔不能毀壞如來祕藏。是故名荼（南云羅來家反）復次荼者（南云羅）乃至示世隨順世間。有父母妻子。是故名荼（南云羅）魯流盧樓。如是四字。說有四義。謂佛法僧及以對法。言對法者。隨順世間。如調婆違。（南云提婆達）示現壞僧。化作種種形貌色像。爲制戒故。智者了達。不應於此而生怖畏。是名隨順世間之行以是故名魯流盧樓。吸氣舌根隨鼻之聲長短超聲。隨音解義。皆因舌齒而有差別。如是字義能令衆生口業清淨。衆生佛性則不如是假於文字然後清淨。何以故。性本淨故。雖復處在陰入界中。則不同於陰入界也。是故衆生悉應歸依諸菩薩等。以佛性故。等視衆生。無有差別。是故半字於諸經書記論文章。而爲根本。又半字義皆是煩惱言說之本。故名半字。滿字者。乃是一切善法言說之根本也。譬如世間爲惡之者名爲半人修善之者名爲滿人。如是一切經書記論。皆因半字而爲根本。若言如來及正解脫入於半字。是事不然。何以故。離文字故。是故如來於一切法。無礙無著眞得解脫。何等名爲解了字義。有知如來出現於世能滅半字。是故名爲解了字義。若有隨逐半字義者。是人不知如來之性。何等名爲無字義也（南云耶）親近修集（南云習）不善法者是名無字。又無字者難能親近修集（南云習）善法。不知如來常與無常。恒與非恒。及法僧二寶律與非律。經與非經。魔說佛說。若有不能如是分別。是名隨逐無字義也。我今已說如是隨逐無字義。善男子是故汝今應離半字善解滿字。迦葉菩薩。白佛言。世尊。我等應當善學字數。今我値遇無上師。已受如來慇懃誨勅。佛讃迦葉。善哉善哉。樂正法者。應如是學（已上經文）八十華嚴七十六入法界品云。善知衆藝童子告善財言。我得菩薩解脫。名善知衆藝。我恒唱持此之字母。唱阿字時入般若波羅蜜門。名以菩薩威力入無差別境界。唱多字時入般若波羅蜜門。名無邊差別門唱波字時入般若波羅蜜門。名普照法界。唱者字時入般若波羅蜜門。名普輪斷差別。唱那字時入般若波羅蜜門。名得無依無上。唱邏字時入般若波羅蜜門。名離依上金垢。唱柁（音輕呼）字時入般若波羅蜜門。名不退轉方便。唱婆（音蒲我反）字時入般若波羅蜜門。名金剛場。唱荼（音徒我反）字時入般若波羅蜜門。名曰普輪。唱沙（音史我反）字時入般若波羅蜜門。名爲海藏。唱縛（音房可反）字時入般若波羅蜜門。名普生安住。唱多（音都我反）字時入般若波羅蜜門。名圓滿光。唱也（音以可反）字時入般若波羅蜜門。名差別積聚。唱瑟吒字時入般若波羅蜜門。名普光明息煩惱。唱迦字時入般若波羅蜜門。名無差別雪。唱娑（音蘇我反）字時入般若波羅蜜門。名降霔大雨唱麼字時入般若波羅蜜門。名大洗湍激衆峯齊峙。唱伽（音上聲輕呼）字時入般若波羅蜜門。名普安立。唱他（音他可反）字時入般若波羅蜜門。名眞如平等藏。唱社字時入般若波羅蜜門。名入世間海清淨。唱鑚字時入般若波羅蜜門。名念一切佛莊嚴。唱拖字時入般若波羅蜜門。名觀察簡擇一切法聚。唱奢（音尸苛反）字時入般若波羅蜜門。名隨順一切佛敎輪光明。唱佉字時入般若波羅蜜門。名修因地智慧藏。唱叉（楚我反）字。時入般若波羅蜜門。名息諸業海藏。唱娑（蘇紇反）多（音上聲）字時入般若波羅蜜門名蠲諸惑障開淨光。唱壤字時入般若波羅蜜門。名作世間智慧門。唱曷欏多（音上聲）字時入般若波羅蜜門。名生死境界惠輪。唱婆（音蒲我反）字時入般若波羅蜜門。名一切宮殿圓滿莊嚴。唱車（上聲）字時入般若波羅蜜門。名修行方便藏各別圓滿。唱娑（音蘇紇反）麼字時入般若波羅蜜門。名隨十方現見諸佛。唱訶娑（訶娑字並上聲呼之）字時入般若波羅蜜門。名觀察一切無緣衆生方便攝受令出生死無礙力。唱縒（音七可反）字時入般若波羅蜜門。名修行趣入一切功德海。唱伽（上聲）字時入般若波羅蜜門。名持一切法雲堅固海藏。唱吒字時入般若波羅蜜門。名隨願普見十方諸佛。唱拏（音嬭可反）字時入般若波羅蜜門。名觀察字輪有無盡諸億字。唱娑（音蘇紇反）頗字時入般若波羅蜜門。名化衆生究竟處。唱娑（同前音）迦字時入般若波羅蜜門。名廣大藏無礙辨光明輪遍照。唱也（音夷舸反）娑（音蘇舸反）字時入般若波羅蜜門。名宣說一切佛法境界。唱室者字時入般若波羅蜜門。名於一切衆生界法雷遍吼。唱他（音恥加反）字時入般若波羅蜜門。名以無我法門脫衆生。唱陀字時入般若波羅蜜門。名一切法輪差別藏。善男子。我唱如是字母時。此四十二般若波羅蜜爲首。入無量無數般若波羅蜜門。善男子。我唯知此善知衆藝菩薩解脫。如諸菩薩摩訶薩。能於一切世出世間善巧之法。以智通達。到於彼岸。殊方異藝咸綜無遺。文字等數。蘊其深解。醫方呪術善療衆病。有諸衆生。鬼魅所持。怨憎呪詛。惡星變怪。屍奔逐癲癎羸瘐。種種諸疾咸能救之。使得痊愈。又善別知金玉珠貝珊瑚瑠璃。摩尼車渠雞薩羅等一切寶藏出生之處。品類不同。價直多少。村營鄉邑大小都城。宮殿華園巖宗藪澤。凡是一切人衆所居菩薩咸能隨方攝護。又善觀察天文地理人相吉凶。鳥獸音聲雲霞氣候。年穀豐儉國土安危。如是世間所有伎藝莫不該練盡其源本。又能分別出世之法。正名辨義。觀察體相。隨順修行智入其中。無礙無罣。無愚癡無頑鈍。無憂惱無沈沒。無不現證。而我云何能知能說彼功德行（已上經文）
    大方廣佛華嚴經入法界品四十二字觀門云。時彼童子告善財言。善男子我得菩薩解脫。名善知衆藝。我持入此解脫根本字（上）●（中）●阿（上）字吾時由菩薩威德入無差別境界般若波羅蜜門。悟一切法本不生故●羅字時入無邊際差別般若波羅蜜門。一切法離塵垢故。
    ●跛字時入法界際般若波羅蜜門。悟一切法勝義諦不可得故。
    ●左（輕呼）字時入普輪斷差別般若波羅蜜門。悟一切法無諸行故。
    ●曩（舌頭呼）字時入無阿賴耶際般若波羅蜜門。悟一切法性相不可得故。
    ●攞字時入無垢般若波羅蜜門。悟一切法出世間故愛支因緣永不現故。
    ●娜字時入不退轉加行般若波羅蜜門。悟一切法調伏寂靜眞如平等無分別故。
    ●麼字時入金剛場般若波羅蜜門。悟一切離縛解故。
    ●拏（上）字時入普輪般若波羅蜜門。悟一切法離熱矯穢得清涼故。
    ●灑字時入海藏般若波羅蜜門。悟一切法無罣礙故。
    ●嚩字時入普遍生安住般若波羅蜜門。悟一切法言語道斷故。
    ●多（上）字時入照曜塵垢般若波羅蜜門。悟一切法眞如不動故。
    ●野字時入差別積聚般若波羅蜜門悟一切法如實不生故。
    ●瑟吒（二合上）字時入普遍光明息除熱惱般若波羅蜜門。悟一切法制伏任持相不可得故。
    ●迦（上）字時入差別種類般若波羅蜜門悟一切法作者不可得故。
    ●娑（上）字時入現前降霔大雨般若波羅蜜門。悟一切法時平等性不可得故。
    ●莽（輕呼）字時入大迅疾衆峯般若波羅蜜門悟一切法我所執性不可得故。
    ●誐字時入普遍輪長養般若波羅蜜門。悟一切法行取性不可得故。
    ●他（上）字時入眞如無差別般若波羅蜜門悟一切法處所不可得故。
    ●惹字時入世間流轉窮源清淨般若波羅蜜門悟一切法能所生起不可得故。
    ●娑嚩（二合）字時入念一切佛莊嚴般若波羅蜜門。悟一切法安隱性不可得故。
    ●馱字時入觀察法界道場般若波羅蜜門。悟一切法能持界性不可得故。
    ●捨字時入隨順一切佛敎般若波羅蜜門。悟一切法如寂靜性不可得故。
    ●佉（上）字時入現行因地智慧藏般若波羅蜜門。悟一切法如虛空性不可得故。
    ●訖灑（二合）字時入決擇息諸業藏般若波羅蜜門。悟一切法性不可得故。
    ●娑多（二合）字時入摧諸煩惱清淨光明般若波羅蜜門。悟一切法任持處非處令不動性不可得故。
    ●孃（輕呼上）字時入生世間差別般若波羅蜜門。悟一切能所知性不可得故。
    ●囉他（二合）字時入逆生死輪知道場般若波羅蜜門。悟一切法執著義性不可得故。
    ●婆（引去）字時入一切宮殿道場莊嚴般若波羅蜜門。悟一切法可破壞性不可得故。
    ●磋（上）字時入修行加藏益差別道場般若波羅蜜門。悟一切法欲樂覆性不可得故。
    ●娑麼（二合）字時入現見十方諸佛旋般若波羅蜜門。悟一切法可憶念性不可得故。
    ●訶嚩（二合）字時入觀察一切衆生堪任力遍生海藏般若波羅蜜門悟一切法可呼召性不可得故。
    ●多娑（二合）字時入一切功德海趣入修行源底般若波羅蜜門。悟一切法勇健性不可得故。
    ●伽（去）字時入持一切法雲堅固海藏般若波羅蜜門。悟一切法厚平等性不可得故。
    ●吒（上）字時入願往詣十方現前見一切佛般若波羅蜜門。悟一切法積集性不可得故。
    ●儜（上）字時入字輪積集俱胝字般若波羅蜜門。悟一切法離諸諠諍無往無來行住坐臥不可得故。
    ●頗字時入成就一切衆生際往詣道場般若波羅蜜門。悟一切法遍滿果報不可得故。
    ●塞迦（二合）字時入無著無礙解辨地藏光明輪普照般若波羅蜜門。悟一切法積聚蘊性不可得故。
    ●也娑（二合上）字時入宣說一切佛法境界般若波羅蜜門。悟一切法衰老性相不可得故。
    ●室左（二合上）字時入一切虛空以法雲雷震吼普照般若波羅蜜門。悟一切法聚集足跡不可得故。
    ●吒（上）字時入無我利益衆生究竟邊際般若波羅蜜門。悟一切法相驅迫性不可得故。
    ●荼（引去）字時入法輪無差別藏般若波羅蜜門。悟一切法究竟處所不可得故。
    善男子。我稱如是入諸解脫根本字時。此四十二般若波羅蜜門爲首。入無量無數波羅蜜門。又善男子。如是字門是能悟入法空邊際。除如是字表諸法更不可得。何以故。如是字義不可宣說。不可顯示不可執取。不可書持不可觀察。離諸相故。善男子。譬如虛空是一切物所歸趣處。此諸字門亦復如是。諸法空義皆入此門。方得顯了。若菩薩摩訶薩。於如是入諸字門。得善巧智。於諸言音所詮所表。皆無罣礙。於一切法平等空性。盡能詮持。於衆言音。咸持善巧。菩薩摩訶薩。能聽如是入諸門印阿（上）字印聞已受持讀誦通利。爲他解說不貪名利。由此因緣得二十種殊勝功德。何等二十。謂得強憶念。得勝慚愧。得堅固力。得法音旨趣。得增上覺。得難勝惠。得無礙辨。得總持門。得無疑惑。得違順不生恚愛。得無高下平等而住。得於有情言音善巧。得蘊善巧處善巧界善巧。得緣起善巧因善巧緣善巧。得法善巧。得根勝劣智善巧。得他心智善巧。得觀星曆善巧。得天耳善巧宿住隨念智善巧神境智善巧死生智善巧漏盡智善巧。得是處非處智善巧。得往來等威儀路善巧。是爲得菩薩二十種珠勝功德。善男子。我惟知此入諸解脫根本字智。如諸菩薩摩訶薩能於一切世間善巧之法。以智通達到於彼岸。而我云何能知能說彼功德行。
    大方等大集經海慧菩薩品卷第十二云。
    爾時世尊。復告海惠菩薩。善男子。若欲受持如是等經。欲因寂靜甚深心者。應當持門句法句金剛句至心觀察。門句者一切法中而作門戶。所謂。
    阿字一切法門。阿者言無。一切諸法皆悉無常。
    波亦一切法門  波者卽以止義
    那亦一切法門  那者諸法無礙
    陀亦一切法門  陀者性能調伏一切法
    沙亦一切法門  沙者遠離一切諸法
    多亦一切法門  多者一切法如
    迦亦一切法門  迦者一切諸法無作無受
    娑亦一切法門  娑者一切諸法無有分別
    迦亦一切法門  伽者如來正法甚深無底
    闍亦一切法門  闍者遠離生相
    曇亦一切法門  曇者於法界中。不生分別
    奢亦一切法門  奢者具奢摩他。得八正道
    叉亦一切法門  叉者一切法盡
    若亦一切法門  若者諸法無礙
    他亦一切法門  咃者一切諸法是處非處
    蠱亦一切法門  蠱者觀五陰。已得大利益
    荼亦一切法門  荼者一切諸法無有畢竟
    迦亦一切法門  迦者身寂靜故。得大利益
    至亦一切法門  至者心寂靜故。離一切惡
    優亦一切法門  優者受持擁護清淨禁戒
    蛇亦一切法門  蛇者主善思惟
    賛亦一切法門  賛者住一切法
    修亦一切法門  修者一切諸法性是解脫
    毘亦一切法門  毘者一切諸法悉是毘尼。
　　毘尼者調伏已身
    時亦一切法門  時者一切諸法性不染汚
    阿亦一切法門  阿者一切諸法性是光明
    婆亦一切法門  婆者修八正道
    娑亦一切法門  娑者一切諸法非內非外。
    善男子。是名門句。能淨念心。能淨其心。知衆生根本。法句者。一切諸法解脫印。如是等文有二十五印名。乃至云。如是法句者。卽是得過去未來現在諸佛菩提。如是法印攝取八萬四千法聚。若能如是觀法聚者。卽能獲得無生忍。又云。金剛句者。其身不壞猶如金剛。何以故。法性不壞故。智慧性能破無明。是故智慧名金剛句。如是文有多句。善男子。若有菩薩能解如是等句義者。必當坐於菩提樹下金剛師子法座之上。又云。善男子。菩薩有四種。一者初發菩提之心。二者修行菩提之道。三者堅固不退菩提。四者一生補佛處。摩訶般若波羅蜜經第八四念處品云。復次須菩提菩薩摩訶薩摩訶衍。所謂字等語等諸字入門。何等爲字等語等諸字入門。
    阿字門。一切法初不生故。羅字門。一切法離垢故。波字門。一切法第一義故。遮字門。一切法終不可得故。諸法不終不生故。那字門。諸法離名相。不得不失故。邏字門。諸法度世間故。亦愛枝因緣滅故。陀字門。諸法善心生故。亦施相故。婆字門。諸法婆字離故。荼字門。諸法荼字淨故。沙字門。諸法大自在王性清淨故。和字門。入諸法語言道斷故。多字門。入諸法如相不動故。夜字門。入諸法如實不生故。吒字門。入諸法制伏不可得故。迦字門。入諸法作者不可得故。婆字門入諸法時不可得故。麼字門。入諸法我所不可得故。伽字門。入諸法去者不可得故。他字門。入諸法處不可得故。闍字門。入諸法生不可得故。簸字門。入諸法簸字不可得故。馱字門。入諸法性不可得故。賒字門。入諸法定不可得故。坐字門。入諸法虛空不可得故。叉字門。入諸法盡不可得故。哆字門。入諸法有不可得故。若字門。入諸法智不可得故。他字門。入諸法他字不可得故。婆字門。入諸法破壞不可得故。車字門。入諸法欲不可得故。如影五陰亦不可得故。魔字門。入諸法魔字不可得故。火字門。入諸法喚不可得故。嗟字門。入諸法嗟字不可得故。伽字門。入諸法厚不可得故。他（土荼反）字門。入諸法處不可得故。拏字門。入諸法不來不去不立不坐不臥故。頗字門。入諸法遍不可得故。歌字門。入諸法聚不可得故。醝字門。入諸法醝字不可得故。遮字門。入諸法行不可得故。吒字門。入諸法驅不可得故。荼字門。入諸法邊竟處故。不終不生過荼無字可說。何以故。更無字故。諸字無礙無名亦滅。不可說不可示。不可見不可盡。須菩提。當知一切諸法如虛空。須菩提。是名陀羅尼門。所謂阿字義。若菩薩摩訶薩。是諸字門印。阿字印。若聞若受若誦。若讀若第。若爲他說。如是知當得二十功德。何等二十。得強識念。得慚愧。得牢固心。得經旨趣。得智慧。得樂說無礙。易得諸餘陀羅尼門。得無礙疑悔心。得聞善不喜聞惡不怒。得不高不下住心無增減。得善巧知衆生語。得巧分別五陰十二入十八界十二因緣四諦。得巧分別衆生諸根利鈍。得巧知他心。得巧分別日月歲節。得巧分別天耳通。得巧分別宿命通。得巧分別生死通。得能說是處非處。得巧知往來坐起等身威儀。須菩提是陀羅尼門。字門阿字門。等是名菩薩摩訶薩摩訶衍。評曰。據大日經此等字義卽是遍一切處善巧法門。故知卽是入印經中遍一切處。音聲惠之法門也。
    二現字形大日經百字持誦品云。爾時世尊。又復宣說淨除無盡衆生界句。流出三昧句。不思議句。轉他門句。若本無所有。隨順世間生。云何了知空。生此瑜伽者。若自性如是。覺名不可得。當等空心生。所謂菩提心。應發起慈悲。隨順諸世間。住於唯想行。是卽名諸佛。當知想造立。觀此爲空空。如下數法轉。增一而分異。勤勇空亦然。增長隨次第。卽此阿字等。自然智加持。
　　阿娑嚩。迦佉哦伽。遮車若社。吒咤拏荼。多他娜馱。波頗麼婆。野囉羅嚩。奢沙娑。訶乞灑。仰壤拏曩莽。祕密主。觀此空中流散。假立阿字之所加持成就三昧道。祕密主。如是阿字住於種種莊嚴布列圓位。以一切法本不生故。顯示自形。或以不可得義。現嚩字形。或諸法遠離造作故。現迦字形。或一切法等虛空故。現佉字形。或行不可得故現哦字形。或諸法一合相不可得故。現伽字形。或一切法離生滅故。現遮字形。或一切法無影像故。現車字形。或一切法生不可得故。現若字形。或一切法離戰敵故。現社字形。或一切法離我慢故。現吒字形。或一切法離養育故。現咤字形。或一切法離怨對故。現拏字形。或一切法離災變故。現茶字形。或一切法離如如故。現多字形。或一切法離住處故。現他字形。或一切法離施故。現那字形。或一切法界不可得故。現馱字形。或一切法勝義諦不可得故。現波字形。或諸法不堅如聚沬故。現頗字形。或一切法離繫縛故。現麼字形。或一切法諸觀不可得故。現婆字形。或一切法諸法諸乘不可得故。現也字形。或一切法離一切塵故。現囉字形。或一切法無相故。現邏字形。或一切法離寂故。現奢字形。或一切法本性鈍故。現沙字形。或一切法諦不可得故。現娑字形。或一切法離因故。現訶字形。祕密主。隨入此等一一三昧門。祕密主。觀是乃至三十二大人相等。皆從此中出。仰壤拏曩莽等於一切法。自在而轉。此等隨現。成就三藐三佛陀隨形好。決云。祕密主觀此空中流散假立。阿字之所加持成就三昧道。祕密主。如是阿字住於種種莊嚴。布列圖位。乃至有形無形。有相無相。一切從阿字也。置謂種種莊嚴也。觀者謂令祕密主觀此也。謂住種種形像莊嚴。而分別其位也。此諸法本不生故。顯示自形。自形卽是阿字也。於自形中顯示本不生也。阿字如是。祕密主。種種置位間布我觀住不生諸法自形顯示是經文也。觀此阿字。於空中流出世間萬像一切世間皆從此生然本不生也。阿假立加持三昧成就。證三昧具般若。成萬行皆由此阿字。得福惠圓滿皆從此阿字一門也。此字能生種種色。謂青赤白黑乃至雜間。有無量種及種種形。謂三角方圓半月之類。及本尊等無量不同。若識此中眞實之義。無不與體入於阿字之門。同於毘盧遮那也。上來所說阿字門。卽是顯示自身我。卽我自身本不生。亦無滅。不生不滅者。卽是如來之身。當知如是觀察之。故云阿字以自形顯示其德也。次或無所得義。從嚩字形。顯示不可得義。此嚩以證本不生也。嚩字形現。此嚩卽是下文言語道斷是也。此明何義。佛言。阿字具有一切功德。或直從阿字門。以本不生而顯說之。或從異門顯之。卽是嚩等諸字門也。其義雖異門亦有殊。然所示我之自身本不生義。無有異也。若法有一是生卽是可說之相。非言語道斷之法。以阿字言語斷心行滅故。入阿字門。以阿字故。卽知此嚩不可說示也。以下皆是異門之相。或一切法中造作離故。迦字形現此卽明一阿字門。然欲明一切法本來無作故。現此迦字。然此迦字卽明阿字義也。如迦字若上置橫畫卽不成迦聲。所以不成者。以迦中闕阿聲也。此迦字上頭卽有阿形。當知此百字皆爾。下例可解。若無阿聲在中。卽不開口。亦自無有聲也。或一切法虛空等故。佉字形現。或行不可得故。哦字形現。或一合相不可得故。重迦字形現（阿賴耶含一切染淨種子。是含藏義）或諸法離生滅故遮字形現（遮正翻卽是死滅之義也）或諸法無影像故車字形現（如世間法因日樹等和合卽有影生也）或一切法離生故。惹字形現。或一切法離戰敵故。重社字形現（此是有此。有彼義。有此彼卽有戰敵也）或一切法離卑下故。吒字形現（吒是我慢自高之義。對此卽有卑下。卽有生滅義。不與阿字相應。以阿聲在中故。卽明無卑下無慢之義也）或一切法離養育故。吒字形現（是滋養成立義。如調和氷土等而養株木等卽得滋養。然一切法入阿字也）或離怨故。拏字形現（怨謂一向自身於一切處作惡。卽對非惡處爲二也）或災變離故。重荼字形現（是災變義。謂世間蝗虫水火之異。及盜賊侵伐等是也）或諸法如如離故。多字形現（若觀如如卽有所觀。有所觀故。卽有生有滅。卽不與阿字相應。故如如亦須離也）或諸法離住處故。他字形現（若有是處有非處。卽有是非心生。不與阿字相應）或一切諸法離施故。娜字形現（若有此彼所施之物等。卽不與道相應也。如般若說）或一切法界不可得故。馱字形現（界謂各持本位也。諸法界其像萬端界者衆像在中之意也。此界不可得）或一切法諦不可得故。波字形現（第一義諦亦不可得也）或一切法同沬不堅故。頗字形現（沬是不堅義。猶離不堅。卽阿字之德也）或一切法離縛故。麼字形現（若見有縛解卽有執心故也。入阿字。卽無縛無脫。以不生故）或一切法觀無所得故。婆字形現（觀卽觀照也。以觀照成。卽有受生處。若了本無。卽無生無觀也）此中釋婆字。不合釋此麼字也。此是字義。別釋之。文誤也。或諸乘不可得一切法故。野字形現（乘謂三乘。凡乘船車之類。有所至皆此義也。若有所乘卽有所得也）或一切法塵離故羅字形現（囉是染義。染汚謂令清淨色染汚。此卽是塵染也。諸法離一切垢）或一切法無相故。欏字形現（若有相者卽對無相。與阿字不相應）或一切法離言說故。嚩字形現。或一切法離寂故。奢字形現（奢是寂然義。若有寂然有散亂。無寂無亂。法體如是也）或本性愚夫一切法故。沙字形現（沙是愚夫無所識。義愚智爲失。不與本體相應（上））或諦不可得故。娑字形現（此諦是眞實之義。諦非諦爲二。是世間法）此是現字形也。言現字者（一切法門功德皆在此中也）或一切法離因故。訶字形現（訶是因義。若有因有果卽是生滅法也。入不生門卽無因無果。他倣此）祕密主。隨入此等一一三昧門。祕密主觀是乃至三十二大人相等。皆從此中生。阿字乃至訶字等。於一切法。自在而轉。此等隨現三藐三佛陀隨形好。成就及此等三藐三佛陀隨形好。祕密主。一一三昧門隨入見之。祕密主。乃至三十二大人相等皆此中生經文也。卽此一一字。有三十二三昧門。此三十二門互相入故。能成三十二相也。謂上迦等二十字也。囉等八字及此四字并爲三十二也。一一字中三昧。皆具三十二相也。次俄惹拏那麼五字。一切法中自在而轉。此等正等覺成隨形好成就隨現經文也。此五字遍於定惠中。亦能成三昧亦能成智慧。能遍成如來八十隨形好也。是故修眞言行者。當識此等字義。若眞言中有此等字者。隨義相應卽知意明如此事也。以明如此義故。卽知此眞言有如是功德力用也。評曰。據金剛頂。此等文字卽是法曼荼羅。相好圓滿之法身也。一法身中隨出多身。皆以此字爲種子也。別有三十二相布字祕法。是大祕密。不載此中。
    三觀字輪大毘盧遮那成佛神變加持經卷第五字輪品第十云。爾時薄伽梵毘盧遮那。告持金剛祕密主言。諦聽祕密主。有遍一切處法門。祕密主。若菩薩住此字門。一切事業皆得成就。南麼三曼多勃馱喃阿南麼三曼多沒馱喃娑南摩三曼多嚩折囉𧹞嚩。
    迦佉哦伽。遮車若社。吒咤拏荼。多他娜馱。波頗麼婆。野囉邏嚩。奢沙娑訶吃灑（二合右此一轉音上聲短呼之）。南麼三曼多沒馱喃阿。南麼三曼多沒馱喃娑。南麼三曼多嚩折囉𧹞嚩。迦佉哦伽。遮車惹社。吒咤拏荼。多他娜馱。波頗麼婆。野囉邏嚩。奢沙娑訶乞灑（二合右此一轉皆去聲。長呼之）南麼三曼多沒馱喃暗。南麼三曼多沒馱喃糝南麼三曼多嚩日囉𧹞鍐。劍欠儼儉。占襜染瞻。喃諂喃湛。擔探喃淡。𠷖[口*泛][口*鍐][口*梵]。閻㘕藍鍐。睒衫參甜吃衫（二合其口邊字皆帶第一轉本音呼之）南麼三曼。多沒馱喃噁。南麼三曼多沒馱喃索。南麼三曼多嚩日囉𧹞嗼。屩卻虐噱。灼綽弱杓。礫坼搦擇。[口*但]託諾鐸。博泊漠嚩。藥𡀩落嗼。鑠嗦矐吃索（二合皆帶第一轉音。入聲呼之）伊縊塢烏。哩[口*梩]里狸。翳藹汚奧。仰攘𠸎曩莽。𠵫穰儜曩忙。噞髯喃南鍐。㖸弱搦諾莫。祕密主。如是字門道。善巧法門次第。住眞言道。一切如來神力之所加持。善解正遍知道。菩薩行舞。過去未來現在諸佛世尊。已說當說今說。祕密主。我今普觀諸佛剎土。無不見此遍一切處法門。彼諸如來無有不宣說者。是故祕密主。若欲了知眞言門修菩薩行。諸菩薩於此遍一切處法門。應勤修學。於舸遮吒多波。初中後相加。以等持品類。相入自然獲得菩提心行。成等正覺及般涅槃。有此等所說字門。相與和合眞言法敎初中後俱。眞言者。若如是知隨其自心而得自在。於此一一句。決定意用之。以惠覺知。當授無上殊勝句。如是一輪輪轉字輪。眞言者。了知此故常照世間。如大日世尊。而轉法輪。字輪品第十有法門。名遍一切處。修菩薩字位。住時一切所作皆得成就者。卽此字輪法門。是遍一切處法門也。菩薩若住此字輪法門者。始從發妙菩提心。乃至成佛。於是中間所有一切自利利他。種種事業由入此法門故。一切皆得成就。無有罣礙也。又上來所說阿闍梨住於佛地者。義猶未了。謂此中字門卽是也。最初阿字卽是菩提之心。若觀此字而與相應卽是同於毘盧遮那法身之體也。謂觀此阿字之輪。猶如孔雀尾輪光明圍繞。行者而住其中。卽是住於佛位也（更問）此字輪當作三重。於中而置阿字。餘字眷屬在外也（更問）又此阿有五種阿阿長暗惡惡長。又每字輪初先有三重歸命三寶眞言之心。謂阿字娑字嚩字此三字顯三部義也。阿字是如來部。娑字是蓮華部。嚩字是金剛部。每三部隨五字輪而轉。隨義相應之相。前言漫荼羅。今云輪者。卽是漫荼羅義。前者壇法中心是大日如來。卽同此中阿字。北邊置蓮華及諸眷屬。皆在一處卽是此中之娑字。南邊置執金剛及諸眷屬。卽是此中之嚩字也。今從阿字而更生四字。卽是大悲胎藏之業也。從一嚩字轉生多字。故名爲輪也。第一阿字卽是菩提心體。次有迦佉伽俄仰等五音。皆取四字（各除第五聲）次又取也羅乃至乞叉。皆是男聲。悉入阿字輪也。行者已發菩提之心。當進修如來之行。故次明阿（長）字輪。是行也。其三部者謂三字是也。次迦字乃至乞叉。亦皆傍角加點用爲長聲字輪也。既已具足如來之行。則成菩提。故次明暗糝鍐字輪。此三部也。此阿上有點是大空義。猶菩提之心離一切諸相。卽名諸佛。是成菩提也。次迦字乃至乞叉皆加上一點。爲暗字輪也。已成菩提當至何所。謂大涅槃。故次於此中。而明噁嗦嗼等字輪也（三部也）如迦乃至乞叉皆傍加··點。卽涅槃輪也。其噁（長聲）字一字是方便輪。所以中無也。此是釋迦佛輪（羯磨部遍入一切輪故無別壇。瑜伽云爾）凡字輪大爲三分。初阿字卽爲一分。次迦乃至二十字爲第二分。次也字乃至訶字爲第三分。除去乞叉字。由此字已重故也（謂有迦沙二聲。故重也）以上皆智慧字也。次有伊（上）伊鄔（上）烏𧫦愛惡（多呼反）奧八字。加此八字卽成就三昧。皆是三昧聲也。亦隨五輪而恒轉。其義可知。次有俄（魚可）若（而可）曩（上）莫（慕可）此字遍一切處。謂遍於定惠中也。然此五字亦隨五輪而轉。謂加傍點。或加上圓點。或加傍二點等。此五皆成五字也。所謂字輪者。從此輪轉而生諸字也。輪是生義。如從阿字一字卽轉生四字。謂阿是菩提心。阿（長）是行。暗是成菩提。噁是大寂涅槃。噁（長）是方便。如阿字者。當知。迦字亦五字。乃至佉等凡二十字。當知亦爾。次有十二字。謂伊（上）伊鄔烏嚕留盧留𧫦愛烏奧十二字卽同字上之點。謂三昧也仰壤拏曩莽亦有五字。卽同上頭之點也。其也囉等八字。卽同字傍之二點。是除之義也。當知此字輪卽遍一切眞言之中。若見阿字。當知菩提心義。若見長阿字。當知修如來行。若見暗字。當知成三菩提。若見噁字。當知證大涅槃。若見長噁字。當知是方便力也。若見迦等二十字。亦隨義類而演說之。當知此諸字等皆是惠也。若見囉等八字。當知卽同傍點。亦是隨類相應也（謂囉是無垢等）若見伊等。卽顯三昧。若見仰等五字。當知卽大空之點也。大空離一切諸相。卽是成佛義也。若行者如是了達。則能入一切陀羅尼義。旋轉無礙。故名爲字輪也。如是祕密主。字道門善巧眞言道住次第。諸佛初加持三藐三佛陀道。菩薩行舞者。經云如是。卽指上字輪也。如上來所說定惠空等。卽是佛道之門。能成正覺之道也。若了知字義。卽能住於眞言之道。其中次第法則證入之相。階位差別亦悉曉知。明達通塞。無有疑滯也。然此悉曇字母。乃至世間童子亦常修習。何能頓辨如是事耶。然此諸字皆是如來。以加持神力從如來內證體性。而流出之。故能有是不思議業用。若人明解此中意趣方便。卽是通達三菩提道也。善能通者。謂達一切衆生諸根性欲。當以何法而得入道。當從何門而得曉悟。如是等無量無邊皆能了知。而隨衆生。受與妙法。皆令得至如來之地也。舞者如世人舞。而於大衆中動種種身業。屈申俯仰又出種種微妙巧便之音。曲順衆生之所欲樂彼大衆。或令歡喜。或令悲思。或令恐怖以一身口所出方便。令諸衆生所益不同由彼善知去就能順衆生心故。菩薩亦爾。現種種威儀。無不成印出種種妙法音。皆是眞言。圓應無方皆得大利故。名菩薩舞也。三世如來皆作是說。已說今說當說者。如是字門眞言淨道。十方三世諸佛道同。皆如是普現色身。以種種門開示佛道。同彼舞伎曲順人情也。無彼我者我以佛眼。遍觀三世一切佛剎。同說此門一切佛與我無異。一切佛與彼諸如來。亦復如是。無有異說。故云無彼我也。此卽一切佛敎。應當如是修之。若異此者。方便卽不具也。以是故者。是如來結成彼義。而告金剛手。若告金剛手。當知卽是告一切大會衆也。謂彼眞言行菩薩。若欲速得古佛之法者。應當修學如是遍一切處法門。懃心聽聞思惟修習。由此之故。或能一生之中得一切如來種種舞戲歌詠。而利益衆生也。初中後相加者。謂阿等五字爲初。迦等二十字爲中。囉等八字皆是傍點。伊等十二字皆是上畫。仰等五字皆是上點。此諸字皆是助成字義。故後分也。凡迦遮吒多波等皆屬阿字門。阿字是菩提心。此中初中後相加者。如阿字單是菩提心。若傍角加畫卽是行也。此是菩提心并行也。若上加點者。卽是菩提心。并大空離一切相成菩提也。若阿字傍加二點。卽是菩提心。并除一切障得涅槃也。他皆放此。而轉相加或但一義或二或三義可知也。或有阿字。上雖無點。而其次有字上重字。有其仰壤拏曩莽等聲。以此連前卽是暗字。所以爾者。此仰等是點。用加於前。卽阿字成暗音也。或阿字無點。其次有重字。有也如迦佉俄伽（重）四字。用於仰字爲點也。遮車闍社字用壤字爲點也。他放此囉等聲。以配於前卽成噁字也。所以然者。也囉等皆是傍二點。今以連前阿。卽成噁聲也（更審問）夫法體無言離諸分別戲論。復能一切如來以自在加持神力故。成此字輪。故能作如來事。利益群品也。迦遮吒哆跛三昧品。證菩提心行佛受與并涅槃。此等說字等相加有眞言敎初中後俱（此是經文已釋文竟）如是知隨意。持誦者決意一一句用之。知覺當授與句無上殊勝者。如是知者。卽是一切智智名之差別。若行者如是了知字輪之義。卽能所欲皆得成就。以要言之。所謂一切皆隨意成者。謂成如來一切事業也。若成此者卽是同於法王。於一切法中。而得自在。亦得隨本所願爲一切衆生開淨知見令得佛惠也。何人得此利益。謂如理具緣。善持誦者。故次云持誦者也。誰得此決定意耶。謂有惠之人善覺了識知字輪義故。隨於阿等諸字。一一字門隨所修行。決定悉皆成菩提之果。勿生疑惑也。此中覺知何法。謂如阿字是菩提心。加點卽是菩提行。加於大空卽是成佛也。若菩提心清淨。除一切蓋障。卽是大般涅槃。更無他義也。如是等一一通達了知。卽是受得無上殊勝之句。無上句卽是成菩提也。此無上菩提之心。卽是諸佛自然之智。實無有能授與之者。但行者方便具足。善知字輪之義。自然得之。卽是授與無上菩提也。如是一輪輪轉字輪。知持誦者常明世間。如世尊毘盧遮那。輪轉者如世間之輪。若旋運之時。不可知是終始之際。無有邊際。不可窮盡。當知一一字輪亦復如是。從阿字旋轉出生一切諸字。此字輪卽遍一切眞言名字之中迴轉總持無有邊際。不可盡源。遍一切處。卽是百千萬億旋陀羅尼也。行者若能如是了知字輪之義者。則能以此常明。而照世間。常住之明卽是大日如來體。同彼毘盧遮那。而轉法輪也。此中常明卽是大惠日也。此之卽是菩提之心。阿字之體。無生無作無有變易。非由造成。如是常住實相之惠。故名常明也。若行者勤功久修。無有懈退者。決定得之也。然上來所說曼荼羅方軌法用。散華灌頂。乃至或授以明鏡。如以金錍決其眼瞙。如是等皆爲創發菩提心者。以方便加持次第法用。成彼堅固之心。作入佛法之階漸。然此中祕旨在於字輪也。所以者何若行者。爲人作阿闍梨。欲造立漫荼羅者。先須住於世尊之位。謂以此諸字門。而合集成身。卽是身同於佛也。謂瑜伽阿闍梨。觀行成就隨心所作任運皆成。觀此字輪遍布身分。猶明見故。同於佛與佛同位也。然布字之時當分爲四分。卽是四重漫荼羅也。頭爲初分。是阿字菩提心位。從迦佉俄伽仰等。乃至奢沙娑訶。凡是第一聲者。皆屬菩提之心也。當從行者眉間白毫相處。而觀迦字。從於佉以下當右旋逐日而轉。以次一匝布之令環轉相接。次從咽以下爲第二分。屬長阿字門。亦當中與白毫上下。相應右行布之。一匝相接。此是菩提之行也。次從心以下爲第三分。屬暗字門。從心上布於●字。以次右旋一匝相接。次從臍以下屬噁字門。是大涅槃。亦從中而置惡字。以次右旋一匝令遍也。頭爲上分。咽心爲中分。臍爲後分（私謂。發菩提心爲初行果爲中。大寂爲後也）其第五惡（引）字遍一切處。隨意所作皆得也。此在身外。如佛身光隨意。而用不在身內布字之位也。迦字亦爾。與噁同也。師既如是成身已。其漫荼羅亦如是布之。亦當想弟子令如是作之。三事皆成。是祕密漫荼羅也。若不了達此中意趣。雖依前事法而作。不名善作。虛齎功夫亦無所成也。又此布字之法是祕密漫荼羅。自非久習眞明之行堪傳授者方以意相傳。不可以文載。故師以口相授。經所不說。但云如毘盧遮那輪轉也。復次行者。須知諸字之色。謂初●字及迦字等二十五字。及也囉乃至訶字。皆屬於阿。作其黃色。所謂金剛之色也。第二●阿字轉作黃白色。所謂寂靜色也。阿字體黃。三昧爲白。二色合故黃白色也。第三加頭上點者。亦作黃白色也。●阿字黃。大空白故黃白也。次第四●噁字轉作黃黑色。阿字黃。··點涅槃色黑。故黃黑也。亦··點是降伏義。猶如涅槃壞滅摧破一切障法。此亦如是。故··點作黑也。等五噁卽用噁字者。阿字體黃。上點卽白。傍卽黑當知卽是種種雜色也。凡布漫荼羅亦爲三重。第一重迦字乃至訶周匝內重名爲金剛輪也。此金剛輪持一切法。猶如世界金剛之輪持於世界也。卽是行者最初菩提心輪。謂欲堅固菩提心。故先作內重也。次第二輪謂（阿暗）此是長阿及暗二輪。同是中分。若用阿（引）字爲輪。卽不須用暗字輪也。若用暗爲輪。卽不須用阿（引）字輪也（私謂。阿引是行是因。暗是證是悟也）次第三輪用噁字爲輪。亦從中如上布之令環合也。其伊等十二字。在外散布猶如光焰也。此卽是三轉法輪之義也。如是布已持誦者。卽成持明之身。猶如大日如來神力加持。等無有異。此輪亦名因緣輪也。師及弟子并漫荼羅皆作如是祕密之輪。又此諸字卽是眞言之輪。故凡有四種輪也。又字輪者。梵音云噁剎囉輪。噁剎囉是不動義。不動者。所謂是阿字菩提心也。如毘盧遮那住於菩提心體性種種示現普門利益。種種變現無量無邊。雖如是垂迹無窮盡。能實常住不動亦無起滅之相。猶如車輪雖復運▲ヨコカミ△轉無窮。而當中未曾動搖。由不動故。能制餘動而無窮極也。此阿字亦復如是。以無生故卽無動無退。而生一切字。輪轉無窮。是故名不動輪也。若行者能了達如是不動之輪。而布諸明卽以其體自然。身有所表無非密印。口有所說悉是眞言。凡有見聞觸知之者。皆必定於無上菩提所成福利眞不虛也。如能如是。卽同毘盧遮那。而作佛事常照世間也。凡行者持誦時。當觀字輪或爲句輪。所謂句輪者。觀本尊心心上有圓明。而布眞言之字輪轉相接令明了現前。持誦時觀此字。猶如白乳。次第流注入行者口。或注其頂相續不絕。遍滿其身乃至遍於支分。其圓明中字常明了。如常流水而無有盡。如是持誦疲極已。卽但住於寂心。謂觀種子字也。其觀法如上已具說之。若得見種子字已。卽從種子字中。而見本尊也。如是成已卽能遍布字輪而成持明之體。方堪作諸事業也。如是阿字是不動義。是金剛體。凡欲令事堅固不動。或令若自若他道心不動等。皆用阿字加之。餘一切字亦隨事相應用之也。惠苑刊定記云。輪字品者。本疏云。日照三藏解之。輪有多義。略顯三釋。一約字相。楞伽中。字輪圓滿猶如象跡故。二約所詮。是理圓滿周備如輪滿足三約業用所言不虛。如文可知。大方廣佛華嚴經入法界品頓證毘盧遮那法身字輪瑜伽儀軌。夫欲頓入一乘修習毘盧遮那如來法身觀者。先應發起普賢菩薩微妙行願。後應以三密加持身心。則能悟入文殊師利大智慧海。然行者最初於空閑處。攝念安心閉目端身結跏趺坐運心普緣無邊剎海。諦觀三世一切如來遍於一一佛菩薩前。慇懃恭敬。禮拜旋遶。又以種種供具雲。奉獻如是等一切聖衆。廣大供養已。復應觀自心。心本不生。自性成就光明遍照。猶如虛空。復應深起悲念哀愍衆生不悟自心輪迴諸趣。我當普禮拔濟令其開悟。盡無有餘。復應觀察。自心諸衆生心及諸佛心本無有異。平等一相。成大菩提心。瑩徹清淨廓然周遍。圓明皎潔成大月輪。量等虛空無有邊際。復於月輪內右旋布列四十二梵字。悉皆金色放大光明。照徹十方。分明顯現。一一光中。見無量剎海。一一剎海有無量諸佛。一一諸佛有無量聖衆。前後圍遶坐菩提場。成等正覺。智入三際。身遍十方。轉大法輪。度脫群品悉令現證無住涅槃。復應悟入般若波羅蜜四十二字門。了一切法皆無所得。能觀法界悉皆平等無異無別。修瑜伽者。若能與是旋陀羅尼觀行相應。卽能現證毘盧遮那如來智身於諸法中得無障礙評曰。大日經中。有五字輪二百五十觀法。及百字輪布字觀法。并以三十二字。爲三十二相布字觀法。華嚴儀軌。四十二門布字觀法。并有圖壇。不載此中。又昔日照三藏將來華嚴三昧四十二重華壇佛像觀行圖壇。及以天台大師法華三昧四十二位華臺成佛圓融觀行。特與此文甚以契合。又大日經五字大漫荼羅。及金剛頂五字旋陀羅尼。並是祕密修證之法門也。

悉曇藏卷第六

悉曇藏卷第七

    日本國延曆寺沙門安然撰

    第七字義解釋有三評。曰。一合成字。二釋成句。三乘用字。一合成字卽是半滿兩字合成灌頂疏曰。他解。無常爲半。常爲滿。興皇彈。查梨兩片半邊滿耳。他又解。昔說無常不名滿。今敎具說常無常。故是滿。又彈。若以常足無常者。一片梨足半片査。應爲一菓者。此是藉足滿。興皇解。涅槃佛性之體非常非無常。常無常具足。故名爲滿也。今明彼家彈舊或爲半邊。或爲藉足。自說非常非無常。常無常爲滿者。此亦是査梨柿栗四片合爲一菓耳。復應詺之爲斣鏤滿也。今依此品普開一切字。悉是滿字。文云。如來出世能滅半字。是故汝今應離半字隨逐滿字。於一切法無礙無著。本對半明滿。既無有半。亦復無滿。當知字非字。以無字爲滿字也。又云。半字是諸經書記論文章根本。又半字是煩惱言說根本。又云。滿字是善法根本。一切善法言論根本。異論呪術。一切文字悉是佛說。非外道說。當知佛所說者。悉是內道正法。此以正法字而爲滿字也。又云。若解文字能令衆生口業清淨。佛性不爾。不假文字然後清淨。佛性自淨。當知諸字悉是佛性。佛性非字非非字。而能字能非字。所以稱爲滿字。雖有三義勿作三解。卽字無字。無字卽字。亦卽非字非非字。具足無缺。不縱不橫。爾乃得名爲滿字也。譬如金銀種種等寶同入爐冶俱成一器。而種種不失。亦名種種。亦名於一。一卽種種。種種卽一。亦復非一。又非種種。而種種而一。開一一字悉是佛性。法界亦復如是。包含一切字。而不得一字一切字。而具一字一切字。豈隔半邊藉足常無常斣鏤等而非滿字耶。是則名爲開祕說滿。河西（云云）初半字者。世法名半字。佛性爲滿字。又以九部爲半字。大乘爲滿。又云。梵本無半滿之言。直以事未成爲半字。具足爲滿字。興皇有半邊相足。無牽申等滿（矣）
    道暹記云。無牽申等滿者。前文無於引無常合成滿字之常。如前所引四片爲菓（矣）行滿記云。小乘以半字爲本。大乘以滿字爲本。若從本說。半字以滿字爲本。世間書記以半字爲本。若如來方便。流出世間經書記論。半字爲本。半字以滿字爲本也（抄）
    吉藏疏云。問。半滿是此間語。外國亦有此半滿語不。河西師云。外國不作半滿語。而作具足不具足語具足不具足既煩今存半滿語。不具足則是半。具足則是滿。然外國語多以複。此間多單。若以此語書彼言。則難相領解。故安師五失三不易。則在於此也。但半滿難解。此中解亦多。前一解約字論半滿。字本則爲半。字之枝流根本支末合說故爲滿。則如大品四十二字以爲根本。從四十二字支流。出於諸字。若爾若四十二字。則是半支流出諸字。支本合說則爲滿。大品乃不作半滿之名。而此中之初說半字。以爲根本。以半字爲根本。大品明四十二字。爲字根本者。則是根本半字也。而論解。四十二字則以字爲本。故云從字有語。從語有義。若是此中則以語爲本。從語有字。故言有十四音名爲字義。從音有字有義也。次第二謝靈運傳惠觀法師解云。以音爲半。字音合說。名之爲滿也。次爲料簡汝音是一半字。是一半音字合說方名爲滿者。音半音既是本。字半字亦應是本。解云。不倒從音出字。音得是本。不從字出音。所以字不得爲本也。次第三河西師解云。前十四爲音。迦佉以去爲字。判辨本末之所。未詳此意。未知音之與字何者爲本末也。然此解。文直云有十四音。次第解釋。何者爲音。何者爲字。釋字中云。俱爲借字形以釋敎也。外國作●吒字形。猶如半月。如今月生七八日。爲借此月形以釋佛小乘半字敎也。外國●侘字形團圓猶如今十五日月。今借此形以釋大乘滿字之敎也。惠遠疏云。半字之義汎論有三。一就字體以別半滿。彼悉曇章。生字根本說之爲半。所生餘章文字具足名之爲滿。又十二章悉名爲半。自餘經書記論爲滿。二約所詮以別半滿。宣說世法名之爲半。說出世法以之爲滿。又出世中說小名半。說大名滿。三約所生以別半滿。如下文說。生煩惱者名爲半字。生善名滿。又生善中生世善者。名之爲半。生出世善說以爲滿。就出世中生小乘行。名之爲半。生大名滿（文抄）
    道暹記云。義淨傳云。惡病乃至菴阿在十六字。皆是聲韻。脚佉乃至梵摩在五五二十五字。名便繕。明此之一名。梵目因多義。一未成文義。二成文義。三男女根義。四虀醬義。五氣味義。然其大意總是第三轉聲。能簡別義。此二十五字未將上韻來配時。但是半字。不堪呼見（抄）
    惠均玄義記云。凡小字皆同半字。其十二字。譬如此聞之言。三十四字譬如此間之者。以就言便爲諸字。譬如諸字兩字合成名滿字。滿者善義。以譬常住。半者惡義。以譬煩惱。雖因半字爲字根本得成滿字。乃是正字凡夫所始皆由無明得成。常住乃是眞實雖以半字體爲不善。滿字體爲善。無妨滿字聲亦通不善半字聲亦通善。至於成語時亦不得直用一滿字。又半與之滿兩字亦得成語。不必皆是滿字也。又或以字義爲譬。又復或以字名爲譬。或以字形爲譬也。字義用十四音。喩昔半字也。字名者如十字。是語之盡。便取此盡處。作義。名其中前語已盡。後語之盡者。便以前者爲小盡。後者爲大究竟。此二盡之類是也。字形者。如半月者不足。如滿月者足。二種形之類也。又合兩字半得成滿字。以通一切也。舊云。半字者。是滿字之半合兩半字。則成滿字。今胡本經論道俗。皆用三種字。半者如此間之未足。滿者如此之具足也。以半字稱半人。以滿字稱滿人。半滿二意在後說也。十四音名字本者。滿字之半。卽此半字合而成滿。故以十四音。爲字本。十四音皆是半字（抄）
    和上悉曇記問答中云。如●悉●曇字。其●馱字上不加娜●字。則名半字。若加●娜字。乃名滿字（抄）評曰。據涅槃經。有三種字一是無字。二是半字。三是滿字。今約三字各開二字。無字二者。一是都無。如愚頑者都無筆疏。一是如無。如邊裔者所作文書半字二者一是半體。如梵文中多達祇耶。及以諸字之省是也。二是半字。如梵章中韻字體文。及以諸字之單。滿字二者。一是體滿。如體文中各合成字。●●等字。及以●盎迦等字。二是音滿。如諸章中十二十六韻字合體文字。各成其音。及加重麼多等字。以此三二。喩彼三二。無字二者。一外外道。如經文云。親近修習不善法者。是名無字。二內外道。如經云。又無字者雖能親近修習善法。不知如來常與無常。恒與非恒。及法僧二寶律與非律。經與非經魔說佛說。若有不能如是分別。是名隨逐無字義也。半字二者。一世間法。如經所有種種異論。呪術言語文字。皆是佛說。非外道敎。說初半字以爲根本。持諸記論呪術文章諸陰實法。凡夫之人學是字本。然後能知是法非法。二小乘法。如經又半字義者。皆是煩惱言說之本。滿字者乃是善法言說之根本。若言如來及正解脫入於半字。是事不然。何以故。離文字故。滿字二者。一權大乘。如經有知如來出現於世。能滅半。是故名爲解了字義。是故汝今應離半善解滿字。二寶大乘。如經如是字義能令衆生口業清淨。衆生佛性則不如是假於文字然後清淨。何以故。性本淨故。雖復處在陰入界中則不同於陰入界。是故衆生悉應歸依諸菩薩等。以佛性故。等視衆生無有差別。二釋成句。卽是單復二文釋成。一行義釋云。祕密主。云何如來眞言道。謂加持此書寫文字。以世間文字語言不異眞言實義。是故如來卽以眞言實義。而加持之。若出法性外別有世間文字者。卽是妄心謬見。都無實體可求。而佛以神力加持之。是則墮於顛倒。非眞言也。已知所加持處。如來以何法加持耶。故佛次言。祕密主。如來無量百千俱胝那庾多劫。積集修行眞實諦語四聖諦。四念處四神足。十如來力六波羅蜜。七菩提寶四梵住。十八佛不共法。祕密主。以要言之。諸如來一切智智。一切如來自福智力。自願智力。一切法界加持力。隨順衆生。如其種類開示眞言敎法者。謂以如來無量阿僧祇劫所集功德。而作遍一切處普門加持。是故隨一一言名成立中。皆如因陀羅宗。一切義利無不成就。又此一一功德。卽同眞言之相。法性自爾非造作所成。今且約阿字一言。以辨其義。如行者自證心時了知世出世間因果本不生。故無苦集滅道。而有一實諦。見此一實諦已。必定師子吼。廣爲衆生說之。是名積集修行眞實諦語。又知八倒本不生。故成如來念處。知四如意足本不生故。成法性神通。知是處非處智等本不生故。成佛自然智力。知六蔽本不生故。到於六度彼岸。知七菩提分本不生故。成七種無師覺寶。知四梵住本不生故。成無緣慈悲喜捨。知十八種法本不生故。是故出過心量。不與一切衆生共。乃至種種法門。當自在說之。復次知此經初品中義。若了知唯蘊無我。乃至證寂然界時。當約我人衆生壽者本不生故。明種種法門。以立五喩。觀察性空時。當約諸蘊本不生故。明種種法門。觀察蘊阿賴邪。乃至覺心前後際不可得時。當約心之影像本不生故。明種種法門。極無自性心生時。當約淨菩提心本不生故。明種種法門。乃至如來地當約大悲胎藏曼荼羅究竟不生義明種種法門。如阿字不生門者。及迦字無作門等。皆應廣說。如一一字者。乃至一一名。一一成立皆應廣說。復次世尊。於法自在。或以一字。攝菩提心等種種一法門。或以三字。攝止觀等種種二法門。或以三字。攝三空等種種三法門也。或以四字。攝念處等種種四法門。或以五字。攝根力等種種五法門。或以六字。攝六度等種種六法門。或以七字。攝七菩提寶等種種七法門。或以八字。攝八直道等種種八法門。或以九字。攝九定等種種九法門或以十字。攝十力等種種十法門。乃至以無量字。攝無量法門。諸名句等亦復如是。若就眞言通相。如行者持一阿字門時。隨彼性欲機緣。或悟四念處。或悟四神通等。各各不同。然隨解了一法門時。卽具諸餘法門。種種法寶不求自至。若就別相。如以四字攝四念處門。若如法修行時。雖自昔未曾正觀身受心法。自然悟念處門。而入法界諸法門。常途名義。如智度等廣說也。復次如來。以種種法門不可遍擧故。復擧要言之。初云一切智智者。卽是總擧十方三世如來一切金剛智印。以此同共加持。則無所不周。又一切如來本行菩薩道時。所集無邊福聚。發生無盡大願。至薩婆若中。究竟圓滿。是故皆得智名言。以如是福願智力。及一切法界本性加持力。隨順世間如其種類。而作加持。是故於一切衆生種種身語意。皆可開示眞言敎法。經云。祕密主云。何眞言敎法者。卽謂。阿字門等。是眞言敎相。雖相不異體體不異相。非造作修成。不可示人。而能不離解脫。現作聲字。一一聲字卽是。入法界門故。得名爲眞言法敎也。至論眞言法敎。應遍一切隨方諸趣名言。但以如來出世之迹始于天竺傳法者。且約梵文。作一途明義耳。經云。謂阿字門一切法本不生故者。阿字是一切法敎之本。凡最初開口之音。皆有阿聲。若離阿聲。則無一切言說。故爲衆聲之母。凡三界語言。皆依於名。而名依於字。故悉曇阿字。亦爲衆字之母。當知阿字門眞實義亦復如是。遍於一切法義之中也。所以者何。以一切法無不從衆緣生。從緣生者。悉皆有始有本。今賴此能生之緣。亦復從衆因緣生。展轉從緣。誰爲其本。如是觀察時。則知本不生際。是萬法之本。猶如聞一切語言時。卽是聞阿聲。如是見一切法生時。故卽是見本不生際。若見本不生際者。卽是如實知自心。卽是一切智智。故毘盧遮那。唯以此一字。爲眞言也。而世間凡夫。不觀諸法本源。故妄謂見有生。所以隨生死流。不能自出。如彼無智畫師自運衆綵。作可畏夜叉之形。成已還自觀之。心生怖畏頓躃于地。衆生亦復如是。自運諸法本源畫作三界而還自沒其中。身心熾然備受諸苦。如來有智畫師。既了知已。卽能自在。成立大悲漫荼羅。由是而言所謂甚深祕藏者衆生自祕之耳。非佛有隱也。迦字門一切諸法離作業故者。梵音迦哩耶是作業義。如諸外道計有作者使作者等。諸部論師亦說有作者。有作者有所用作法。三事和合故。有果報。若因般若方便。謂有決定。卽墮無因。若墮無因一切法卽無因果。能生法名因。所生法名果。是二法無故。作及作者。所用作法。罪福果報。及涅槃道。一切皆無。復次作作者相因得生。若定有作法。則當定有作者。是皆不異外道論議。如中論觀作作者品中廣說。今正觀察作作者等。悉從衆緣生卽入本不生際。本不生際者。有佛無佛法爾。如是爲名誰造作之首。是故若見迦字。則知一切諸法皆是造作所成。名爲自相。若是作法者。當知畢竟無作名爲眞實義也。佉字門一切諸法等。虛空不可得故者。梵音佉字是虛空義。世間共許虛空是無生無作法。若一切法本不生。離諸作是畢竟如虛空相。今此空相亦復不可得也。何以故。如世間無色處名虛空相。色是作法無常無住。若色未生未生。則無滅。爾時無虛空相。因色故。有無色處。無色處名空。中論觀六種品中廣說。此中義亦如是。若色本來不生。何者名爲無色處。無色處不可說。則無虛空定相。復次諸法如虛空相。是爲不誑相。如涅槃經說。五陰滅更不生餘五陰。是涅槃義。若五陰本來不生。今何所滅。而名涅槃耶。是故如虛空相亦不可得。是佉字門眞實義。哦字門一切諸法一切行不可得故者。梵云哦多也（二合）是名爲行。行謂去來進退不住之義。今從阿字門。展轉釋之。以諸法本不生故。無作無作故。則無所待對可說爲空。空者卽不行處。不行處尚不可得。況行處耶。中論觀去來品。明行止義。以相續故名行。如從穀子生牙葉及無明緣諸行等。以斷故名止。如穀子滅故牙葉滅。無明滅故諸行等滅。若法已行。則無行。已行故未行。亦無行。未有行法故。行時亦無行。不離已行未行故。以如是等種種門。觀察畢竟無行無行故。則無所止以無行無止故。則是無有往來諸趣者。亦無住涅槃者。復次若人不動本處。卽是所詣處者。當知是人無行無到故。云一切行不可得也。伽字門一切諸法一合不可得故者。梵云伽那。是密合義。如衆微相合成一細塵。諸蘊相合而成一身等。中論觀合品。諸論師言。以見可見見者三事故。而有所見。當知有合。聞可聞聞者。乃至染可染染者等諸煩惱亦然。答者云。凡物皆以異故有合。而今一切法。異相不可得。是故無合。如彼廣說。以字門展轉相釋。故且以行義明之。凡有所行。當知必有行可行行者三事相合。今一切法本不生故。則無所行。云何行可行行者得合耶。復次若諸法各各異相。終無合時。若至本不生際。則無異相。亦不可合。是故一切法。畢竟無合也。遮字門。一切諸法離一切遷變故者。梵云遮庾（二合）底。卽是遷變義。又梵音遮唎耶。是諸行義。如見遮時。卽知諸行遷變不住。中論觀行品云。諸行名五陰。以從諸行生故。是五陰皆虛妄。無有定相。如嬰兒時色。乃至老年時色。中間念念不住。分別決定性不可得。性名決定有。不可變異。如眞金不變。今諸法雖生不住自性。是故當知無性。如彼廣說。若性無者。本初不生。本初不生者。卽是如來之身。常恒安住無有變易。故云離遷變也。復次若一切法是和合所成。則有遷變。今諸法無生無作。乃至無所行故。則無和合。無和合故則離一切遷變。凡諸字門。皆當逆順旋轉相釋使無罣礙。今且約次第相承耳。車字門。一切諸法影像不可得者。梵音車（上）野是影義。如人影像皆依自身。如是三界萬法唯是識心因緣。變似衆境。是事如密嚴經廣說。乃至修瑜伽者。有種種不思議事。或能面見十方諸佛普現色身。亦皆是心之影像。以心本不生故。當知影像亦無所生。無所生故。乃至心無遷變。故影像亦無遷變。所以然者。如影自無定性。行止隨身。心影亦爾。以心動作戲論無一念住時故。世間萬用亦復爲之流轉。若了心如實相時。影亦如實相。故不可得也。惹字門。一切諸法生不可得故者。梵云惹哆也。是生義。如泥團輪繩陶師等和合故。有瓶生縷繩機紵織師等和合故。有㲲生。持地築基梁棟泥草人功等和合故。有舍生。酪酪器鑚人功等和合故。有蘇生。種子地水火風虛空時節等和合故。有牙生。內法因緣亦如是。無明行等各各生因。而復生是故。若見惹字門。卽知一切諸法無不從緣生。如論偈言。衆因緣生法。卽是無自性。若無自性者。云何有是法。是故生不可得也。外道論師說種種邪因緣。或無因緣生一切法。佛法中人亦有失般若方便故。取著因緣生滅相。如中論廣破。復次阿字門。是諸法本性不生。惹字門。以十喩觀生雖從緣有。而不可得。若生畢竟不可得。則不異無生際。又十喩是心之影像。不出法界。故生亦不出無生際也。社字門。一切諸法戰敵不可得故者。梵云社麼攞。是戰敵義。若見社字。則知一切法皆有戰敵。如世間善不善法逆生死流。順生死流法布施。慳貪持戒。乃至智慧無明等。更相待對勝負無常。乃至如來出世以一切智力。破魔軍衆。亦名爲戰。然一切法中。我義不成故。智慧煩惱。竟爲屬誰。而言毘婆舍那能破煩惱耶。若言明生時暗滅故。名爲破者。爲已生故破。未生故破耶。已生則無暗。更何所破。未生則自無有體。又何能破。若生時名爲半已生半未生。故明暗畢竟不相及。又一切法本。不生乃至無影像故。便同一相不出於如。云何佛界如與魔界如戰。故佛坐道場時。但了知諸法如無對。而世間談議。自立戰勝之名耳。吒字門。一切諸法慢不可得故者。梵音咤迦囉是慢義。謂見彼法卑下此法高勝。如三界六趣種種優劣不同。所起慢心無量差別。略說有七種相。如毘曇中廣明。乃至求三乘人猶有上地下地不平等見。今觀諸法無生乃至無待對故。則知阿耨多羅三藐三菩提於法平等無有高下。是故如來亦名一切金剛菩薩。亦名四果聖人。亦名凡夫外道。亦名種種惡趣衆生。亦名五逆邪見人。大悲漫荼羅正表此義也。咤字門。一切諸法長養不可得故者。梵音毘咤鉢那。是長養義。如世間種子爲因。五大時節爲緣。漸次滋長得成果實。內法亦爾。於業田中下識種子。無明所覆愛水所潤。而得滋長。如稻芊經中廣明。今此經違世順世八心相續增長。亦各有因緣。乃至淨菩提心。以五字門。爲緣。生大悲根。佛娑羅樹增長。彌布滿於法界。然一切法卽由此五字門本不生離言說自性淨無因緣如虛空相。故長養不可得。復次從阿迦字。以來展轉相釋。乃至諸法畢竟平等。無有高下。以無高下故。當知卽無有增長也。拏字門。一切諸法怨對不可得故者。梵音云拏麼羅。是怨對義。如世間仇讐更相報復。故名爲對。又前云戰敵。是彼此相加。此中怨對是避仇之義。梵音各自不同。毘尼中佛說。以怨報怨。怨終不絕。唯有無怨怨乃息耳。又說。女人是梵行者怨。無量義經亦說。生死怨歒自然散壞。證無生忍。半佛國寶。是故行者。見拏字門時。則知一切法悉有怨對。名爲了知字相。又以諸法本不生乃至長養不可得故。當知怨對亦復本來不生。乃至無有長養。是故如來畢竟無有怨對。名爲字門眞實義也。荼字門一切諸法執持不可得故。梵音湯迦是執持義。以荼字上安置點。是故轉聲爲湯。其體則同。又云蘖哩何者。亦是此別名。經云鬼魅所著。或云非人所持。智度云著衰。皆是蘖哩何鬼所作。以著人不相捨離故以爲名。其日月五星等。亦以終始相隨故。梵語名蘖哩何。翻爲九執。正相會一處。天竺曆名正著時。此執持義。與陀羅尼不同也。見此荼字門。卽知一切衆生從無始來。爲四魔所著不能捨離。是名字相。今以阿字等種種門。展轉觀一切法皆不可得故。當知一切法無有怨對。以怨對本不生故。終不以平等法界執著平等法界。故云一切法執持不可得也。多字門。一切諸法如如不可得故者。梵云哆他多。是如如義。語勢中兼。有得聲。證得如如。卽是解脫義。如謂諸法實相。種種不如實見。戲論皆滅。常如本性不可破壞。若見多字門。卽知一切諸法皆是如如相。名爲字相然有一類外道計。有如如之性。若知見此者。名爲解脫。雖作此說。只是於我見上。轉作異名。龍樹以爲。聲聞經中。言法位者。亦是諸法如義。以所入未深故。而生滅度之想。語生死涅槃是相待法。若知生死從本際已來常自如涅槃相。復待誰故說爲涅槃。是故一切法畢竟非實非虛。非如非異。中論亦云。涅槃之實際及與世間際如是二際者。無毫釐差別。以無差別故。一切法無怨對。故無執持。無執持故。亦無如如解脫也。他字門。一切諸法住處不可得故者。梵云薩他娜。是住處義。亦是位義。如人從此住處昇上某處。其所依處所說名爲位。諸賢聖地位亦如是。約諸行道入心迹所依所止息處故。說種種名。若見他字時。卽知一切諸法無不待緣成故。當知悉是所依住處。是爲字相。然諸法本來不生。乃至如如解脫亦復不可得。則無去無來無行無住。如是寂滅相中。當有何次位耶。復次入多字門時。了知諸法皆空。故不住生死中。卽此如如亦不可得故。不住涅槃中。爾時行處盡息。諸位皆盡遍一切處。的無所依。是名以不住法。住於如來大位也。娜字門。一切諸法施不可得故者。梵云檀那。是捨施義。若見娜字。卽知一切諸法皆是可捨相。所以者何。以一切法離合在緣。無有堅住。若於中執著生愛必爲所焚。乃至十地諸菩薩。於自地所生淨妙功德未到於彼岸。故猶有不思議退失。不名第一安樂處。今觀諸法不生故。施者施處乃至所施物。皆悉本來不生。乃至一切法無住處。無住處故。卽此三事亦無住處。是故佛坐道場。都無所得。亦無所捨。於虛空藏中。無所蘊積。而普門流出遍施群生。是名見檀實相。亦名具足檀波羅蜜。又如來祕寶之藏皆是法然。所謂不可授人。若施他時。還就衆生心室中開出之耳。是故經云。一切諸法施不可得名爲字門眞實義也。馱字門。一切諸法法界不可得故者。梵云達摩馱都名爲法界。界是體義分義。佛之舍利亦名如來馱都。言是如來身分也。若見馱字門。卽知一切諸法悉皆有體。謂以法界爲體。所以者何。若離諸法實相。則一切法體義。不成故。夫法界者。卽是心界。以心界本不生故。當知法界亦本不生。乃至心界無得。無捨當知。法界亦復無得無捨。捨尚自無。無法可捨。況可得乎。若法界是可得相者。卽是從衆因緣生。若衆因緣生。當知自無本體。何況爲諸法體。故法界者唯是自證常心。無別法也。復次如來大施者。所謂大悲漫荼羅。法界者。卽是普門實相。如是實相不可以加持神力示人。是故無法可得。波字門。一切諸法第一義諦不可得故者。梵云波羅麼他。翻爲第一義。或云勝義。薩底也此翻爲諦。諦義相於娑字門說之。今此波字門。正明第一義相。龍樹云。第一義名諸法實相。不破不壞故。復次諸法中第一名爲涅槃。如阿毘曇云。云何無上法。謂智緣盡。卽智緣盡。卽是涅槃。若見波字。卽知一切法不離第一義。第一義不離諸法實。是爲字相。若知字門眞實義者。第一義亦不可得。何以故。無愛無著故。智論又云。以衆生著涅槃音聲。而作戲論。若有若無。以破著故。說涅槃空。是名第一義空。不破聖人心中所得。以聖人於一切法中不取相故。復次一切法皆入平等法界則無高下。豈欲令無生法中有勝劣相。邪見故。第一義不可得也。頗字門。一切諸法不堅如聚沫故者。梵云沛奴譯云聚沫。如大水中波濤鼓怒相激而成聚沫。有種種相生。乃至固結相待遂有堅用。然從麁至細。一一觀察。只是緣生不可撮摩。都無性實。至其本際。則擧體是水都無所生。今世間種種五陰。亦復如是。今攝末歸本。去丈就尺觀之。乃至如絲忽之際。介然時微動。皆是展轉從緣。若是從衆緣生則無自性。若無自性。當知是生卽不生。至於本不生際。但是心性海耳。而隨六趣妄情。遂有世界之目。夫心性海者。卽是法界。法界者卽是勝義涅槃。若能如是見時。雖復洪波震蕩作種種普現色身。亦不壞澄清之性也。麼字門。一切諸法縛不可得故者。梵云滿馱。此翻爲縛。如人爲縲紲所拘不可得動轉。是縛義。若以方便解是結時則名解脫。若離身繩無別縛解脫法。如天帝釋以微細縛。縛阿修羅王。置忉利天上。起念欲還時五縛已在其身。若息念時。縛自除解。若波旬羂網復過於此。百千倍數。何況業煩惱無爲縛等耶。以要言之。若離諸因緣不墮諸法數者。乃謂無縛是爲字義。中論云。離五陰別有衆生者。則應以五陰縛衆生。而實離五陰無衆生。若離五陰別有煩惱者。則應以煩惱縛五陰。而實離五陰無別煩惱。以如是等種種因緣。當知無縛。無縛則無解。無縛解故。涅槃卽生死。生死卽涅槃。如觀縛解品中廣說。復次若諸法本來不生。乃至如聚沫者。是中誰爲能解。誰爲可縛。是故諸縛不可得也。婆字門。一切諸法一切有不可得故者。梵云婆縛。此翻爲有。有謂三有。乃至二十五有等。若見婆字。卽知一切諸法皆悉有因緣。衆緣合故。說名爲有。無決定性。所以者何。若法定有相。有相則終無無相。是卽爲常。如說三世者。未來中有法相。是法來至現在。轉入過去。不捨本相。則墮常見。若說定有無是無必先有今無。是則爲斷滅見。因是二見故。遠離佛法。如中論破有無中廣明。今觀諸有從緣卽是本不生義。以本不生故。無作無行。乃至無縛無脫。是故婆字門以從緣有故。具足一切字門。若具一切字門。卽是三昧王三昧。能破二十五有。釋迦牟尼。由此義故。名爲破有法王也。野字門。一切諸法一切乘不可得故者。梵云衍那。此翻爲乘。亦名爲道。如人乘馭舟車。則能任重致遠。有所至到。若見野字門。則知一切衆生以種種因緣。趣向生死果報。及趣涅槃者。各有所乘。亦知無量諸乘悉是佛乘。名爲字相。今觀諸法本不生故。卽是無行無住不動不退。是中誰爲乘者。當乘何法耶。復次是乘。從三有中出。至薩婆若。五百由旬。無非寶處者。欲行何道往詣何處乎。是故一切乘不可得。乃名摩訶衍道。囉字門。一切諸法離一切塵染故者。梵云囉逝。是塵染義。塵是妄情所行處。故說眼等六情行色等六塵。若見囉字門。則知一切可見聞觸知法皆是塵相。猶如淨衣爲塵垢所染。亦如遊塵紛動使太虛昏濁。日月不明。是爲字相。中論以種種門諦求見法。無有見者。若無見者。誰能用見法。分別外色。見可見見法無故。識觸受愛四法皆無。以無愛故。十二因緣分亦無。是故眼見色時。卽是涅槃相。餘塵例爾。復次以阿字門。展轉觀察諸塵。以其本不生故。無造作故。乃至無所乘法及乘者。故當知所可見聞觸知法。悉是淨法界。豈以淨法界。染汚如來六根耶。鴦掘摩羅經以佛常眼具足無滅。明見常色。乃至意法亦如是。是囉字門眞實義也。邏字門。一切諸法一切相不可得故者。梵云邏吃灑。此翻爲相。有人言性相無有差別。如說火性卽是熱相。或言少有差別。性言其體。相言可識。如釋子受持禁戒。是其性。剃髮割截染衣是其相。若見邏字門。卽知一切法皆悉有相。相復二種。一者總相。謂無常苦空無我相。別謂諸法雖無常無我。而有各各相。如地堅水濕火熱風動等。捨爲施相。不悔不惱爲持戒相。心不變異爲忍相。發勤爲精進相。攝心爲禪相。無所著爲惠相。能成事爲方便相。織作生死爲世間相。無織爲涅槃相等。今觀有爲無爲法體性皆空。此相與誰爲相耶。如中論三相品及十二門中廣說。復次淨法界中。百六十心等種種諸相。本不生則無造作。無造作故。乃至畢竟無塵。無塵故。離一切相。以離一切相故。名爲諸佛自證三菩提也。嚩字門。一切諸法語言道斷故者。梵音嚩劫跛名爲語言。若見嚩字時。卽知一切諸法不離語言地。以是諸法無不有因有緣故。若法本來不生。則是離諸因緣。是故語言道斷。復次若法是作相。則可宣說。無作則語言道斷。若虛空相是有相者。則可宣說。以諸法如虛空相。亦復無相。是故語言道斷。若法有行有遷變有影像。則可宣說。若無行無遷變無影像。則語言道斷。乃至諸法若是有相者。則可宣說。今一切法離一切相故。不可表示。不可授人。是故語言道斷。復次無相亦無定相。當知一切法卽相無相。卽非相非無相。如彼三目不可思議。是故語言道斷。餘法門例此可知也。奢字門。一切諸法本性寂故者。梵云扇底。此翻爲寂。如世間凡夫。獲少分恬泊之心。止息諠動。亦名爲寂。乃至二乘人等永斷諸行輪迴。得涅槃證。亦名爲寂。然非本性常寂。所以然者。諸法從本來。常自寂滅相。三界六道。何者非是涅槃。無漏智生時。復與凡夫何異。而今獨於其中作滅度想。豈非顛倒耶。又若諸法本性寂者。於四十二地中。何者非是如來地何者非是凡夫地。若彌勒菩薩。以本性寂故。得一生記者。一切衆生皆亦應得記。若一切衆生於本性寂中不妨修學凡夫事者。彌勒菩薩。亦應修學凡夫事。而今作差別想。豈非戲論耶。若入奢字門時。則知是法平等無有高下。常無所動。而無所不爲。故云解脫之中多所容受。大般涅槃能建大義。皆以此也。沙字門。一切諸法性鈍故者。若梵本存質當云性同於頑。頑謂猶如木石無所識知無觸受之義。所云同者是興喩之言。非一向卽同於彼也。又大品云般若無知自性鈍故。卽與此字門義合。故飾文者存古譯之辭耳。夫自性鈍者。卽是極無分別心。不愚不智不惠。無識無智無妄無覺。乃至一切諸法不能動搖。但是一純固金剛地耳。所以然者。如世間人以取捨不忘故。尚智慧而棄愚癡。尊涅槃而賤生死。而今一概本不生。乃至一概本性寂。則誰利誰鈍耶。如彼金剛利刃。以對不堅物故。以偏用一邊故。則名爲利。若令所向之處悉是金剛。擧體皆圓不可偏用。則利相同歸於鈍矣。娑字門。一切諸法一切諦不可得故者。梵云薩跢也。此翻爲諦。諦謂如諸法眞相。而知不倒不謬。如說日可令冷。月可令熱。佛說苦諦不可令異。集眞是因。更無異因。因滅則果滅。滅苦之道卽是眞道。更無餘道。復次涅槃云。解苦無苦是故無苦而亦有眞諦。餘三亦爾。乃至分別四諦。有無量相及一實諦。如聖行品中說之。是爲字門之相。然一切法本不生。乃至畢竟無相故。語言道斷故。本性寂故。自性鈍故。當知無見無斷無證無修。如是見斷證修悉是不思議法界。亦空亦假亦中。不實不妄。無定相可示故。云諦不可得。中論四諦品中。亦廣辨其義也。訶字門。一切諸法因不可得故者。梵云係怛縛。卽是因義。因有六種。及因緣義中因有五種。如阿毘曇廣說。若見訶字門。卽知一切諸法無不從因緣生。是爲字相。以諸法展轉待因成故。當知。最後無依故。說無住爲諸法本。所以然者。如中論。以種種門。觀諸法因緣。悉不生故。當知萬法唯心。心之實相卽是一切種智。卽是諸佛法界。法界卽是諸法之體。不得爲因也。以是言之。因亦是法界緣。亦是法界。因緣所生法亦是法界。前說阿字門。從本歸末。畢竟到如是處。今亦訶字門亦從本歸末畢竟到如是處。阿字從本不生生一切法。今亦以無因待爲諸法因。終始同歸。則中間旨趣皆可知矣。復次此中旋陀羅尼字輪相者。謂以一字釋一切字義。以一切字。釋一字義。以一字義。成立一切字義。以一切字義。成立一字義。以一字義。破一切字義。以一切字義。破一字義。如一字一切字者逆順旋轉例此可知云何以一字。釋一切字。如釋迦字時。但以種種因緣。觀本不生。卽見無所作義。乃至釋訶字時。亦以種種因緣。觀本不生。卽見無因義。云何以一切字。釋一字。如釋阿字門時。以種種因緣。觀無造作。卽見本不生義。乃至以種種因緣。觀諸法無因。卽見本不生義。餘字門例爾。當廣說之。云何一切字成立一字。謂一切法本不生。以無作故。如虛空無相故。無行故。無合故。乃至無因故。云何一字成立一切字。謂一切法無作。以其本不生故。乃至一切法無因。以其本不生故。云何以一切字破一字。如人執諸法有本有生。應破彼言。若諸法離於造作。而云有生者。是義不然。乃至若諸法。因不可得。而云有生者。是義不然。云何一字破一切字。如入執有造作。應破彼言。若諸法本不生義。已成立而云有作。是義不然。乃至執有因者。亦破彼言。若諸法本不生義。已成立云有因。是義不然。云何逆順旋轉。所謂若法本來不生。則無造作。若無造作。則如虛空無相。若如虛空無相。則無有行。若無有行。則無有合。若無有合。則無遷變。乃至若無因者。當知法本不生。是名爲順。若法無因。則諦不可得。若諦不可得。則自性鈍。若是自性鈍者。當知本性寂。若本寂者。當知無相。乃至若本不生者。當知無因。如是八種義門自在旋轉說之。復次今言一切法者。是總相耳。若依摩訶般若經。色乃至一切種智。一一別異說之。義則無量。又一一門當約眞言住心品中淺深之相。次第分別。以字門轉故。義亦不同。以是義故。能出生百千萬億旋陀羅尼也。復次如來一切言說無非眞言故。當以如是字義。普入一切修多羅。是故智度論云。菩薩若一切語中。聞阿字。卽時隨義。知所謂一切法從初來不生相（阿提秦言初。阿耨波陀秦言不生）若聞羅字。卽隨義知一切法離垢相（羅字秦言垢）若聞波字。卽時知一切法入第一義中（波羅末陀秦言第一義）若聞遮字。卽時知一切行皆非行（遮利夜秦言行）若聞那字卽知一切法不得不失不來不去（那秦言不）如彼論四念處品中廣說。復次一切名言中。有阿聲者。悉入阿字門。有迦聲者。悉入迦字門。乃至有訶聲者。悉入訶字門。是故一字門中具無量義。非從訶字門中但有無因義也。餘字門當知。例爾。且如娑哆也。是諦義。是故經云娑字門一切諸法諦不可得。又娑哆是著義。是故供養法中。云娑字門一切諸法無染著。又如婆嚩。是有義。是故經云婆字門一切諸法有不可得。又婆嚩娜是觀義。是故供養法中。云婆字門一切法離諸法觀。餘皆效此。所以大品經及花嚴入法界品。皆說四十二字門。涅槃文字品文殊所問經大集陀羅尼自在王品。各釋悉曇字母。與此經所說。其義或異或同。若得此意。則諸經冷然懸會無所違妨也。復次一一字門皆言不可得者。爲明中道義故。今且寄車字門說之。如觀鏡中面像。以本質爲因。淨鏡爲緣。有影像現見。是爲所生之法。妍蚩之相現前不謬。故名爲有。以種種方便。推求都不可得。是名爲空。此有此空皆不出鏡體。體卽一名中。三相不同而同。不異而異。是故世間論者不能思議。此眞言門亦爾。以觀心爲因。三密爲緣。普門海會現前不謬故。名爲有。以種種門。推求都不可得。是名爲空。此有此空皆不出法界故。說爲中。三諦不同而同。不異而異。一切方便乘人。不能思議。餘法門例皆如此。不可遍擧也。經云。祕密主。仰壤儜曩莽於一切三昧。自在速能成辨諸事。所爲義利悉皆成就者。於迦遮吒多波五類聲中復各有五字。其第一至第四字。皆是惠門。已如前說。第五字皆是證門。今合說之。梵書以此五字皆同圓點。且如迦佉哦伽四字增加。至第十一聲。皆於首上安點。若欲除去此點。而於次後字上。累加仰字等。其字卽與有點不殊。又梵字十二聲中。第一是本體故。卽次第二字是行。第三以去。以諸畫增加者。皆名三昧。第十一其上安點是證。第十二傍置二點。是般涅槃。若此仰字。能遍智慧三昧聲故。當知卽是大空義。是故別說不與前字相合論也。涅槃經。此五字亦具明字義。今毘盧遮那宗。寄此五字以明大空。大空是證處。無法可說故。但以圓點表之。又此圓點雖自體無門。而遍一切法門。如虛空遠離衆相。而含萬像。是故一切字門。若加空點者。具自在之用。悉能成辨諸事也。且如阿字門。無生妙惠一切衆生。等共有之。但以不自證知故。如貧女寶藏不能得其勢力。發行時如方便開發。入證時如寶藏現前爾時隨意。受用所求必獲。故云加此空點者。諸有義利皆得成就也。
    吉藏涅槃疏云。今釋此文。略爲三意。一者明借字。詮辨涅槃。因字得涅槃。故云所言字者名曰涅槃也。二者明。欲破世人高下之見。涅槃極高出於生死之外。亦文字則是世間淺近之法。此則極下。今破高下之見。故云字者則是涅槃。如大醫用一切物皆是藥也。故肇公云。道遠乎哉。卽事而眞。聖遠乎哉。體之則神也。淨名經云。不離文字說解脫法（云云）三者明。此文字世出世共用。若是世間人用字。則以自名生死。若是佛用之則以自名涅槃。猶如一阿字。阿者言無。若是世間之人用。則云無衣無食等。若是佛用之。則云無生無滅無患等。既用此字以名涅槃。故云字者名涅槃也。常故不流者。既名字則涅槃。涅槃是常。故云常。若無常則動。以無動故。云不流。以不流動故所以無盡。故是金剛也。短阿者下第二別釋十四音。此中合後四字。都有五十字。但此中明十四音。大品明四十二字。謂一切諸字根本。猶如此間有宮商等五音。有四十餘字。以爲根本。諸師爾。今所解者。就前四十六字。若單轉。分得二百八十字。若複轉之。則得二千七百字也。然釋此中五十字。若依此土諸師。分爲四十七段。前六則爲四十六。後四字復爲一段。故成四十七段也。若依三藏法師。則開爲二。前四十六字。是第一。釋如來四德。後四字。是第二。釋三寶及對法。今亦不同此土。亦不全依三藏。然三藏作此二段。分無傷也。前釋四德更開爲二。短阿一字略釋四德。長阿以下四十五字。廣釋四德。今是初四德分爲四。初釋常。二釋我。三釋淨。四釋樂。今初言短阿者。經有兩本。有作長短兩阿者。有作惡阿者。將惡字代於短阿。然經中多作長短阿。此須依字而讀不須刊治也。所以作長短兩阿者。外國有長短兩阿字形異。此間無有長短兩阿形異故。所以以長短字來標之。然此中明阿與大品異。此中。云阿薄那此云不可破壞。大品云阿耨波提。此云初不生也。今云不可破壞則是常也。譬如金剛者。若望前猶是常。若望後者此是第二釋我。金剛能摧一切物。譬我自在無礙也。又復阿下第三釋淨。今言又復阿者。還是短阿。言九孔無所流者。不流出不淨諸惡。若眼中見色起貪等。則是復流出惡。今如來九孔不流出如此諸惡故言不流。又無九孔者。上明九孔不流。此則是因。今言無九孔。則是果也。又復阿者。名功德。此第四釋樂。以有功德故。所以樂。若無功德。則不樂。今言名功德。則是樂也。此是略釋四德竟。而復非止有此意今更明。從前則是釋如來離義。名爲功德下。則是釋如來得義。此具歎如來得離也（云云）此長阿者。下第二四十五字廣釋四德。則爲四。俱不次。第一釋淨。第二釋常。第三釋我。第四釋樂。今前釋淨。然此中諸字。例有三。初標次釋後結。今是長阿中之初標也。名阿闍梨下。第二釋釋中復爲三。第一就師釋淨。第二就弟子釋淨。第三就師敎弟子。以釋淨。此中若爲釋淨耶。若得正師敎於弟子。弟子依敎修行。得離諸惡過。則是淨。若師弟不爾則不淨。今前就師釋淨。此長阿名阿闍梨。前短阿言阿薄那。此云不可破壞。今長阿云阿闍梨。此云正行。亦云正師。亦云正敎也。不行邪故言正行。善敎弟子故云正師。能說正說故云正敎。亦云聖行。聖猶是正。聖人所行。故名聖行。然此阿字通內外用。佛法既有師弟。師名阿闍梨。則正行正師等者。世間亦自有師弟邪正。故有正行正師也。又後阿者。名制度者。此阿猶是長阿所含。制則是控制。度則是法度。制則制七支之惡。度則是法度度量。有如此大法度。是如此語含於師弟。師既有此德。弟子學師。亦有此德也。又後阿者必依聖人下。第二就弟子以釋淨。弟子依師修學威儀進止也。供養恭敬三尊及與父母。此則是學世間法。及學大乘以下。此是學出世間法也。又後阿者名敎誨以下。第三約師敎弟子。以釋淨。言敎誨者。敎則敎其作善。誨則令其改惡。此則是諸惡莫作諸善奉行。則是正行則是得離也。是故下。第三結短伊者。則是第三音。是第二釋常德。今初標則是佛法。正釋此中若爲釋常德耶。此意如前釋。大者其性廣博。所言大者名之爲常。此中既明廣大。則是常也。伊者彼云伊奢支。謝論翻爲此。則如下云此是佛說此是魔說也。眞諦三藏翻爲無垢。亦有文也。然此中短伊復有經本。不云短伊。直作億字者。短阿直作惡字者。此是光宅法師所安也（云云）長伊是第四音。則是第二釋我。伊首羅謝論翻爲自在。自在則是我義。故就伊字以釋自在。此中前就二天釋自在。次就四天釋自在。正釋佛自在。兼明四依自在。既釋自在何得言法爲自在。今明法卽自在。欲得自在應須護法。以持護法得法故。分得自在。又自在名爲護世。此寄四天釋自在。則兼明四依自在。出世護持正法。敷揚宣說則是自在也。復次伊者。爲自在故說者。此明爲令衆生得自在故。說大乘方等經典。衆生欲得自在。應須修習方等也。爲斷嫉妬者。應斷一切惡。何得止云斷嫉妬耶。解云。此音中含嫉妬故。言斷嫉妬。不含餘惡故。不言斷餘惡也。二者明嫉妬之偏多。如今人得高名重位。則多於嫉妬。故偏言斷嫉妬也。短憂者。此第五音則第四釋樂。光宅法師治經作郁字也。今短憂名憂哆邏。謝論翻爲上。以其最上所以樂也。眞諦三藏翻爲最勝。此四有文（云云）長憂不見有翻。此第六音還釋前樂義。與前異者。前直釋樂。此中釋樂後長有誹謗故爲異也。以牛乳爲譬。何不明餘乳。今明牛乳勝。能生五味。餘乳不爾。羊乳亦得成酪生蘇熟蘇。而不得醍醐。故不及牛乳。所以以牛乳爲譬也。與牛無差別者。牛是畜生中之最癡者。今若謗如來性者。則與此無別也。㖶者是第七音。此下六字無長短音。前六字則有長短音者。舊有兩解。一云前六字。所以有長短者。外國有長短兩形異。如何字有長短形異。故此間以長短標之。後六字。彼國無長短之形異故。此無長短標之也。第二解云。此十二字。外國並有長短形。何以知之。小本中云。此十二字。皆有長短音。而今文前六字標長短。後六字不明長短者。明前六字此間無長短字。如阿字此間無有長短兩阿異故。所以長短隔之。後六字此間既有長短兩字。直逐字書不須復存長短之字也。言㖶者。外國名㖶梵。此間云無異。所以有此字來者。還是成前前。第五第六兩釋如來性。解釋涅槃。如來性則是因。涅槃則是果。開於因果今則次此明因果不異。如來性爲涅槃不異也。野者外國言野折。眞諦三藏。翻爲利益此亦從前文生。前既開如來與涅槃。次分別其不異。今明如此異不異義。並能利益衆生。故有今文也。謝論翻爲如來。文中具明有此意。謝論得其前。三藏得其後也。烏者彼云烏伽。此翻爲漏流。漏則是三漏七漏。流則是四流。此亦從前生。上既言開因果。次復明因果不異。皆能利益。故今明利益。故能離煩惱諸漏諸流。前則是明其得。今則是明其離也。炮者彼云炮安鉢那。此翻爲究竟。前既其明得離。故今則究竟。若得離未圓。則不究竟。以具得離故。所以究竟。此是眞諦意解。而後不可解者。但釋十四音始明十字。何得已云究竟耶。舊一解云。此中除後菴痾二字。唯取十字採後魯流等四字。足爲十四音。但安後四字置今十字之中。若然者此炮字卽是第十四字。故云究竟也。梁武彈此解云。前來惡阿郁憂等次第而來。那忽以後四字簡其中耶。故爲不可。而梁武自作兩解。一云此炮字訓盡。以其字訓盡故。所以爲究竟也。二前明從來數。此是第十字。十字是一數之極。故云究竟。今彈梁武明。炮字是此間字訓盡。何得以解外國音耶。菴者彼云菴摩羅。此翻爲能遮。此復是歎離。前則歎內離。今則歎外離也。痾者此第十二音。彼云阿闍薩尼。此云莫過。知涅槃於諸經中最勝。無有過者也。迦者下若依從來諸師釋者。前來十二字是音。此下是字。但上來曲標字解釋竟。未知何者爲音。何者爲字耶。若依秀法師釋前十二字。兩字爲一音。合明六音竟。此下二十五字。五字爲一音。合爲五音也。若依舊解。此中五十字。爲四十七段。此卽是第十三。依眞諦三藏以前四十六字。釋如來四德者。前十二字已釋如來四德竟。今此下有十字。釋涅槃本有義。何故此中釋涅槃本有。上既釋涅槃四德竟。而未知。是何涅槃。爲是始有爲是本有。故今明。是本有涅槃也。問。今明本有涅槃義者。將不是他義耶。解云。涅槃未曾本始爲衆生故。歎美爲本有。如非常非無常歎美是常。苦樂亦然也（云云）此十字釋本有爲二。第一五字爲章門。第二五字釋章門。今初迦者。彼云迦樓尼。亦云迦樓那。亦云迦樓低。此翻爲慈悲。明涅槃佛性是本有。而衆生不能得知。如來以大慈悲爲衆生顯說。故云慈悲。呿者此是第二字。彼云呿羅。此翻爲麁惡。若言涅槃佛性是始有無常。卽是麁惡。非衆生之善友也。伽者是第三字。彼云伽婆。此云庫藏。此亦從前生。上既言涅槃佛性是本有。人謂若本有者。何故不見。今明雖有爲煩惱之覆藏。故不見也。重音伽彼音云伽那。此云不變。亦從前生。上既言涅槃佛性爲煩惱所覆。人則爲疑。若爲煩惱所覆。應爲煩惱所壞。今明不然。雖爲煩惱所覆。而不爲煩惱所壞。故云不變。猶如日月爲雲霧所覆。而不爲雲霧所壞。此是一途之言。若通論者。亦得例義。既於緣爲煩惱所覆者。於緣亦得言壞。至論涅槃。未曾覆未曾壞也。俄者第五字俄。彼云俄伽娑（上聲）舸。此云破壞。亦對前生。上既言涅槃佛性不可壞。今可破壞則是諸行可破壞也。遮者下此第二五字。釋前章門。今初前釋上第一字明本有義。彼云遮梨耶。此云修行。上既言慈悲說涅槃本有。今明云何可得。勸令修行則得也。車者此前第一字。彼云車陀。亦云車侈羅。此云以散蓋。前第二字。明若爲衆生說本無佛性者。則是麁惡。今若明涅槃佛性本有者。則能覆陰衆生猶如散蓋。闍者此第三字。釋前第三伽字。前伽字名庫藏。明煩惱覆佛性。今釋。彼云闍羅。三藏翻爲不老。明雖爲煩惱所覆。終不變老也。謝論翻爲生。生猶不老也。重音闍者（禪音膳音）彼云膳頗梨蛇。此云密遣。亦云熾盛。則釋前第四字。前明雖爲煩惱所覆而不變壞。今則煩惱雖復熾盛。終不能壞於佛性也。若者彼云若那。此云智。則釋前第五俄字。明諸行破壞。今有智故。知涅槃佛性不可壞諸行可壞也。吒者此下有十字。釋如來始終敎門。亦有二。前五字標章門。次五字解釋。今前五字標章門。爲二。初兩字釋如來始終敎門。次三字明學有得失。今前兩字釋如來始終敎門。此兩字無有悉曇。若是前來諸字並釋字義。訓以釋。今此中兩字但借字形以釋敎也。兩字釋佛敎前字。釋佛小乘敎。後字釋大乘敎。所以前字釋小乘者。外國作吒字形。猶如半月。如今月生七八日月。爲借此月形以釋佛小乘半字敎也。侘此第二字。彼國侘形團圓。猶如今十五日月。今借此形以釋大乘滿字之敎也。荼者下三字。釋學敎失。三字爲三。初明凡夫失。二明二乘失。三明外道失。今第一字明凡夫失。彼云荼羅。此云癡鈍。以不受佛敎故爲癡。雖受而不悟。故鈍也。重音荼。一除赦反。彼云緬荼。此云盤角。卽是羊角曲處。卽譬二乘之人。羊有三事。一者無所知。卽譬二乘癡無所知不識如來大小乘常無常敎義也。二者不知人恩。雖飴水草都不報人。卽譬二乘亦爾。不知報佛恩廣度衆生。但自入無爲灰斷也。三者反來觸人。卽譬二乘不知佛恩。而反謗佛法。不信毀於大乘也。拏者彼云拏犍陀。此云非聖。正明外道失也。多者此下有五字。釋前章門。然釋前章門。不具釋前兩字釋佛敎意。只釋三字學佛敎失。釋三字復不具足釋。但釋凡夫失與二乘失。不釋外道。外道濫在其中。然釋前兩字。復不次第。今前釋二乘失也。多字彼云多阿。此云微妙。卽是釋二乘失。明佛法微妙。初爲二乘說無常。破外道邪常。次爲說常。破三修無常。二乘之人不解便驚畏。何故或說常。或說無常。佛告汝應宜離驚畏。此是佛法不可畏義。他者卽是釋凡夫。彼云他羅。此云癡迷也。他者此下并後九字。並轉釋前學敎失義。他常彼云他那。此云布施。猶如檀那也。謝論云。陀囊者。亦翻爲布施者。重音陀。彼云陀梨。此云稱揚。那者彼云那伽羅。此云城。如有城故有門。有門故有閫。故不可傾動。波者彼云波羅哆。此云顛倒。頗者彼云伊底（猪履反）此云災變也。婆者彼云婆羅。此云有力。重音婆簡。彼云婆呵羅。此云荷負。亦云重擔。摩者彼云摩迦那。此云莊嚴觀。亦云法用。耶者下有九字。轉釋前學敎有得失義爲二。前四字釋菩薩得。後五字釋二乘失。今初四字釋菩薩得。初耶（餘家反。亦餘●反。亦作也）彼云耶捨。此云流布。謂菩薩能處處流布大乘也。羅（呂假反）者彼云囉社。此云破壞。謂能破壞三毒等也。輕羅（如字）此云不動。謂大乘不可傾動。二乘則可傾動也。和者（如字）亦作禍字。此翻爲多。則是釋前第三字。既云大乘不動。人疑。若大乘不動者。應爲說大乘。何得復說小乘。今釋。此如多有草木。多大者自得多。小者自得小。小大隨緣。佛說敎亦爾也。此是三藏意。謝論翻爲雪。雪猶多也。賒者眞諦三藏翻爲箭。謝論翻爲刺。謂能遠離三毒箭也。沙者翻爲具足。娑者此云歡喜。呵者此云奇特。謂如來王宮現生不住有。爲雙林現滅不住無爲。故奇特也。羅（來家反）此云魔障。魯流四字。依舊釋此是第四十七段。眞諦三藏解此審。第二別釋三寶與對法也。六卷云。履梨樓（呂苟反）此中云魯流盧樓。梁武並彈此兩處文。就兩文中。此中文小勝。有解云。以此四字足前爲十四音。此是攝婆跋摩外道師。敎婆多婆呵那王。何故敎之。舊云。彼王舌強。故令王誦此字也。梁武既彈前兩處文。彼作蕀力基梨四字也。現是彼國言方難可分判。河西法師解明。前來諸字釋義雖多。不出善惡邪正。若是佛法用則善則正。以世間外道用分惡則邪故。此四字結明善惡邪正。若是三寶則是善則是正。提婆達則是邪惡。又釋。此四字則明四不壞信。視文亦似。故云提婆達。現破僧爲制戒。故制戒則是信。信戒不壞也。眞諦三藏釋。魯彼云魯社。此云無生。則釋法寶也。流者彼云流闍。此云智。智者則是覺義。釋佛寶也。盧彼云盧伽。此云和合（釋僧寶也）樓彼云樓那。此云除却。明三寶智慧能除却邪惡也。如提婆達多示現破僧者。眞諦三藏解異餘人。彼云。前明三寶智慧能除却煩惱不善者。此實是煩惱。無可除煩惱。亦無智慧能除。如提婆達示現破僧寶不破。不應於此生怖畏也。
    無依無得大乘四論玄義記卷第十一云十四音義。有三重。第一明大意。第二論字本。第三釋五十字。十四音義出涅槃經文字品也。今文字品中明。外國音字凡有五十。字之與音皆得通目冠於五十。普皆是字亦得是音。皆得爲諸字本。而就五十中十四名爲音。餘但名曰字者。以欲別異能。音則是本。能生字。字非音本。從音而生。何者以復字依十四音和合出生一切語言耳。以音成就。字則不得轉出生諸言字也。何者音是本。字爲未故也。問。十四音本。半字本。云何耶。答。解不同。舊云。十四音喩於初半字敎。後三十八字喩於今日大乘常住圓敎。若爾初半敎爲圓敎作根本。如十四音爲諸字作本也。故經云。種種異論。呪術言語文章。皆是佛說者。就應跡作語。釋迦一化爲論。佛在外道後出世。然外道得此善言好語。並是前迦葉等佛已說之也。外道拾得安置己典。具如優婆塞戒經說也。如來所以此說呪術記論文字語言者。意都不爲生世間戲論言說說此言辭。本爲達詮今大乘圓極敎令世間之人因此爲資益得解大乘圓敎。昔說偏敎。其義亦爾。遠詮大乘圓敎常住。令一切衆生因此得悟解妙極圓大乘常住敎也。故經云。所言字者。名曰涅槃。常故不流。舊云。擧此涅槃以釋半字之義。故今開此十四音。得喩於昔日半字者。此十四音爲字根本。能流出諸字。亦遠有所詮。乃至大涅槃常故不流等也。如大品經字門中說者。若言阿提。翻爲初。阿耨波提翻爲不生。今止聞阿。乃得不生解也。故經云。短阿者。不破壞故。不破壞者。名曰三寶者。但聞一阿。超然乃得三寶不破壞解。故以十四音。喩於昔日偏敎。遠詮大乘圓敎常住。又復阿者不流故不流者。卽是如來藏。如前解明。此十四音既爲字本。並能出一切諸字。故隨此一字。並能遠詮諸義。乃至如來圓常故不流等也。此意尋之。卽遍見字下諸意。以辭於昔日半字。爲達詮意。其義可解。長阿者下釋。長阿者。云阿闍梨。於世間中得名爲聖。聖者名爲正。正者彼云阿闍梨。此云正行也。報恩云佛從得道夜至泥洹夜。凡有所說一切文字。皆從音敎生。聞思修從音境生。其所出十三字則通用始終。一切十四音。本末能出之音。則是十四敎。所出十三字。卽是十三境。依生聞思修通卽是音行體。聞惠從音敎生。亦思修從音境生也。其所出十三字則通用始終。一切十二部經爲體。字境通三寶四諦陰界入根緣等法爲體。字行則通用三惠道品六度等爲體。隨據一經。從如是訖奉行。字字皆具十三字十三境十三行。義分取三種十三別義也。今謂橫論。亦有得之。竪卽不二爲宗也。問。依報恩云。十四音十三字論大乘勝義耳。云何言通三五之敎皆屬十四音十三字耶。三五之境皆屬十三境。三五之行皆屬十三行義耶。答。擧手低頭皆以成佛道。豈況汝等所行是菩薩道義耶。又設有十三病。字藥相皆攝十三字十三境十三行義也。亦是有所得。三五敎之。今不同此意唯滿敎也。問。十四病音云何耶。答。謂生死音等。字者謂衆生破壞無常身等也。第二明字本。報恩解云。十四音者。第一涅音。第二槃音也。今謂不然。若肆曇二音者。第一短阿音。第二長阿音。第三短伊音。第四長伊音。第五短憂音。第六長憂音。第七㖶音。第八野音。第九烏音。第十炮音。第十一菴音。第十二痾音。然此十二音爲字作本有同有異。如持法師云。第一第二兩音共作字本。所餘十二音。各作本今同十二各作本也。問。何意初二音共後音各耶。答。報恩云。敎門顯沒義者問答今後菴痾亦得。所以然者。如三十四各作本。後四音則共作本義之類也。問。若爾十四音則爲十三字作本。何者是十三字耶。報恩云。若是涅槃兩音則爲如來金剛身常住無盡等作本。此卽是如來金剛身常住無盡等字。從涅槃二音生出義也。今謂不然。能嘆合爲十四音。三藏云。肆曇無詮法。直總嘆語也。若是第一短阿音。則爲一體三寶譬如金剛不可破壞等字作本。卽是如此多字。從短阿生也。若是第二長阿音。則爲戒勸止行方便不盡等字。作本也。若是第三短伊音。則爲佛法梵行清淨無垢譬如滿月分別邪正兩說等字作本也。若是第四長伊音。則爲佛法微妙者。深難得。而能自在。爲諸衆生。廣說大乘方等經典爲阿嫉妬悉能令變成。吉祥等字作本義也。若是第五短憂音。則爲大涅槃經。於諸經中。最上最勝。及如來之性二乘所不能知等字作本也。若是第六長憂音。則爲如來之性譬如牛乳。諸味中上若有誹謗。當知是人＊者可憐愍遠離如來祕密之藏說無我法計等字作本義也。若是第七㖶音。則爲諸佛法性涅槃等字作本也。若是第八野音。則爲如來進止屈申擧動無不利益一切衆生等字作本義也。若是第九烏音。則爲如來斷一切煩惱諸漏等字作本。卽是多字從烏音出之義也。若是第十炮音。則爲大乘文義等字。作本義也。若是第十一菴音。則爲能遮一切諸不淨物於佛法中能捨一切金銀寶物等字作本也。若是第十二痾音。則爲勝乘義等字。作本義也。次論三十八音爲本。生三十五字。然敎境行與十四音一種。但知音及字。自有多少不同爲異。今止出音及字之名也。報恩云。第一迦音。則爲於諸衆生起於大慈悲生於子想如羅睺羅作妙善義等字作本也。第二呿。則爲名非善友等字作本也。第三輕音伽音。則爲如來祕密之藏明諸衆生悉有佛性等字作本也。第四重音伽音。則爲如來常住不變等字作本也。第五俄音。則爲一切諸行破壞之相等字作本也。第六遮音。則爲修習調伏一切衆生等字作本也。第七車音。則爲如來覆蔭一切衆生譬如大蓋等字作本義也。第八輕音闍音。則爲是正解脫無有老相等字作本義也。第九重音闍音。則爲煩惱繁茂譬如稠林字作本也。第十若音。則爲智達眞法性等字作本義也。第十一吒音。則爲於閻浮提示現半身而爲演說法譬如半月等作本義也。第十二侘音。則爲法身具足譬如滿月等字作本也。第十三輕音荼音。則爲愚癡僧不知常與無常譬如小兒等字作本義也。第十四重音荼音。則爲不知師恩譬如羝羊等字作本義也。第十五拏音。則爲非是聖義譬如外道等字作本義也。第十六多音。則爲如來於彼告諸比丘宜離驚畏當爲汝等說微妙法等字作本義也。第十七他音。則爲名愚癡義衆生流轉生死纒自如蠶蛣蜣等字作本義也。第十八輕陀音。則爲名曰大施所謂大乘等字作本義也。第十九重陀音。則爲稱歎功德謂三寶如須彌山高峻廣大無有傾倒等字作本義也。第二十那音。則爲三寶安住無有傾動譬如門閫等字作本義也。第二十一波音。則爲名顛倒義若言三寶悉皆滅盡當知是人爲自疑惑等字作本義也。第二十二頗音。則爲是世間災起之時三寶亦盡當知是人愚癡無智違失聖旨等字作本義也。第二十三輕婆音。則爲名佛十力等字作本義也。第二十四重婆音。則爲名爲重擔堪任荷負無上正法當知是人是大菩薩等字作本義也。第二十五摩音。則爲是諸菩薩嚴峻制度謂大乘大般涅槃等字作本義也。第二十六耶音。則爲是諸菩薩在在處處爲衆生說大乘法等字作本義也。第七重羅音。則爲能壞貪欲瞋恚愚癡說眞實法等字作本義也。第二十八輕囉音。則爲名聲聞乘動轉不住大乘安穩無有傾動捨聲聞乘精勤修習無上大乘等字作本義也。第二十九和音。則爲如來世尊爲諸衆生雨大法雨謂世間呪術經書等字作本義也。第三十奢音。則爲遠離三箭等字作本義也。第三十一沙音則爲名具足義若能聽是大涅槃經則爲已得聞持一切大乘經典等字作本義也。第三十二娑音。則爲爲諸衆生演說正法令心歡喜等字作本義也。第三十三呵音則爲名心歡喜奇哉世尊離一切行怪哉如來入般涅槃等字作本義也。第三十四荼音。則爲卽是魔義魔不能壞如來祕藏及能示現隨順世間有父母妻子等字作本義也。第三十五六七八魯流盧樓四音。凡共爲四字作本。謂是佛法僧及以對法。對法者。卽是提婆達多示現破僧。化作種種形像。爲制戒故。智者了達不應於此而生怖畏等字作本義也。
    第三明五十字者。解。大般涅槃經中五十字出古舊解也。說字根本（字者胡語阿叉夜。此云無盡。字在紙墨。可得不滅。借此不滅以譬常住字者文之總名。至於別體各自字雖總別之異。而借以爲譬半也）半字（舊云半字者是滿字之半合兩半字則成滿字。今胡本經論。道俗皆用三種字。半者如此間之未足。滿者如此之具足也。以半字稱半人以滿字稱滿人。半滿二意在後說也）知是法非法（舊云。字者書記萬事。事有善惡。故以字而有知法之是非也）所言字者名涅槃（舊云。字者無盡。無盡以譬涅槃。涅槃是常故曰不流也）是十四音名字本（舊云。本者滿字之半卽此半字合。而成滿。故以十四音爲字本。十四音皆是半字。經中。取十字不取四字。以非常所用故。四字別流在後。異報恩解也）㖶（下亦應有足字舊不別也）翻譯云不破。不破者明三寶不破如金剛。是一義。又云。噁翻云不流。不流者明九孔無所流。又不流者。則無九孔故不流。又云不流者。卽是如來常住。是二義。又噁翻云功德者。明功德卽是三寶。是三義。噁總相解。凡有三義。就不流中別相解。復有三義。合有五義（三噁下亦皆有足字相傳不解也）阿（音烏歌反長聲）阿闍梨。翻云聖。聖者能度衆生爲一切師。是一義。又遮羅翻云制度。制度者。能持淨威儀。是二義。又阿翻云依聖人。依聖者亦是聖義。疑此在出。阿闍梨中或有二義。若別者復是一義。復是一義者。便是三義。又阿揭車翻云來。是四義。總相或有三義。別相或有二義。合有四義（音失短聲）億希翻云此。此者佛說也。伊（音烏尸反。短聲）伊攝婆邏。翻云自在。法妙故自在如梵天王自在大自在護世能護大涅槃。又自在能爲衆生說法。又自在能修集方等經典。是一義。又伊沙（音疏嫁反）梨翻云爲斷嫉妬斷嫉妬。如除稗穢成吉祥。是二義。伊總相解凡有二義。就自在中別相解復有四義。合有五義。郁（音烏及反短聲）郁多邏翻云上。上者諸經中最上者。二乘所未解聞。如北欝單曰土地最上。上者二義。優（音烏鳩反。長聲）優（下亦應有足字。應不具安）翻上。是如牛乳諸味之上。諸經中是最上。又若有誹謗。是人與牛無別。是一義。又優斤（吳音語反）吒（音櫨嫁反）翻憂。憂者憂念衆生。是二義。優總相解也。㖶（音烏溪反。宜吳音也）㖶婆（音滿舸反）翻云是。是卽佛法性。野（音烏鷄反）野（下亦應有足字。相傳不見也）翻云如來烏（音烏鳥反）烏多羅翻云羞。羞者云。煩惱是可羞也。炮（音烏蒙反）炮經中不用字義。取其究盡。以解大乘。比之盡。是十四字之盡。以譬大乘是三乘之盡也。菴（音菴羅樹薗同）菴（下亦應有足字但相傳不見也）翻云遮不淨物。是一義。又捨不淨物。是二義。不淨者金銀珍寶僕使之屬也。阿（音烏呵反）阿舊云。經中亦不用字義。取其究竟。解勝乘。以譬大涅槃。經中最勝也。右十六字盡。其中四字在後說。迦（音居寫反。此寫宜用吳音）迦樓尼翻云非。非者得明慈悲也。呿（音墟迦用此加字音故同居寫反）呿那地翻云發掘。發掘罪過非善友。非善友者雜穢。不信如來也。伽（音璩迦反。迦字亦同用上音）伽婆（音蒲舸反）翻云庫藏。庫藏明如來祕藏義也。𠷐（此音猶璩迦反。小重聲語）𠷐翻云師子者。明如來師子吼。師子吼者。是說常之音也。俄（音魚迦反。此字音同上也）俄（下亦應有足字也）翻云危脆危脆者。明一切有爲法破壞之相也。此五字舌本聲竟。遮（音者短聲語之）遮梨耶。翻云行。行者謂修行。修行如來調伏衆生車（音蛆者反）車帝麗。翻云覆蓋。如來覆衆生如大蓋也。闍（音社）闍大翻云生。得正解脫謂之生。正解脫者。無有老故謂生也。膳（故是社音。重聲語也）膳頗梨地。翻云熾盛。熾盛者煩惱熾如稠林也。若（音如者反。此世中飴牛草）波羅若。翻云智慧。智慧者知眞法性也。此五字舌中聲。吒（音猪蝦反）吒胡本形如半月。半月形不足。明如來示現應化不足之身。謂之半身也。他（音塘蝦反）他胡本字形如滿月。滿月形滿足也。以明如來法身滿足。此二字不取字釋。取形以像如來二種身義也。荼（音除蝦反）荼（下亦應有足字也）翻云愚癡。愚癡不斷。袒（音猶除蝦反重聲語）袒（下亦應有足字也）翻云愚癡。愚癡之增上者。以羝羊譬之。拏（音拏蝦反）拏（下亦應有足字也）翻云非聖義。以外道譬之也。此五字近舌頭聲。多（音猪舸反）多他翻云如來。如來告比丘爲說微妙法也。他（音塘可反）他（下亦應有足字。但相傳不解）翻云愚癡。以流轉生死縛裹義。陀（音柁）陀穰（音奴當反。此當字讀宜用折當音）翻云布施。布施者是大乘布施也。彈（音故是柁音重聲）彈梨翻云持。持者稱常讃功德也。那（音乃可反）那伽羅翻城。城有門。門堅住以譬三寶無有傾動也。此五字舌頭聲。波（音波）波（下應有足字也）翻云顛倒。顛倒者言。一體三寶滅盡也。頗（音敎舸反）頗（下亦應有足字。但不說也）翻云破。破者是三災。三災時天地劫燒三寶不壞。婆（音滿舸反）婆邏翻云力。力者如來十力也。滼（音猶是滿舸反。小重聲）翻云重擔。能擔任三寶也。摩（音模舸反）達摩翻云法。法者菩薩法度。是大乘般涅槃經也。此五字脣中聲。蛇（音爽蝦反。小短音語）蛇（下亦應有足字也）翻云行。行者言。菩薩至在在處處。爲衆生說法行也。囉（音舊反之胡盧柁。是荷羅從音取何羅二字也）荷羅翻云欲。欲者壞貪愚也。羅（音盧舸反）阿羅漢翻云聲聞乘。聲聞乘動轉不住大乘安穩也。啝（音滿可反。宜褰上脣呼之）啝那翻云說。說者如來說法雨大法雨也。奢（音舒可反）奢利翻云刺。刺者三毒之刺。沙（舒巧反。吳音呼之）沙者譯言六。胡法以六爲具足義也。娑（舒可反）娑者娑偸譯言喜。喜者聞經歡喜讃歎之辭是今聽讀經書契時聲也。呵（呼舸反）呵者阿呵譯言驚怪之聲。謂聞法言奇哉涅槃怪哉也。羅（來家反）羅者羅摩譯言垢。明如來垢不能汚。或復示有垢也。大智度論四十八云。經復次須菩提。菩薩摩訶薩摩訶衍。所謂字等語等諸字入門。何等爲字等語等諸字入門。阿字門。一切初不生故。羅字門。一切法離垢故。波字門。一切法第一義故。遮字門。一切法終不可得故。諸法不終不生故。那字門。諸法離名性相不得不失故。邏字門。諸法度世間故。亦愛枝因滅故。陀字門。諸法善心生故。亦施相故。婆字門。諸法婆字離故。荼字門。諸法荼字淨故。沙字門。諸法六自在王性清淨故。和字門。入諸法語言道斷故。多字門。入諸法如相不動故。夜字門。入諸法如實不生故。咤字門。入諸法制伏不可得故。迦字門。入諸法作者不可得故。婆字門。入諸法時不可得故諸法時來轉故。磨字門。入諸法我所不可得。故。伽字門。入諸法去者不可得故。他字門。入諸法處不可得故。闍字門。入諸法生不可得故。簸字門。入諸法簸字不可得故。馱字門。入諸法性不可得故。賒字門。入諸法定不可得故。呿字門。入諸法虛空不可得故。叉字門。入諸法盡不可得故。多字門。入諸法有不可得故。若字門。入諸法智不可得故。拖得門。入諸法拖字不可得故。婆字門。入諸法破壞不可得故。車字門。入諸法欲不可得故。如影五衆亦不可得故。魔字門。入諸法魔字不可得故。火字門。入諸法喚不可得故。蹉字門。入諸法蹉字不可得故。伽字門。入諸法厚不可得故。他字門。入諸法處不可得故。拏字門。入諸法不來不去不立不坐不臥故。頗字門入諸法邊不可得故。歌字門。入諸法聚不可得故。醝字門。入諸法醝字不可得故。遮字門。入諸法行不可得故。吒字門。入諸法驅不可得故。荼字門。入諸法邊竟處故。不終不生過荼無字可說。何以故。更無字故。諸法無礙無名。亦不滅亦不可說。不可示不可見。不可書。須菩提。當知一切諸法如虛空。須菩提。是名陀羅尼門。所謂阿字義。若菩薩摩訶薩。是諸字門印。阿字印。若聞若受。若誦若讀。若持若爲他說。如是知當得二十功德。何等二十。得強識念。得慚愧。得堅固心。得經旨趣。得智慧。得樂說無礙易。得諸餘陀羅尼門。得無疑悔心。得聞善不喜聞惡不怒。得不高不下住心無增減。得善巧知衆生語。得巧分別五衆十二入十八界十二因緣四緣四諦。得巧分別衆生諸根利鈍。得巧知他心。得巧分別日月歲節。得巧分別天耳通。得巧分別宿命通。得巧分別生死通。得能巧說是處非處。得巧知往來坐起等身威儀。須菩提。是陀羅尼門。字門阿字門等。是名菩薩摩訶薩摩訶衍。論釋曰。字等語等者。是陀羅尼。於諸字平等無有愛憎。又此諸字因緣未會時。亦無終歸。亦無現在。亦無所有。但住吾我心中。憶想分別。覺觀心。說是散亂心語。不見實事。如風動水則無所見等者。與畢竟空涅槃同等。菩薩以此陀羅尼。於一切諸法。通達無礙是名字等語等。問曰。若略說則。五百陀羅尼門。若廣說則。無量陀羅尼門。今何以說是字等陀羅尼。名爲諸陀羅尼門。答曰。先說一大者。則知餘者皆說。此是諸陀羅尼初門。說初餘亦說。復次諸陀羅尼法。皆從分別字語生。四十二字是。一切字根本。因字有語。因語有名。因名有義。菩薩若聞字。因字乃至能了其義。是字初阿後荼。中有四十。得是字陀羅尼。菩薩若一切語法中。聞阿字卽時隨義。所謂一切法從初來不生相。阿提秦言初。阿耨波陀秦言不生。若聞羅字卽隨義知一切法離垢相。羅闍秦言垢。若聞波字卽時知一切法入第一義中。波羅末陀秦言第一義。若聞遮字。卽時知一切諸行皆非行。遮梨夜秦言行。若聞那字。卽知一切法不得不失不來不去。那秦言不。若聞邏字。卽知一切法離輕重相。邏求秦言輕。若聞陀字。卽知一切法善相。陀摩秦言善。若聞婆字。卽知一切法無縛無解。婆陀秦言縛。若聞荼字。卽知諸法無熱相。南天竺荼闍他秦言不熱。若聞沙字。卽知人身六種相。沙秦言六。若聞和字。卽知一切諸法離語言相。和（于波反）波陀秦言語言。若聞多字。卽知諸法在如中不動。多他秦言如若聞夜字。卽知諸法入實相中不生不滅。夜他跋秦言實。若聞吒字。卽知一切無障礙相。吒婆秦言障礙。若聞迦字。卽知諸法中無有作者。迦邏迦秦言作者。若聞娑字。卽知一切法一切種不可得。娑婆秦言一切。若聞磨字。卽知一切法離我所。磨磨迦羅秦言我所。若聞伽字。卽知一切法底不可得。伽陀秦言底。若聞他字。卽知四句如去不可得。多他阿伽陀秦言如去。若聞闍（社音）字。卽知諸法生老不可得。闍提闍羅秦言生老。若聞濕波字。卽知一切法皆不可得如濕波字不可得。濕波字無義故不釋。若聞馱字。卽知一切法中法性不可得。馱摩秦言法。若聞賒字。卽知諸法寂滅相。賒哆（都餓反）秦言寂滅。若聞呿字。卽知一切法虛空不可得。呿伽秦言虛空。若聞叉字。卽知一切法盡不可得。叉耶秦言盡。若聞哆字。卽知諸法邊得何利。迦哆度求那。秦言是事邊得何利。若聞若字。卽知一切法中無智相。若那秦言智。若聞他字。卽知一切法義不可得。阿利他秦言義。若聞婆字。卽知一切法不可得破相。婆伽秦言破。若聞車字。卽知一切法無所去。伽車提秦言去。若聞濕麼字。卽知諸法牢堅如金剛石阿濕麼秦言石。若聞火字。卽知一切法無音聲相。火夜秦言喚來。若聞蹉字。卽知一切法無慳無施相。末蹉羅秦言慳。若聞伽字。卽知諸法不厚不薄。伽那秦言厚。若聞他（土荼反）字。卽知諸法無住處。南天竺他那。秦言處。若聞拏字。卽知一切法及衆生不來不去。不坐不臥。不立不起。衆生空法空。故南天竺拏秦言不。若聞頗字。卽知一切法因果空故。頗羅秦言果。若聞歌字。卽知一切五衆不可得。歌大秦言衆。若聞醝字。卽知醝字空諸法亦爾。若聞遮字。卽知一切法不動相。遮羅地秦言動。若聞多字。卽知一切法此彼岸不可得。多羅秦言岸。若聞荼字卽知一切法必不可得。波荼秦言必。荼外更無字。若有者。是四十二字枝派。是字常在世間。相似相續故。入一切語故無礙。如國國不同。無一定名故言無名。聞已便盡故言滅。諸法入法性皆不可得。而呪字可說。諸法無憶想分別故。不可示。先意業分別故。有口業。口業因緣故。身業作字。字是色法。或眼見或耳聞。衆生強作名字。無因緣。以是故不可見不可書。諸法常空如虛空相。何況字。說已便滅。是文字陀羅尼是諸陀羅尼門。問曰。知是陀羅尼門因緣者。應得無量無邊功德。何以但說二十。答曰。佛亦能說諸餘無量無邊功德。但以廣說般若波羅蜜故。但略說二十。得強識念者。菩薩得是陀羅尼。常觀諸字相。修習憶念。故得強識念。得慚愧者。集諸善法。厭諸惡法。故生大慚愧。心得堅固者。集諸福德智慧。故心得堅固。如金剛。乃至阿鼻地獄事。尚不退阿耨多羅三藐三菩提。何況餘苦。得經旨趣者。知佛五種方便說法故。名爲得經旨趣。一者知作種種門說法。二者知爲何事故說。三者知以方便故說。四者知示理趣故說。五者知以大悲心故說。得智慧者菩薩因是陀羅尼。分別破散諸字。言語亦空。言語空故名亦空。名空故義亦空。得畢竟空。卽是般若波羅蜜智慧。樂說者。既得如是畢竟清淨無礙智慧。以本願大悲心。度衆生故。樂說易。得陀羅尼者。譬如析竹初節既破餘者皆易。菩薩亦如是。得是文字陀羅尼。諸陀羅尼自然而得。無疑悔心者。入諸法實相中。雖未得一切智慧。於一切深法中。無疑無悔。聞善不喜。聞惡不瞋者。各各分別諸字。無讃嘆無毀呰。故聞善不喜。聞惡不瞋。不高不下者。憎愛斷故。善巧知衆生語者。得解一切衆生言語三昧。故巧分別五衆十二入十八界十二因緣四緣四諦者。五衆等義。如先說。巧分別衆生諸根利鈍。知他心天耳宿命。巧說是處非處者。如十力中說。巧知往來坐起等者。如阿鞞跋致中所說。日月歲節者。日名從旦至夕。初分中分後分。夜亦三分。一日一夜有三十時。春秋分時十五時屬晝。十五時屬夜。餘時增減。五月至晝十八時。夜十二時。十一月至夜十八時。晝十二時。一月或三十日。或三十日半。或二十九日。或二十七日半。有四種月。一者日月。二者世間月。三者月月。四者星宿月。日月者三十日半。世間月者三十日。月月者二十九日。加六十二分之三十。星宿月者二十七日。加六十七分之二十一。閏月者從日月世間月二事中出。是名十三月。或十二月。或十三月名一歲。是歲三百六十六日。周而復始。菩薩知日中分時。前分已過。後分未生。中分中無住處。無相可取。日分空無所有。到三十日時。二十九已滅。云何和合成月。月無故。云何和合而爲歲。以是故。佛言。世間法如幻如夢。但是誑心法。菩薩能知世間日月歲和合。能知破散無所有。是名巧分別。如是等種能分別。是名菩薩摩訶薩摩訶衍。評曰。諸家解釋隨見不同而已。三乘用字也。約一佛法有四乘門。一最小乘。如淨名經。舍利弗曰。吾聞解脫之中無有文字。佛本行等約此門云。太子入堂。習學文字。二權大乘。如般若經最勝王云。總持無文字。文字顯總持。仁王經等約此門云。若行文字者不行空也三實大乘。如維摩云。文字卽解脫。華嚴經等。約此門云。善知衆藝入法界門。四祕密乘如眞言敎字爲種子。成證佛身。金剛頂等約此門云。文字以爲法曼荼羅。評曰。吉藏惠遠惠均等釋。約權大乘以釋梵語。智度論等約實大乘以釋名義。南岳大師四十二字門。此依華嚴大品四十二字門。明其瓔珞仁王四十二位義。天台大師依用此義。又觀心論。歸命龍樹師竟。依大品經四十二字中初阿字門·智度釋中阿字四不生中初不自生之句。廣說諸發心入證心不生。偈結云團團明月無有缺減。尤與眞言心月觀行而相合矣。一行阿闍梨等。約祕密乘以釋字義。義釋等中初劫度二乘地。二劫度權大乘。三劫入阿字門。佛惠初心入祕密藏。據金剛頂十六大菩薩義。廣明祕藏功德差別十重玄門。又於初劫攝四阿含。二劫攝深密楞伽等。三劫攝華嚴般若法華涅槃諸祕密藏。又明。四十二地皆是如來。尤與天台圓敎四十二位圓證法門而相合矣。又一行云。眞言釋論。謂之祕號。卽是四十二字門語等字等。又湛然云。陀羅尼是眞言種子。卽是五十字輪根本增加。當知實乘祕乘。只自於一法以分顯祕而已。

悉曇藏卷第七（終）
悉曇藏卷第八

日本國延曆寺沙門安然撰

<PIC>T84044901.gif</PIC>
<PIC>T84045001.gif</PIC>
<PIC>T84045101.gif</PIC>
<PIC>T84045201.gif</PIC>
<PIC>T84045301.gif</PIC>
<PIC>T84045401.gif</PIC>
<PIC>T84045501.gif</PIC>
<PIC>T84045601.gif</PIC>
<PIC>T84045701.gif</PIC>
<PIC>T84045801.gif</PIC>
<PIC>T84045901.gif</PIC>
<PIC>T84046001.gif</PIC>
<PIC>T84046101.gif</PIC>
<PIC>T84046201.gif</PIC>

