　　《大正藏》第84卷No.2720


　　聲明源流記 
    東大寺沙門凝然述
    夫聲明之道由來尙矣。聲相清雅悅諸人耳。音體哀溫快衆類心。直爾語言備貧富相。歌詠引曳顯吉凶旨。高下隨時示殊功於冥衆。屈曲順物彰祥德於幽類。四大扣擊出大小之聲。衆微聚集作高下之韻。心法執受成歌詠之曲。情識分別作好惡之相。聲分呂律精陰陽於二六。韻有甲乙割乾坤於一五。悅人心者是調子也。五調六調七調子各有靈德。勸物情者是音韻也。五音七聲十二律俱合律雅。宮商角徴羽二變德攝呂律。平下雙黃盤上一切罄甲乙。橫笛是樂之精髓導樂器於絃管。方磬乃音之骨目窮屈曲於調韻。精音曲於内外之典自合伎樂。施聲饗於顯密之教暗應絃管。種種之聲明不離呂律。一一歌詠事通甲乙。難陀尊者佛世騰唄匿之德。道璿律師邊方播誦經之威。慈覺大師昔傅彌陀之引聲。良忍上人近弘懺法之美曲。常樂大會之内梵音傳之兜卒内院。唯局興福寺。實忠和尚之修二月習之觀音一院。單行東大寺。惠心檀那盡台宗也。兼習聲曲悅物情意。眞喜仲算窮唯識也。傍學音韻導人信解。華嚴有夜禮三昧通雅音於十願。法相有總料簡章施亮聲於三時。唯識妙論騰歌誦於哀温。俱舍本頌定吟詠於雅亮。天台要文通暗誦於三塔學窓。律宗之布薩行唱白於諸寺殿閣。四箇之法用古來通行規式也。諸宗翫之無局。六根懺悔今昔兼修循則也。衆哲習之不偏。長音供養文羅漢勸請是聲明之祕曲。懺法悲歎聲梵網說戒乃音韻密事。九條錫杖重清曲也。冥衆密傳雅音。兩箇梵音崇亮韻也。高僧遙習天語。四智吉慶讃各通梵漢五悔九方便俱傳唐言。諸家眞言皆立聲明。衆哲雅韻咸隨自意。東寺天台互有祕讃。隱密賞翫俱罄涯底。外典聲曲種種極多驚冥悅顯引詠延歌遊戲歡咲大罄俗風。今且就内典陳梗概而已。然五明中有其聲明。彼乃通達諸方言音。對機說法窮事義。三聲之相。六釋之義。七例之美。八轉之聲。此等行相是彼宗旨也。今此聲明唯論音曲。誦文有高下。唱偈有屈曲。寶號作歌聲。讃頌致吟詠。甲音乙音隨宜歌讃。引聲短聲任時誦詠。呂曲擧雅質而悅耳。律曲合哀溫而勸心。屈曲之音。聲明之眉目。質直之韻。唱引之綱領。唯呂單律示純一之音。呂律之交參顯兼通之聲。精合宮徴唱和平盤。五音數重循環。引唱七調多迴。往還囀稱啻以悅耳快心爲本。如是等相名爲聲明。異五明中聲明相状。然亦精音似彼聲明。然日本聲明昔來名匠各有所司。或窮四箇五箇。雖有兼通精研之能。而有所秀各存所司。至良忍上人。普隨諸哲廣値多般。諳練諸曲貫括多門。入大原松林院。別建立來迎院。弘所習聲明。傳所研音曲。感應數彰祥瑞頻現。門輩多般徒屬森羅。清曲萬端習傳一依。家寛法印是良忍聲明高足門人。瀉瓶不遺傳燈無墜。于時妙音院大相國者。九流之麟鳳。三玄之鏡玉也。詩歌管絃窮幽盡旨。音律聲曲洞微明理。内典聲明聽之衆英。或禀家寛或聞玄澄。或習叡泉或訪俊玄。普習不儻取捨隨意。遂立一流攝盡内典。佛法聲曲周備在茲。自爾已來燈燈相傳。偏通諸方無不賞翫。有行家阿闍梨。是家寛法印之甥也。習聲明於寛公傳之遐邇。有覺照上人。亦寛公之門人。聲明一道是厥透逸也。有慈心上人。是家寛上足門人。聲明之道鑚仰出萃。有淨心湛智兩哲。俱承聲明于智俊慈心上人。聲曲妙旨研精窮美。各分門流傳燈遠近。淨心上人亦承行家阿闍梨。湛智後裔遍通日下。聲明一道本源是一。後分諸流鉾楯森羅。及至後代更立門族。而汪洋潺潺不可勝計者也。今聊作圖明其師承。粗列源流僅擧幹枝。聲明之相承歷焉易見。隨所見聞擧其梗概。後代之賢哲委曲質旃。
　于時（長者供養文）覺燈（戒本）  廣源（檀那院）  法圓    賢源  尋宴  覺運贈（戒本）僧正（惠心院）皇賢三昧  覺尊上人  瞻西上人  慈惠大僧正  源信僧都  覺超僧都  壞空僧都  寛誓  日藏上人（九條錫杖道賢）淨藏貴所  眞義僧正  覺忍（小山僧都）  盛時（和泉守）  壞空僧都延殷（大原法橋）寛誓（彼空別當）大原良忍上人    本覺房尾張國人也。本者叡山東塔阿彌陀坊堂僧也。慈覺大師弘傳聲明以後。各達一曲。習學練磨飛名。良忍上人謁彼哲。習聚精研以爲一。流傳弘通。卽於大原建立來迎院。除興福寺之内梵音。餘諸音曲諳練一統。道心堅固專欣安養。融通念佛直顯感應。苦行精進燒臂誦經。阿彌陀經引聲勇猛。春秋六十一。天承二年二月朔日卒逝先知死期用心勇勵。終焉寂靜靈瑞極多。異香薫草菴。紫雲聳山空。擧棺輕猶如鴻毛。大原覺嚴律師感夢。良忍來告云。我生極樂上品上生。是融通念佛功也云云。寔是聲明祖師。音曲宗匠。後代聲哲。無及由而已    頼澄   堯雲房。多武峯住僧。本於彼山値古老僧。習傳舍利讃嘆。于時鳥羽天皇御宇。相毫阿闍梨與頼澄法師。俱往良忍上人之所。欲習傳舍利讃嘆。良忍上人云。吾持彼本記之舍利讃嘆。準百石曲。雖然吾未習此曲。爰頼澄法師依自所感傳此讃曲。良忍上人隨頼澄習於此曲。自餘諸曲隨良忍習之。故今良忍下列頼澄法師。
　　乃專依舊記也。玄澄  妙音院太政大臣師長（亦禀家寬法印。亦禀俊玄。亦禀叡泉房）澄惠（少將僧都）孝道（木工權頭）聖宣（順良房。興福寺内梵音）隆範（永延房。興福寺内梵音）聖玄（延眞房。興福寺）憲隆（内梵音。大輔公）延證房（聖玄息。諱寵玄。興福寺内梵音）信禪房（聖玄息。懷玄。興福寺内梵音）乘惠（三位律師。本蓮輪上人）快慶（大輔公。興福寺）信長房（内梵音。祐玄。興福寺）學宗坊（興福寺）延禪坊（頼玄）學現坊（隆範息。興福寺）印圓（深寛房。興福寺。内梵音）乘喜（勝公。興福寺）頼憲（尋勝坊。阿闍梨。菩提山）玄印（覺現房父。隆範沒後附于印圓。）慶眞坊聖澄（菩提山）堯覺坊（亦遊華洛。普請衆哲。多禀重音）唯日房（菩提山）專空（照本房。白毫寺長老）覺鑑（觀照坊。招提寺。亦禀聖玄）重阿（聖玄坊。靈山院長老。亦禀貞遍及戒實）慶胤（尊律房。招提寺）宗春（禪空房。招提寺）鏡海（善勝房。同寺）明圓（靜照房。同寺。亦禀重阿）顯譽（勝圓房。招提寺）實胤（行信房。招提寺）了胤（寂勝房。招提寺。慶胤瀉瓶也）澄圓（大輔阿闍梨）範眞（讃佛房。惣習二流。妙音流弘。中川山寺。行家流弘東小田原并菩提山）經玄（宰相阿闍梨。關東弘聲明）仙觀房。圓祐房（多寶寺長老）圓一坊（極樂寺）明忍房（金澤長老）良達房。賢空房。

     刻聲明源流記跋
     夫梵聲唄頌源起天竺廣流諸方。其感聖衆格天龍祭神祇薦靈魂者莫不藉此。故古今讃仰以作佛事。然未見記其源流者。學者憾之。東大寺示觀國師凝然。高才博達貫統諸宗。慕藺千部論主。製作千卷書典。聲明源流記一卷。此其一也。先師藝公得此書寶襲惟謹遷後余傳之有年。竊謂自祕不如與人共乃爲訂正永傳不朽。序曰。今聊作圖。則知舊有圖。惜乎今本闕之。冀好古之獲其正本以補。則令人見全璧云。
    時
    享保四年己亥仲春既望談峯沙門蓮光院光薫盥和南書  