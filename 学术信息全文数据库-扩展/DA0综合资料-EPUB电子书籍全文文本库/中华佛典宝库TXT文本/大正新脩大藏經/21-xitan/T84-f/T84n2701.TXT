No.2701
梵字悉曇字母并釋義

        　　　沙門空海撰


    夫梵字悉曇者印度之文書也。西域記云。梵天所製。五天竺國皆用此字。然因地隨人稍有增減。語其骨體以此為本。劫初之時世無法教。梵王下來授以此悉曇章。根原四十七言流派餘一萬。世人不解元由謂梵王所作。若依大毘盧遮那經云。此是文字者自然道理之所作也。非如來所作。亦非梵王諸天之所作。若雖有能作者如來不隨喜。諸佛如來以佛眼觀察此法然之文字。即如實而說之利益眾生。梵王等傳受轉教眾生。世人但知彼字相。雖日用而未曾解其字義。如來說彼實義。若隨字相而用之則世間之文字也。若解實義則出世間陀羅尼之文字也。所謂陀羅尼者梵語也。唐翻云總持。總者總攝持者任持。言於一字中總攝無量教文。於一法中任持一切法。於一義中攝持一切義。於一聲中攝藏無量功德。故名無盡藏。此總持略有四種。一法陀羅尼。二義陀羅尼。三咒陀羅尼。四菩薩忍陀羅尼。第一法陀羅尼者。謂諸菩薩獲得如是念慧力持。由此力持聞未曾聞言。未溫習未善通利名句文身之所攝錄無量經典。經無量時能持不忘。是名菩薩法陀羅尼。云何義陀羅尼。謂如前說。此差別者即於彼法無量義趣。心未溫習未善通利。經無量時能持不忘。是名菩薩義陀羅尼。云何咒陀羅尼。謂諸菩薩獲得如是等持自在。由此自在加被能除有情災患。諸真言句令彼章句悉皆第一神驗。無所唐捐能除種種災患。是名菩薩咒陀羅尼。
    云何菩薩忍陀羅尼。謂諸菩薩成就自然堅固因行具足妙慧。乃至諸真言章句審諦思惟籌量觀察。不從他聞自能通達一切法義。是名菩薩能得忍陀羅尼已上四種者瑜伽佛地等論且約人釋。若據密藏義更有約法四種之釋。一者此一字法能與諸法自作軌持。於一字中任持一切諸法。是名法陀羅尼。二者於此一字義中攝持一切教中義趣。是名義陀羅尼。三者誦此一字之時能除內外諸災患。乃至得究竟安樂菩提之果。是名咒陀羅尼。四者若出家若在家若男若女。於日夜分中若一時二時乃至四時。觀念誦習此一字時。能滅一切妄想煩惱業障等。頓證得本有菩提之智。是名能得忍陀羅尼。如一字者自餘一切字義皆含如是義理。譬如易一爻中具含萬象。龜十字上悉知三世。又有五種總持。謂一者聞持。二法持。三義持。四根持。五藏持。一聞持者。謂耳聞此一字聲。具識五乘之法教及顯教密教之差別。不漏不失即不妄聽也。二法持者。謂念不生不忘流於蘊中三義持者。謂假實二法因緣性空。四根持者。謂六緣念更無餘境。五藏持者。謂第九阿磨羅識即佛性淨識是也。如是五種亦約人釋。若約法釋更有五種。恐繁不述是五種四種陀羅尼即明如來四智五智之德。佛地經等顯教則但說四智。故佛地瑜伽等論說四種陀羅尼。若於大毘盧遮那及金剛頂經等祕密藏中。具說如來自受用五智等相應之趣。故說五種陀羅尼。如是五種智為根本。云何五智。謂一者大圓鏡智。二者平等性智。三者妙觀察智。四者成所作智。五者法界體性智。從此五智流出三十七智一百二十八智乃至十佛剎微塵數不可說不可說一切智智。如是無量智悉含一字中。一切眾生皆悉具足如是無量佛智。然眾生不覺不知。是故如來慇懃悲歎。悲哉眾生去佛道甚近。然被無明客塵之所覆弊。不解宅中之寶藏。輪轉三界沈溺四生。是故以種種身相種種方便。說種種法利諸眾生。如涅槃經云。世間所有一切教法皆是如來之遺教。然則內外法教悉從如來而流出。如來雖具如是自在方便。而此字母等非如來所作。自然道理之所造。如來佛眼能觀覺知如實聞演而已。昔後漢明帝夢見金人之後。摩騰竺蘭等以此梵文來傳振旦。字非篆隸語隔梵漢。弄玉難信案劍夜光。為誘童矇隨方翻說。從爾已還相承翻傳。然梵字梵語於一字聲含無量義。改曰唐言但得片玉。三隅則闕。故道安法師著五失之文。義淨三藏興不翻不歎。是故傳真言之匠不空三藏等。教授密藏真言悉用梵字。然則此梵字者。亙三世而常恒。遍十方以不改。學之書之定得常住之佛智。誦之觀之必證不壞之法身。諸教之根本諸智之父母。蓋在此字母乎。所得功德不能縷說。具如華嚴般若大毘盧遮那金剛頂及涅槃等經廣說
    ^H□悉^B□曇^H□囉^G□窣睹（二合）
    右四字題目。梵云悉曇囉窣睹。唐云成就吉祥章。
    ^B□音阿（上聲呼）訓無也不也非也。阿字者是一切法教之本。凡最初開口之音皆有阿聲。若離阿聲則無一切言說。故為眾聲之母。又為眾字之根本。又一切諸法本不生義。內外諸教皆從此字而出生也。
    ^H□音阿（去聲長引呼）  一切諸法寂靜不可得義
    ^H□音伊（上聲）  一切諸法根不可得義
    ^H□伊（去聲引呼）  一切諸法災禍不可得義
    ^H□塢  一切諸法譬喻不可得義
    ^H□污（長聲）  一切諸法損減不可得義
    ^H□哩（彈舌呼）  一切諸法神通不可得義
    ^H□哩（彈舌去聲引呼）  一切諸法類例不可得義
    ^H□鲁（彈舌上聲）  一切諸法染不可得義
    ^H□嚧 （彈舌長聲） 一切諸法沈沒不可得義
    ^H□曀  一切諸法求不可得義
    ^H□愛  一切諸法自相不可得義
    ^H□污（長聲） 一切諸法執瀑流不可得義
    ^H□奧（去聲引） 一切諸法化生不可得義
    ^H□闇 一切諸法邊際不可得義
    ^H□惡  一切諸法遠離不可得義
    ^H□迦（上聲引）  一切諸法離作業不可得義
    ^B□佉（上呼）  一切諸法等虛空不可得義
    ^B□哦（去引）  一切諸法行不可得義
    ^B□伽  一切諸法一合不可得義
    ^B□仰（鼻聲呼）  一切諸法支分不可得義
    ^H□遮（上聲）  一切諸法離一切遷變不可得義
    ^B□磋（上聲）  一切諸法影像不可得義
    ^H□惹  一切諸法生不可得義
    ^E□酇（上聲）  一切諸法戰敵不可得義
    ^H□孃（上聲）  一切諸法智不可得義
    ^B□吒（上聲）  一切諸法慢不可得義
    ^H□吒（上）  一切諸法長養不可得義
    ^h□拏（上）  一切諸法怨對不可得義
    ^b□荼（去）  一切諸法執持不可得義
    ^h□拏（陀爽反仍鼻聲呼）  一切諸法諍論不可得義
    ^b□多（上）  一切諸法如如不可得義
    ^b□他（上）  一切諸法住處不可得義
    ^b□娜  一切諸法施不可得義
    ^b□馱  一切諸法法界不可得義
    ^h□曩  一切諸法名不可得義
    ^h□跋  一切諸法第一義諦不可得義
    ^b□頗  一切諸法不堅如聚沫義
    ^h□闏  一切諸法縛不可得義
    ^b□婆（重上呼）  一切諸法有不可得義
    ^h□莽  一切諸法吾我不可得義
    ^b□野  一切諸法乘不可得義
    ^h□囉  一切諸法離諸塵染義
    ^b□邏（上）  一切諸法相不可得義
    ^h□□  一切諸法語言道斷義
    ^h□捨  一切諸法本性寂義
    ^b□灑 一切諸法性鈍義
    ^h□沙（上）  一切諸法諦不可得義
    ^h□灑  一切諸法因不可得義
    ^b□乞灑（二合）  一切諸法盡不可得義
    ^h□^b□^h□^h□^h□^h□^h□^h□^b□^h□^h□^b□
    迦迦祈雞句句計蓋句哠皓欠迦（入）
    右十二字者一箇迦字之一轉也。從此一迦字母門出生十二字。如是一一字母各各出生十二字。一轉有四百八字。如是有二合三合四合轉。都有一萬三千八百七十二字。此悉曇章本有自然真實不變常住之字也。三世諸佛皆用此字說法。是名聖語。自餘聲字者是則凡語也。非法然之道理。皆隨類之字語耳。若隨順彼言語。是名妄語。亦名無義語。若能隨順聖語即得無量功德。故大般若經五十三云。佛告善現言。善現。譬如虛空是一切物所歸趣處。此諸字門亦復如是。諸法空義皆入此門方得顯了善現。入此阿字等名入諸字門。善現。若菩薩摩訶薩。於如是入諸字門得善巧智。於諸言音所詮所表皆無罣礙。於一切法平等空性盡能證持。於眾言音咸得善巧。善現。若菩薩摩訶薩能聽如是入諸字門印相印句。聞已受持讀誦通利。為他解說不貪名利。由此因緣得二十種殊勝功德。何等二十。謂一得強憶念。二得勝慚愧。三得堅固力。四得法旨趣。五得增上覺。六得殊勝惠。七得無礙辨。八得總持門。九得無疑惑。十得違順語不生恚愛。十一得無高下平等而住。十二得於有情言音善巧。十三得蘊善巧處善巧界善巧。十四得緣起善巧因善巧緣善巧法善巧。十五得根勝劣智善巧他心智善巧。十六得觀星曆善巧十七得天耳智善巧宿住隨念智善巧神境智善巧死生智善巧。十八得漏盡智善巧。十九得說處非處智善巧。二十得往來等威儀路善巧。善現。是為得二十種殊勝功德。善現。若菩薩摩訶薩修行般若波羅蜜多時。以無所得而為方便所得文字陀羅尼門。當知是為菩薩摩訶薩大乘相。若有人欲得不妄語常修實語。學如來真實之語。速證大覺常住之身應當學此實語字門。如來慇懃說此字門。是故聊為童蒙鈔錄斯記。好學同志代彼口實。

梵字悉曇字母并釋義

　　^h□（音悉^h□音曇^h□音^g□囉音窣都）
    右四字題目。梵云悉曇囉窣都。唐云成就吉祥章。
    ^b□音阿（上聲呼）訓無也不也非也。阿字者是一切法教之本。凡最初開口之音皆有阿聲。若離阿聲則無一切言說。故為眾聲之母。又為眾字根本。又一切諸法本不生義。內外諸教。皆從此字而出生也。

    ^h□音阿（去聲長引呼）  一切諸法寂靜不可得義
    ^h□音伊（上聲）  一切諸法根不可得義
    ^h□音伊（去聲長引呼）  一切諸法災禍不可得義
    ^h□音塢（上聲）  一切諸法譬喻不可得義
    ^h□音污（去聲長引）  一切諸法損減不可得義
    ^h□音哩（上聲彈舌呼）  一切諸法神通不可得義
    ^h□音哩（去聲彈舌）  一切諸法類例不可得義
    ^h□音鲁（上聲舌引）  一切諸法染不可得義
    ^h□音嚧（彈舌長引）  一切諸法沈沒不可得義
    ^h□音噎（上）  一切諸法求不可得義
    ^h□音愛（去）  一切諸法自相不可得義
    ^h□音污（上長呼）  一切諸法執瀑流不可得義
    ^h□音奧（去長引）  一切諸法化生不可得義
    ^b□音闇（去）  一切諸法邊際不可得義
    ^h□音惡（上）  一切諸法遠離不可得義
    ^h□音迦（上聲呼）  一切諸法離作業義
    ^b□音佉（上呼）  一切諸法等虛空不可得義
    ^b□音哦（上呼）  一切諸法行不可得義
    ^b□音伽（去重引）  一切諸法一合相不可得義
    ^h□音仰（鼻聲呼）  一切諸法支分不可得義
    ^h□音遮（上聲）  一切諸法離一切遷變義
    ^h□音磋（上）  一切諸法無影像義
    ^h□音惹  一切諸法生不可得義
    ^e□音酇（上重）  一切諸法離戰敵義
    ^h□音壤（上）  一切諸法智不可得義
    ^b□音吒（上）  一切諸法離我慢義
    ^h□音吒（上）  一切法離長養義
    ^h□音拏（上）  一切法離怨對義
    ^b□音荼（去重）  一切法執持不可得義
    ^h□音拏（陀爽反鼻聲呼）  一切法諍不可得義
    ^b□音多（上）  一切法如如義
    ^b□音他（上）  一切法離住處義
    ^b□音娜（上）  一切法離施義
    ^b□音馱（去重）  一切諸法法界不可得義
    ^h□音曩  一切諸法名不可得義
    ^h□音跋（上）  一切諸法第一義諦不可得義
    ^b□音頗（上）  諸法不堅如聚沫義
    ^h□音闏（上）  諸法離繫縛義
    ^b□音婆（上重）  一切諸法諸有不可得義
    ^h□音莽  一切諸法吾我不可得義
    ^b□音野（上）  一切諸法一切乘不可得義
    ^h□音囉（上）  一切諸法離諸塵染義
    ^h□音邏（上）  一切法無相義
    ^h□音縛  一切諸法言語道斷義
    ^h□音捨  一切法離寂義
    ^b□音灑（上）  諸法本性鈍義
    ^b□音娑（上）  一切法諦不可得義
    ^h□音賀  諸法因不可得義
    ^h□音乞灑  一切諸法盡不可得義
    ^h□^b□^h□^h□^h□^h□^h□^h□^b□^h□^h□^b□
    迦迦祈雞句句計蓋句哠欠迦（入）

    本寂根災禍  譬損神類例
    染沈求自相  流化邊遠離
    作等行合支  遷影生戰智
    慢長怨執諍  如住施界名
    第不縛有我  乘塵相言性
    鈍諦因盡等  皆入實相門

    八梵音  十住斷結云。十梵音者。一不男音。二不女音。三不強音。四不耎音。五不清音。六不濁音。七不雄音。八不雌音。
    久壽二年六月二十七日。於金剛峰寺丈六堂院內書寫了。
    沙門澄禪（悔焉）

梵字悉曇字母并釋義
