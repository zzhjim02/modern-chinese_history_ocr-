　　《大正藏》第84卷No.2717


　　聲明口傳
　　夫聲明者印土之名。五明之一也。支那偏取曰焚唄。曹陳王啓端也。本朝遠取天竺立號焉。考古史。延曆二年有正梵唄之詔。然則古有之未立家也。承和之初。弘法大師奏置聲明之度。實惠眞雅傳之。其後寬朝傳之善密唄音曲。是密乘爲聲明之始祖。五傳小野僧都成尊傳之。近代者醍醐寺宗觀相應院能覺法印善密唄之聲明。顯聲明者。慈覺大師之遊歷赤縣也。周旋十師之門旁傳此業。爾來布護寰宇。慈覺傳智證。十傳而大原山到良忍。因是顯家聲明者大原之地梵唄之場。顯密之音曲諸傳雖區。學處不過五音七聲。縮之成呂律二聲。繙之成八萬音聲。是則兩部大日妙用。五大五佛妙德也。此甲乙之十二音能貫通五季生長萬物。萬物枯榮變化併有五音之相剋也。所謂角聲則雙調曲。春季。木之聲。本從空出。其色靑。成酸味。居東方。主甲乙。阿閦佛之鏡智也。徴聲則黃鐘調。夏季。從火生。其色赤。成苦味。居南方。主丙丁。寶生佛平等智也。商聲則平調曲。秋季。金聲。本從風出。居西方。其色白。成辛味。主庚辛。阿彌陀佛之觀智也。羽聲則盤涉調曲。冬季。其色黒。從水生。居北方。成醎味。主癸癸。釋迦文佛之成智也。宮聲一越調。土用季。其色黃。從土生。居中央。成甘味。主戊己。大日如來法界智也。
　　又十二音十二時之配當事
　　角卽寅卯辰。徴卽巳午未。商是申酉戌。羽是亥子丑時也。故寅卯辰時用雙調曲。巳午未時用黃鐘調。申酉戌之時用平調曲。亥子丑時用盤涉調也。一越調者中央故通十二時。又十二時各有十二調子。一越戌。斷金亥。平調子。勝絕丑。龍吟寅。雙調卯。鳧鐘辰。黃鐘巳。鸞鏡午。盤涉未。神仙申。鳳音酉也。龍吟號下無調。鸞鳳二音名上無也一。五音博士形像。
　　角聲主春三月故號發陳。天地平和而俱生萬物爲四季君帝故。其博士不亂而正直也。徴聲主夏三月故謂蕃秀。萬木千草盛茂而延長發動故。其博士由之事急急索索。是則形也。商聲主秋三月故謂容平。天地氣幽玄而萬像結菓實陽氣覆藏故。其博士健推也。羽聲主冬三月故謂閉藏。萬物葉落枝枯彰滅相故。寒寒沈沈而如石巖故。其博士淸音健强也。宮聲主四季土用故謂寬有。眼眼滑滑而涉四季施其用故。博士麁顯由之也。但依呂律之位聊口傳在之。若此五音亂動時有天下憂患。有以乎。宮聲亂時主上有危。角聲亂時臣下有危。商聲亂時百性有危。徴聲亂時草木不熟。羽聲亂時每人有危。旣而五音者人身五臟本識也。角肝膽精魂。徴心膓精袖。商肺膓精魂。羽腎膀精靈。宮脾胃精智也。若人聽五音亂聲時損五臟六腑者。忌諱眞哉。人死滅之時音聲不應五音事。若又以亂音之曲爲佛神三寶唱之。不垂影向。又爲魄靈亡靈修之者。歸可趣惡處者也。見于古傳。聲明者佛世猶榮唱之。經曰。此方眞教體淸淨在音。聞聲韻之作有以矣。吾佛六十四種頻伽梵音令人樂聽。豈非攝化之巧傳乎。故聲論聲明盛播于天竺也。及陳思王感魚山唄。支那之域音藝是。相次諸域傳之。只是正五音七聲耳。
　　一。七聲者。宮博士甲ニ反時ソラシノクル也。徴博土又如斯。此二聲五音合七聲也
　　一。呂直音。律由聲。是大底也。雖然呂內之律。律內之呂云義。宮呂之中律也。故由之。商羽二音律內之呂也。故不由直音也。角唯呂也。徴唯律也。又五音呂律二聲分時。角宮呂也。徴商羽律也。
　　呂律五音替目事
　　呂　宮（麁顯由之）商（直也）角（健）徴（斜由之）羽（直也）
　　是呂博士之時如是唱之。呂聲明之時取宮博士頭。故麁顯由之。
　　律　宮（直不由）商（推）角（直）徴（微細由之）羽（推ソラス）
　　（呂之時）宮聲麁顯大滑由之（律之時）徴聲微細索索由之。但呂聲明時。徴博士斜由之。又宮博士律時。直音也。
　　四種惡聲之事
　　一。亡國聲哀傷愁歎之音聲。
　　二。人法不和合聲調子之外音聲。
　　三。短命病患聲細細弱弱而如赤子之泣。
　　四。天魔障礙聲喧怒啘叫音聲。
　　一。渡調子之事推上推下（在口傳）
　　音曲之心持之事
　　內心强張。表外悠滑唱之。內心聲弱時成愁歎聲。又內外强張唱時成忿怒聲。古人此義能示者也。
　　一。一越調呂時盤涉調律也。平調呂時一越調律也。雙調呂時平調律也。黃鐘呂時雙調律也。盤涉調呂時黃鐘調律也。
　　如此呂律并音曲成。呂聲明時律裹。律聲明時呂裏有。加樣呂律合一調子聲明成。又立歸呂律各各分二調子成樣口傳
　　一。五音七聲博士圖（墨譜）
　　豐饒聲
　　<PIC>T84085801.GIF</PIC>

　　宮徴同博士三字　連　下振一字也。但口傳可在
　　醍醐樣
<PIC>T84085802.GIF</PIC>
<PIC>T84085803.GIF</PIC>
<PIC>T84085804.GIF</PIC>

　　一。甲乙反音圖（醍醐口決在之）

<PIC>T84085901.GIF</PIC>

　　（以此二圖先五音三重圖合可知）
　　五音五臟配當

<PIC>T84085902.GIF</PIC>

　　一。呂聲明表台界大日之說法故。呂之聲明之時宮博士麁顯由也。宮者則台藏●字脾臟土之聲也。律聲明者表金界大日之說法故。律聲明之時微博士由也。微者金剛●字心臟火也。前讃者呂聲。後讃律聲。雖然呂之內律。律之內呂有故。呂聲明律在。律聲明呂在（口傳）又唯呂唯律在之。對揚唯律也聲明口傳（畢）
　　聖尊親王后批之奧云
　　于時正平十二年下旬之候。於高野山遍照院記。猥不可及外見。穴賢穴賢。
　　沙門聖——（五十五）
　　明德元年八月上旬之頃書寫了。祕藏祕藏。更更不可有外見者。
　　佛子光慶
　　正長二年仲春中旬之候。以密嚴院法印光慶御本書寫之。佛子俊增
　　永享十二年林鐘中旬頃。於慈心院以御本書寫了。沙門俊慶
　　右博士圖委細也。爲曲節尤大切者乎。殊法親王之御記亦爲末代⿔鏡。不可過之。凡於當寺聲明一道不可不習練。敢以不可聊爾之旨肝要也。道者依人興廢。之隱祕。又可依機者也。斯一札骨目之間。重加筆之矣。
　　文明（丙申）長月中二日　法印俊慶
　　寶曆二（壬申）年秋中二日　苾芻性善
　　又一本奧書
　　右本不慮令一見之間。任古本寫留者也。比奧比奧。
　　弘治三年蕤賓二十五日　堯助（生二十三）
　　右延命院堯助御直筆之本。理性院僧正御所持之際。卽令拜借。於醍醐行照坊奉謄寫畢。
　　寶曆十年庚辰五月五日
　　南京戒壇院音曲　沙門性善（八十五歳）書
　　寶曆十一歳次（辛巳）春二月七日。師主所持之本書寫畢。
　　悉曇末葉（智蓋）

