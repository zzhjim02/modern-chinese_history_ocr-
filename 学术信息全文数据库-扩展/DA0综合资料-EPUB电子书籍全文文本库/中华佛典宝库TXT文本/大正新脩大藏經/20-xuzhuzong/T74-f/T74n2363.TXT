　　《大正藏》第74卷No.2363
　　No.2363

　　長講法華經先分發願文卷上

　　    日本國比叡山長講法華院
                      釋最澄撰
　　     
         敬白冥顯衆  常住三寶前
　　     我等與衆生  生死大夜裏
　　     無明巨夢中  聽聞大覺音
　　     諸法從本來  常自寂滅相
　　     佛子行道已  來世得作佛
　　     是法住法位  世間相常住
　　     三界唯一心  心外無別法
　　     心佛及衆生  是三無差別
　　     是故五種性  究竟皆成佛
　　     以是今我等  三輪清淨心
　　     所修大小福  及長講功德
　　     普回施樂國  俱回向佛道
　　     自他俱覺夢  永使無夢人
　　     自他俱覺滿  永受寂滅樂     
　　 阿彌陀佛
　　     爲此十方界  二十八天衆
　　     梵釋四天王  大辨及吉祥
　　     日月八部衆  及堅牢地神
　　     正了知大將  二十八藥叉
　　     大自在天王  金剛密迹首
　　     普賢大將軍  訶利底母神
　　     五百諸眷屬  無熱池龍王
　　     四大海龍王  天神及地祇
　　     八大諸明神  比叡山王等
　　     五岳及九山  四涜及五湖
　　     藥應諸鬼神  永離業道患
　　     増益各威光  晝夜常不離
　　     恒護此道場  修學無妨難
　　     長講法華經  令不斷佛種     
　　阿彌陀佛
　　     爲我日本國  從開闢以來
　　     登遐諸尊靈  并崇道天王
　　     代代大臣等  文武諸百官
　　     往生妙淨土  早成無上果     
　　阿彌陀佛
　　     爲桓武天皇  建立法華宗
　　     書寫一切經  出家調律呂
　　     長講法華經  傳燈諸功德
　　     恒護日本國  法喜無窮盡     
　　阿彌陀佛
　　     爲現在太上  書寫法華經
　　     相助求法緣  種種諸功德
　　     消滅諸惡業  恒持菩提心
　　     修圓萬行因  當來有成佛     
　　阿彌陀佛
　　     爲弘仁皇帝  道心等上宮
　　     中興釋尊教  後際令不斷
　　     寶位等輪王  千子恒圍繞
　　     七寶悉具足  十善化日新     
　　阿彌陀佛
　　     爲春宮殿下  及三代親王
　　     及妃夫人等  并三代公主
　　     駙馬諸王等  心等於氷壺
　　     身固於盤石  寶算足百歳     
　　阿彌陀佛
　　     爲大臣宰相  朝野諸郡寮
　　     文武一切官  道心等寶海
　　     各盡其忠節  撫育諸元元
　　     祿位常增高  現樂當成佛     
　　阿彌陀佛
　　     爲生生師僧  及生生父母
　　     并伯叔兄弟  與生生眷屬
　　     我所修福業  早出三界獄
　　     悟無生法忍  疾昇四德臺     
　　阿彌陀佛
　　     爲同法藥壽  藥榮及弘世
　　     相助法華宗  一切善知識
　　     全成諸靈等  早登白牛車
　　     現在道俗等  不忘一乘心     
　　阿彌陀佛
　　     爲一切業道  司命及文案
　　     一切冥官等  及六道冥祇
　　     令聞妙法音  永滅諸惡業
　　     成同法善友  俱作諸佛事     
　　阿彌陀佛
　　     爲十方施主  因長講良緣
　　     家內無災患  永滅諸惡相
　　     身心無病惱  壽命得延年
　　     俱植衆德本  同授無上記     
　　阿彌陀佛
　　     爲六道衆生  皆悉令發心
　　     歸依無上道  修學法華經
　　     經於未來際  恒轉一乘教
　　     五種姓衆生  皆悉成佛道     
　　阿彌陀佛
　　     爲今我某甲  永斷於生死
　　     一切妄顛倒  早得悟無生
　　     周旋十方國  傳說法華經
　　     一切諸群生  皆令入佛道     
　　阿彌陀佛
　　     爲道場處主  大比叡山王
　　     及毘沙門天  帝釋及梵王
　　     并現在檀主  令衆至道場
　　     俱圓萬行因  同證萬德果     
　　阿彌陀佛
　　勸請
　　     歸命教主釋迦尊  二萬日月燈明佛
　　     大通智勝十六子  涌塔證誠多寶佛
　　     分身十方諸如來  日月淨明淨華德
　　     雲雷音宿王華智  彌勒文殊龍宮衆
　　     從地涌出上行等  六萬恒沙諸菩薩
　　     藥王藥上及勇施  及大樂說二萬等
　　     八十萬億那由他  發師子吼諸菩薩
　　     妙音觀音普賢等  舍利弗等三根輩
　　     阿難羅云諸尼等  靈山大會諸聖人
　　     多聞持國十羅刹  還念本誓哀愍我
　　     唯願證誠此法會  摩頂授記諸大衆
　　     我今頂戴法華經  傳說法界諸有情
　　     開示悟入佛知見  同乘寶車遊四方     
　　自懺悔
　　     至心懺悔無量罪  我及法界諸群生
　　     無明顛倒所迷惑  造作四重五逆等
　　     乃至謗法闡提罪  自作教他見隨喜
　　     我等今對諸佛前  發露衆多極重罪
　　     至心慚愧盡懺悔  仰願十方一切佛
　　     已作之罪盡消除  未來之惡更不造     
　　他懺悔
　　     至心懺悔我父母  六親眷屬所作罪
　　     若我父母諸靈等  罪業未盡繫地獄
　　     畜生餓鬼修羅等  晝夜不息受大苦
　　     我等相代盡懺悔  父母六親所作罪
　　     十惡五逆謗法罪  不信因果闡提罪
　　     仰願十方一切佛  拔濟我等父母苦     
　　受戒
　　     我等至心受三歸  奉請諸佛爲戒師
　　     自歸依佛無上尊  自歸依法離欲尊
　　     自歸依僧衆中尊  如來至眞等正覺
　　     歸三寶竟持十善  乃至菩薩大乘戒
　　     堅持禁戒無缺犯  無量生中不捨戒
　　     法界衆生同一體  戒香熏馥五分身     
　　發願
　　     我今歸依圓滿教  於無作境發弘誓
　　     圓融十界諸衆生  我今誓願必濟度
　　     圓融五住一切惑  我今誓願必斷除
　　     圓融四門諸道品  我今誓願必修習
　　     圓融三德眞佛道  我今誓願必得成
　　     自度度他無間斷  盡未來際作佛事     
　　神分
　　     以此講經  種種功德  回向梵釋 
         四大天王  龍神八部  伽藍護法
　　     善神王等  威光増益  住持佛法
　　     利益有情  般若心經  一切諷誦     
　　        般若心經竟  次入經文
    長講法華經先分略願文卷上

　　長講法華經後分略願文卷下

　　      日本國比叡山止觀法華院
                        釋最澄撰
　　     敬白冥顯衆  諦聽此願文
　　     我今發弘誓  住持釋尊法
　　     乃至盡未來  十方一切佛
　　     一乘三乘法  受持不忘失
　　     歸命盡十方  自他遍照佛
　　     三千深法性  五即菩薩僧
　　     普禮金剛界  五智五如來
　　     內四外十六  內外供四門
　　     三十七尊等  護我修道品
　　     普禮釋迦尊  五智五佛頂
　　     佛眼佛毫相  難勝忿怒等
　　     一切頂輪王  護我修道品
　　     普禮悲胎藏  大日如來部
　　     月黶降三世  使者不動尊
　　     一切隨類身  護我修道品
　　     普禮蓮華部  十一面觀音
　　     千手如意輪  半拏羅俱胝
　　     一切觀世音  護我修道品
　　     普禮金剛部  金剛藏王等
　　     忙莽鷄大頭  軍荼利青面
　　     一切金剛等  護我修道品     
　　南無阿閦佛
　　     今日佛弟子  修學一乘者
　　     假名位某甲  敬白三寶前
　　     我斯日本國  桓武聖皇帝
　　     發無緣慈悲  建立法華宗
　　     繕寫法華經  玄疏止觀等
　　     數百卷教迹  永納七大寺
　　     恒運唯一車  同會五種姓
　　     俱駕大白牛  皆悉到寶所
　　     毎年光明會  將鎭於國家
　　     簡十二學生  調六律六呂
　　     又於比叡峯  建立修學院
　　     安置一切經  道具壇像等
　　     大寶爲法衞  大夜爲法炬
　　     於是最澄等  率一兩同法
　　     大同四年春  二月十五日
　　     建立此長講  妙法蓮華經
　　     天長地久願  遠期未來際
　　     一日不闕講  兩日一卷竟
　　     恒護一乘法  敷揚於日域
　　     周遍於十方  五性皆成佛     
　　南無阿閦佛
　　     普願盡虛空  十方遍法界
　　     微塵刹土中  過未現十方
　　     一體佛法僧  二十五有處
　　     二十八天衆  梵王帝釋王
　　     及諸眷屬等  護國四天王
　　     大辨吉祥天  及堅牢地神
　　     正了知大將  二十八藥叉
　　     及十二神將  各各七千族
　　     十羅刹女等  大自在天神
　　     金剛密迹首  及普賢大將
　　     訶梨底母神  五百諸眷屬
　　     無熱池龍王  四大海龍王
　　     天神及地祇  八部鬼神等
　　     風師及雨師  雲師及雪師
　　     雷電霹靂神  日本名山王
　　     大河及小河  大川及小川
　　     現前不現前  一切龍鬼神
　　     一切含靈等  因我施功德
　　     永離業道苦  各威光増益
　　     同爲善知識  恒護日本國     
　　南無阿閦佛
　　     普願畿內道  山城八箇郡
　　     松尾及賀茂  小野及高雄
　　     大和十五郡  吉野及一言
　　     攝津十二郡  住吉及垂水
　　     河內十四郡  和泉三箇郡
　　     一切龍鬼神  及以十餘國
　　     現前不現前  一切龍鬼神
　　     一切含靈等  因我施功德
　　     永離業道苦  増益各威光
　　     同爲善知識  恒護日本國     
　　南無阿閦佛
　　     普願東山道  近江十二郡
　　     大比叡山王  小比叡山王
　　     比良及御上  河內及長澤
　　     石占及苗賀  石倉及飯道
　　     氣吹及辰田  筑扶及諸島
　　     及三只大神  近江及諸湊
　　     山川及堆阜  一切龍鬼神
　　     美濃十五郡  糟河及神祇
　　     飛騨兩箇郡  國中大神等
　　     信濃一十郡  諏訪大神等
　　     上野十四郡  何保大神等
　　     武藏三七郡  小河大神等
　　     下野三三郡  二良及那須
　　     陸奧十五郡  和賀大神等
　　     慈波大神等  出羽九箇郡
　　     一切神鬼靈  及二十五國
　　     現前不現前  一切龍鬼神
　　     一切含靈等  因我施功德
　　     永離業道苦  各威光増益
　　     同爲善知識  恒護日本國     
　　南無阿閦佛
　　     普願東海道  伊賀四箇郡
　　     一切神鬼靈  伊勢十三郡
　　     齋宮及多度  志摩兩箇郡
　　     一切神鬼靈  尾張八箇郡
　　     熱田大神等  參河七箇郡
　　     一切神鬼靈  遠江十二郡
　　     白磐及猪鼻  駿河七箇郡
　　     普慈及新山  伊豆三箇郡
　　     一切神鬼靈  甲斐四箇郡
　　     一切神鬼靈  相模八箇郡
　　     一切神鬼靈  安房四箇郡
　　     一切神鬼靈  上總十一郡
　　     埴生及島奈  一切神鬼靈
　　     下總十一郡  香取及阿世
　　     常陸十一郡  鹿島及筑波
　　     及二十一國  現前不現前
　　     一切龍鬼神  一切含靈等
　　     因我施功德  永離業道苦
　　     各威光増益  同爲善知識
　　     恒護日本國     
　　
南無阿閦佛
　　     普願南海道  紀伊七箇郡
　　     名草上下神  淡路兩箇郡
　　     一切神鬼靈  阿波七箇郡
　　     一切神鬼靈  讃岐一十郡
　　     一切神鬼靈  伊豫十三郡
　　     石土及叩岐  一切神鬼靈
　　     土佐六箇郡  立山及賀茂
　　     一切神鬼靈  及以十九國
　　     現前不現前  一切龍鬼神
　　     一切含靈等  因我施功德
　　     永離業道苦  各威光増益
　　     同爲善知識  恒護日本國     
　　南無阿閦佛
　　     普願西海道  筑前十五郡
　　     宗像及竈門  筑後十一郡
　　     加和良大神  肥前十一郡
　　     一切神鬼靈  肥後十三郡
　　     阿蘇神靈池  一切神鬼靈
　　     豊前八箇郡  八幡及賀春
　　     一切神鬼靈  豊後八箇郡
　　     鶴見及坂神  一切神鬼靈
　　     日向五箇郡  一切神鬼靈
　　     薩摩十三郡  新島八幡神
　　     一切神鬼靈  大隅六箇郡
　　     一切神鬼靈  多褹四箇郡
　　     壹岐一箇郡  對馬兩箇郡
　　     三島一切神  乃至鬼靈等
　　     諸島及遠賀  及二十九國
　　     現前不現前  一切龍鬼神
　　     一切含靈等  因我施功德
　　     永離業道苦  各威光増益
　　     同爲善知識  恒護日本國     
　　南無阿閦佛
　　     普願山陽道  播磨十二郡
　　     一切神鬼靈  美作六箇郡
　　     中山大神等  一切神鬼靈
　　     備前七箇郡  一切靈鬼神
　　     備中九箇郡  一切靈鬼神
　　     安藝八箇郡  一切靈鬼神
　　     周防六箇郡  一切靈鬼神
　　     長門五箇郡  及以二十國
　　     現前不現前  一切龍鬼神
　　     一切含靈等  因我施功德
　　     永離業道苦  各威光増益
　　     同爲善知識  恒護日本國     
　　南無阿閦佛
         普願山陰道  丹波六箇郡
　　     小幡及夜寐  一切靈鬼神
　　     丹後五箇郡  一切靈鬼神
　　     但馬八箇郡  氣比大神等
　　     一切靈鬼神  因幡七箇郡
　　     大宮及若宮  一切靈鬼神
　　     伯耆六箇郡  大神及白石
　　     一切靈鬼神  出雲九箇郡
　　     一切靈鬼神  石見五箇郡
　　     一切靈鬼神  隱岐四箇郡
　　     及二十一國  現前不現前
　　     一切龍鬼神  一切含靈等
　　     因我施功德  永離業道苦
　　     各威光増益  同爲善知識
　　     恒護日本國     
　　南無阿閦佛
　　     普願北陸道  若狹兩箇郡
　　     雄入及毘咩  一切靈鬼神
　　     越前七箇郡  氣比大神等
　　     劍金大神等  一切靈鬼神
　　     加賀四箇郡  白山大神等
　　     一切靈鬼神  能登四箇郡
　　     氣多大神等  一切靈鬼神
　　     越中四箇郡  一切靈鬼神
　　     越後六箇郡  一切靈鬼神
　　     佐渡三箇郡  大幡大神等
　　     一切靈鬼神  及一十九國
　　     現前不現前  一切龍鬼神
　　     一切含靈等  因我施功德
　　     永離業道苦  各威光増益
　　     同爲善知識  恒護日本國     
　　南無阿閦佛
　　     總願天神衆  別願五畿內
　　     七道四海中  凡六十有四
　　     大國及三島  粟散大小島
　　     五百三十八  大小諸群家
　　     一切大小龍  一切大小神
　　     一切大小鬼  一切大小靈
　　     唐新羅渤海  東夷及南蠻
　　     西戎及北狄  一切神鬼靈
　　     自他百界生  増足大威光
　　     熾然亦赫奕  心通於五智
　　     果鑒於三身  各各起慈悲
　　     護持此國界  恒護此九方
　　     一乘法華院  願而今而後
　　     一切求法者  修學無妨難
　　     開悟佛知見  通達一心源
　　     開解深法性  六作六事緣
　　     常觀境即中  了了見佛性
　　     一心三諦境  一心三觀智
　　     一行一切行  恒修四三昧
　　     長講法華經  恒說一切經
　　     灌頂金剛界  胎藏及五頂
　　     觀音等瑜伽  虛空及甘露
　　     無垢及准提  三部念誦法
　　     以無所得心  爲第一義故
　　     春秋常修行  冬夏恒修習
　　     誓願盡未來  令此修不絕
　　     念念剋六即  心心流性海
　　     十方無量佛  來入此九院
　　     如帝珠道場  恒轉妙法輪
　　     九方修學功  天災日月星
　　     薄蝕現重輪  失度現三五
　　     流星及慧星  金火水宮星
　　     霹靂風雨難  運運皆雲消
　　     九方修學功  地天震動崩
　　     及肥膩沈下  百穀不熟難
　　     苑林枯悴難  飢渇疾疫難
　　     自他反逆難  念念皆霧卷
　　     徴祥現四海  上天降七珍
　　     倉庫滿八萬  下地開寶藏     
　　南無阿閦佛
　　     願我日本國  從開闢以來
　　     世世之天王  世世之皇后
　　     世世皇太子  上宮王太子
　　     親王諸王等  太妃及小妃
　　     公主及駙馬  皇子諸眷屬
　　     國老諸群生  蘇我氏島臣
　　     俱登唯一車  遊戲於四方
　　     同到於寶所  安住於四德     
　　南無阿閦佛
　　     願桓武皇帝  敷揚法華宗
　　     出家調律呂  修造鎭國院
　　     長講法華經  傳燈諸功德
　　     滅除十惡業  無量無邊罪
　　     永離三惡宅  早登一寶車
　　     常遊八正道  直至四德城     
　　南無阿閦佛
　　     願崇道天王  吉野淡路等
　　     横夭皇子靈  親王及夫人
　　     伯伴成子等  一切中夭靈
　　     東夷諸將軍  及曹諸將軍
　　     一切横死靈  及以兇奴等
　　     結怨横死者  西戎諸將軍
　　     及曹諸將軍  一切横死靈
　　     及以隼人等  結怨横死者
　　     松浦小貳靈  九國横死者
　　     八島惡鬼神  一切鬼龍等
　　     及魑魅魍魎  永離業道患
　　     歸依法華經  衞護日本國
　　     益國利人民  恒修薩埵行
　　     速成無上道     
　　南無阿閦佛
　　     願現在太子  前作求法緣
　　     書寫無量義  妙法蓮華經
　　     及觀普賢經  以此等功德
　　     永離三界宅  速成無上果
　　     現在無災患  當來得成佛     
　　南無阿閦佛
　　     願弘仁皇帝  沙笇無盡福
　　     天衣排石壽  競奉我陛下
　　     山島海弗災  驚烽飛塵患
　　     不聞此國界  不見千萬代
　　     兵戈永無用  雅頌鎭繁興
　　     人無一日憂  國有萬年慶     
　　南無阿閦佛
　　     願春宮殿下  孝則極天經
　　     仁則深地義  六藝以成器
　　     三善以生知  願保前皇尊
　　     定繼天人業  德隆於望苑
　　     譽重於春宮  寶壽與天長
　　     玉質與地久  住地等上宮     
　　南無阿閦佛
　　     願朝野郡僚  百司及五等
　　     天下文武官  東陸奧鎭家
　　     南伊勢神司  西太宰府官
　　     志厲於泉石  氣逸於風雲
　　     欝欝廊廟弋  恢恢邦國境
　　     此九重天子  納賢良得人
　　     彼萬里名臣  佐鹽梅寵美
　　     忠貞奉於國  孝悌於居家     
　　南無阿閦佛
　　     願生生師僧  天竺付法師
　　     大唐傳譯師  及諸宗師僧
　　     華嚴宗師僧  大乘律師僧
　　     三論宗師僧  法相宗師僧
　　     法華宗師僧  南岳思大師
　　     天台顗大師  章安頂大師
　　     縉雲威大師  東陽威大師
　　     左溪朗大師  荊溪然大師
　　     琅琊邃大師  姑蘇滿大師
　　     鑑眞大和尚  法進大僧都
　　     慧雲大律師  如寶唐僧都
　　     日本傳法師  三論及法相
　　     律僧及華嚴  涅槃及法華
　　     諸宗諸師僧  代代僧綱等
　　     代代三綱等  寺寺大德等
　　     寺寺學生等  從我日本國
　　     釋尊法興顯  修學四衆等
　　     過去者成佛  現存者安穩
　　     冥顯共住持  如來之正法
　　     流布於世間  利益諸有情
　　     一人不遺漏  俱鑒一心鏡
　　     同歸三德藏     
　　南無阿閦佛
　　     願十方父母  窮盡大虛空
　　     周遍於法界  微塵刹土中
　　     所有諸國土  過去及現在
　　     及至盡未來  九世十世際
　　     我生生父母  歴劫過現未
　　     一切父母等  地獄生父母
　　     畜生生父母  餓鬼生父母
　　     修羅生父母  四州生父母
　　     六天生父母  福智及沙彌
　　     戒願及乳母  養育一切者
　　     六道四生中  一切男子父
　　     一切女人母  今我修功德
　　     回施彼父母  永斷三界苦
　　     早登四德果     
　　南無阿閦佛
　　     願業道冥官  盡窮大虛空
　　     周遍於法界  微塵刹土中
　　     所有諸國土  過去及現在
　　     乃至盡未來  九世十世際
　　     梵釋四天衆  閻羅火天衆
　　     龍王水天衆  俱廢夜叉衆
　　     自在風天衆  八部地天衆
　　     天曹及以典  南曹及北曹
　　     北斗七星君  南斗四七星
　　     及以神君等  司命及以典
　　     地府及以典  大山及以典
　　     諸司及命業  錄籍算先亡
　　     諸司案主等  山川地主等
　　     水府及水神  四瀆及五湖
　　     百川神靈等  金石草木神
　　     及至虛空神  住水陸虛空
　　     一切冥道官  乃至使者等
　　     天神及地神  魑魅魍魎等
　　     永離業道苦  恒持菩提心
　　     變爲隨類身  來集比叡山
　　     恒護日本國  拔濟苦衆生
　　     自利利他業  速成眞佛道     
　　南無阿閦佛
　　     願十方施主  窮盡大虛空
　　     周遍於法界  微塵刹土中
　　     所有諸國土  過去及現在
　　     乃至盡未來  九世十世際
　　     我生生施主  四州四輪王
　　     千子諸眷屬  及以大小國
　　     國王及太子  皇后及皇妃
　　     親王及公主  夫人及命婦
　　     內侍及采女  大臣及宰相
　　     文武諸百官  弘世及全成
　　     成村貞足吉  不現前施主
　　     永斷除三界  必得成眞佛
　　     先成佛菩薩  誓願來我國
　　     引導及守護  日本及九院     
　　南無阿閦佛
　　     願今諸施主  弘仁聖皇帝
　　     春宮坊殿下  皇妃及婦人
　　     親王及王族  公主及駙馬
　　     內侍及采女  諸王及王族
　　     大臣及宰相  內人野繼繼
　　     足人道世峯  守取守門人
　　     主成綱世吉  田熟野綿綿
　　     帝苑諸施主  七道諸施主
　　     一切經知識  十大寺小寺
　　     信謗衆僧等  及諸童子衆
　　     及至淨人等  東土上野國
　　     般若淨土院  道忠大禪師
　　     信心弟子等  教興及道應
　　     助寫一切經  同法弟子等
　　     道俗諸施主  信濃國檀主
　　     助寫一切經  道俗諸人等
　　     越前越後國  甲斐美濃國
　　     助寫一切經  筑前及肥後
　　     豊前及豊後  日向及薩摩
　　     道俗諸人等  近江諸施主
　　     長講諸檀越  造伽藍知識
　　     造作九方院  同法四衆等
　　     敬田及悲田  十方無盡藏
　　     助修一切人  過去者成佛
　　     現在及未來  一切知識衆
　　     見聞隨喜者  惡口罵詈者
　　     四事供施主  三二一事供
　　     乃至一搏食  一錢一針施
　　     一木一草施  財施及法施
　　     乃至無畏施  已施及現施
　　     乃至欲施等  皆悉爲結緣
　　     生生無量生  必成善知識
　　     俱植諸德本  同成眞佛道
　　     先成佛道者  來集此道場
　　     願必相度脫  護持日本國
　　     變成安樂城     
　　南無阿閦佛
　　     願諸地獄道  窮盡大虛空
　　     周遍於法界  微塵刹土中
　　     所有諸國土  一切地獄衆
　　     八大熱地獄  等活及黑繩
　　     衆合并號叫  大號叫燒熱
　　     利劍廣河園  如是八熱獄
　　     煻煨屍糞園  極燒熱無間
　　     及彼苦園等  四種極苦園
　　     八大寒地獄  皰皰裂喝哳
　　     臛臛與虎虎  青蓮與紅蓮
　　     及以大紅蓮  如是八寒獄
　　     獨一及近邊  一分獨一處
　　     鐵圍及人間  一切地獄人
　　     有依無依類  受無量大苦
　　     一刹那不息  我所修功德
　　     及長講妙法  傳法護法力
　　     普回施苦生  熱地獄苦人
　　     先與清涼樂  休息極熱苦
　　     次與法清涼  皆脫九居熱
　　     俱到清涼池  寒地獄苦人
　　     先與清温樂  休息極寒苦
　　     次與般若火  皆脫三有寒
　　     同到三德藏  先得佛道者
　　     誓願相度脫  恒護日本國     
　　南無阿閦佛
　　     願諸餓鬼道  窮盡大虛空
　　     周遍於法界  微塵刹土中
　　     所有諸國土  過去及現在
　　     乃至盡未來  九世十世際
　　     半天婆羅門  一切餓鬼等
　　     三三合九鬼  無財炬口鬼
　　     針口及臭口  小財針毛鬼
　　     臭毛及大癭  多財得棄鬼
　　     得失及有勢  先亡久遠靈
　　     𢟋惕及精媚  魔羅及魔族
　　     乃至廣野鬼  一切鬼神等
　　     我今悲愍故  普施聖法財
　　     禪悅法喜食  身心皆具足
　　     寶勝妙色身  甘露廣博身
　　     離怖畏正覺  如是五如來
　　     以佛威光故  能令諸餓鬼
　　     無量重罪滅  無量妙福生
　　     得妙色廣博  得無所怖畏
　　     所得諸飮食  甘露眞言力
　　     變成無量乳  天甘露醍醐
　　     上妙百味食  早得令飽滿
　　     離苦得解脫  近生天受樂
　　     遠十方淨土  隨意遊往生
　　     發眞正圓心  修圓菩提道
　　     當來作眞佛  永莫退轉心
　　     先得佛道者  誓願相度脫
　　     又願諸鬼等  晝夜恒擁護
　　     滿我所修願  還護九方院
　　     此護法功德  普回施法界
　　     一切諸有情  平等共有故
　　     盡回向眞如  法界無上道
　　     一切知智位  願速成佛道
　　     勿招餘果報  定得成佛道
　　     悲入如夢境  恒護日本國     
　　南無阿閦佛
　　     願諸畜生道  窮盡大虛空
　　     周遍於法界  微塵刹土中
　　     所有諸國土  過去及現在
　　     乃至盡未來  九世十世際
　　     諸如來所知  大不可說轉
　　     世界微塵數  各各須彌山
　　     各各七金山  各各七水海
　　     各各四大海  各各八方洲
　　     各各轉圍山  大山及大林
　　     溪澗及溝壑  江河及湖池
　　     草中及木中  華中及菓中
　　     根中及莖中  枝中及節中
　　     條中及葉中  土中及糞中
　　     一切喫物中  一切衣裳中
　　     水陸空遊宿  所有畜生類
　　     猛𤞲師子象  兕虎豹豺狼
　　     一切裸蟲類  如是等無量
　　     無邊畜生類  我與諸群生
　　     生生世世中  相殺亦相噉
　　     能噉及所噉  能殺及所殺
　　     自殺及教他  隨喜讃善等
　　     乃至一切時  行住坐臥中
　　     故殺無記殺  佃田及耕園
　　     一切作物中  所殺所傷類
　　     蕈菌及菜中  栗子及桃子
　　     柿子及梨子  彼諸菓子等
　　     一切喫物中  刀殺喫殺類
　　     衣裳臥具中  蠶蝶及蝨蟣
　　     我今施無畏  一切畜生道
　　     如堅誓師子  如林持戒龍
　　     如草下殺蛉  如堂裏土蚤
　　     如衣中燒虱  如竹林中虎
　　     如池中三魚  如兩群鹿王
　　     如大食象王  如彼施肉兎
　　     永離畜生身  近得人天果
　　     遠證無上道  若先得佛者
　　     誓願必相度  又願諸畜生
　　     同成善知識  俱修一乘道
　　     令佛法久住  利益諸有情
　　     還護日本國  恒護比叡山
　　     并八方之院  令不斷長講
　　     恒說不退行  常修四三昧     
　　南無阿閦佛
　　     願諸修羅道  盡窮大虛空
　　     周遍於法界  微塵刹土中
　　     所有諸國土  過去今現在
　　     乃至盡未來  九世十世際
　　     一切修羅道  婆穉阿修羅
　　     佉羅騫馱王  毘摩質多羅
　　     羅睺阿修羅  各百千眷屬
　　     大海底及邊  地中及巖崛
　　     所居阿修羅  天接及鬼接
　　     一切阿修羅  永離業道患
　　     摧伏憍慢心  瞋心我慢心
　　     與天鬪諍心  貪著天漿心
　　     令發調伏心  慈悲忍辱心
　　     恭敬持呪心  入宮所住者
　　     永脫飢渇苦  入藕絲中苦
　　     早渉似分位  疾證究竟即
　　     先證妙覺者  誓願必相度
　　     又願諸修羅  同成善知識
　　     俱修圓妙行  令佛法久住
　　     利樂諸有情  還護日本國
　　     恒護九方院  令不斷長講
　　     亦不斷佛種  開悟諸群生     
　　南無阿閦佛
　　     願弟子（某甲）  被盡空法界
　　     微塵刹土中  所有諸國土
　　     過去今現在  乃至盡未來
　　     九世十世際  一切諸如來
　　     一切一乘法  一切諸菩薩
　　     一切辟支佛  一切大聲聞
　　     一切梵天王  一切帝釋王
　　     一切四天王  一切八部衆
　　     無緣大慈悲  拔苦與樂護
　　     發大妙圓心  修大妙圓行
　　     感大妙圓果  裂大五住網
　　     歸大三德藏  如是等一乘
　　     因果自他等  自行及化他
　　     窮盡未來際  恒作大佛事
　　     五緣悉如意  乘戒俱急持
　　     衣食悉具足  閑居寂靜處
　　     息諸事緣務  得圓善知識
　　     五欲得厭離  色聲香味觸
　　     小欲亦知足  五蓋永棄捨
　　     貪蓋心不覆  瞋蓋心不惱
　　     睡蓋心不眠  掉蓋心不散
　　     疑蓋心不惑  三科爲所觀
　　     見思煩惱境  身心病患境
　　     業相迫惱境  魔事惱亂境
　　     禪定味著境  諸見僻執境
　　     未得謂得境  兩教二乘境
　　     三教菩薩境  如是等三障
　　     重昏巨散魔  十種所觀境
　　     能用十乘心  寂照止觀心
　　     無緣慈悲心  巧用止觀心
　　     破遍諸著心  善識通塞心
　　     道品調停心  助道對治心
　　     識位無慢心  安忍八風心
　　     法愛不起心  念念中體達
　　     心心中稍融  常居實相床
　　     六即剋三生  永赴慈悲門
　　     三道成三德  住持九方院
　　     比此楞伽城  等彼補陀山     
　　南無阿閦佛
　　     願造此伽藍  某甲諸檀主
　　     道場處主人  臨時諸施主
　　     合家諸眷屬  并諸善知識
　　     見聞道場人  禮拜道場人
　　     修造道場人  掃治道場人
　　     住穢道場人  讃歎道場人
　　     毀謗道場人  有行道場人
　　     無行道場人  此道場地上
　　     行住坐臥人  久住并暫住
　　     遙聞此道場  比丘比丘尼
　　     信男及信女  六道一切生
　　     乃至蟻子等  見聞觸住者
　　     短命得長壽  多病得除愈
　　     醜形得端正  貧窮得多珍
　　     求位得高位  求官得高官
　　     求男得智男  求女獲德女
　　     求富得富貴  求勢得威勢
　　     欲脫水火難  風難羅刹難
　　     王難及兵難  飢饉渇水難
　　     魘媚及蠱道  盜賊反逆難
　　     天災地夭難  惡星變怪難
　　     一切不如意  諸不吉祥事
　　     皆悉令除滅  世間出世間
　　     出出世間樂  如意令滿足
　　     永斷除三障  歸入三德藏
　　     不住涅槃故  周遍法界身
　　     令正法久住  利樂諸有情
　　     人民多國裏  積善皆成佛     
　　南無阿閦佛
　　長講法華經略願文卷下
　　弘仁三年歳次壬辰四月五日求法釋最澄記
　　（異本）

　　供養淨陀羅尼一切諷誦敬禮常住三寶一切三寶
　　     我今歸依  釋迦大師  醫王山王
　　     普賢文殊  一切三寶  讀誦妙典
　　     今日所獻  香華燈明  哀愍納受
　　     願於生生  以一切種  上妙供具
　　     供養無量  無邊三寶  自他同證
　　     無上菩提     
　　永祿九年丙寅卯月三日
　　山門西塔東谷於等覺院書之
　　沙門某
