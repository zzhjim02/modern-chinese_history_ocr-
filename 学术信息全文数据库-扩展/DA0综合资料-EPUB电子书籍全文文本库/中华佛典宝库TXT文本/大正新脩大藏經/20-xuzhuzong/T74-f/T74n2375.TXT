no.2375
天台圓宗四教五時西谷名目卷上

    問。此娑婆世界教主何佛耶。答。釋迦如來也。凡諸佛雖多之。所居國土各別也。彌陀西方安爭土教主。藥師東方琉璃世界教主也。如是面面佛土不同也。其中此娑婆世界。有釋迦如來國土故。釋迦此土教主申也。仍當時習傳一切聖教。皆秋迦說法門也。無此釋迦教法。我等眾生迷煩惱闇。可有淺間敷牛馬畜生樣者也。而依佛教知因果理。敬父母辨可給仕師匠理。厭穢土欣淨土。偏釋迦御恩也。仍大恩教主申也。
    問。此釋迦如來。婆娑世界中何處出世成道耶。答。五天竺中。中天竺出世界成道也。御父淨飯王。御母彼王妃摩耶夫人人是也。佛太子時。御名悉達太子申。然觀世間有為無常理。夜半出王宮入檀持山。御穢十九歲出家。其後六年苦行樂行。御歲三十時。菩提樹下成道。是十九出家三十成道申也。問。釋尊成道後說何法耶。答。眾生根性萬差別如來說教區分。然天台宗意。立四教納釋迦一代說教也。是則鈍根機教淺教。利根機教深教也。故大根分四種立四教也。問。爾者其四教者何等耶。答。四教者。一三藏教。二通教。三別教。四圓教也。依之略頌云。藏通別圓名四教。問。此四教中。何小乘何大乘有之耶。答。初三藏教小乘。後三大乘也。略頌曰。初一小乘。後三大乘。問。後三大乘中。何權教而淺。何實教深耶。答。總而四教分權實二教時。前三教共權教而淺。第四圓教耳實教深也。權教者云假方便教事也。實教者如來真實己證法門也。凡如來御本意。直說圓教悟眾生思食共。眾生根鈍不可ＫＦ故。先假說方便教。調根機後說深圓教也。前三藏教名權教呼方便教也。仍後三教共大乘也。取共中能別二教權大乘而淺。圓教實大乘而深也。凡藏通別圓之次第。從淺至深教相也。問。如來說教區者。可立五教共六教共。何必四教耶。又此四教中。何界內教。何界外教有之耶。又此四教中。何事何理教有之耶。答。凡雖廣萬法不出事理二法。仍界內事理二教。界外事理二教。合立四教也。是即三藏教界內事教也。此明事相隔曆法門。通教界內理教也。此明相即融通理也。此二教界內教。而三乘共學之。次別教者界事教也。是明事相隔旨。圓教界外理教也。此明相即融即通旨也。仍此二教。共界外教也。略頌曰。藏通界內事理教。別圓界外事理教。師云。四教中三藏教與別教明事相隔曆法門者。我等眾生不知迷成凡夫悟成佛。談煩惱與菩提其體各別也。凡夫與佛亦名別也。而云斷煩惱得菩提。離凡身別得佛身也。譬如雲月各別。謂拂煩惱雲顯菩提月。如此一切諸法。明各別物也。云事相隔曆法門也。次通教與圓教所明相融通法門者。我等眾生悟成佛。為成凡夫故。云迷煩惱菩提其體全一體也。又談凡夫與佛悉一體也。云相即理教也。譬如水氷一體。解煩惱氷顯菩提水也。仍水氷面替。其體同物也。以此可得意煩惱菩提一體理也。問。三藏教者何等耶。答。三藏者一修多羅藏。新釋云素怛覽藏。梵語也。此翻法本。亦名定藏。漢語也。亦云經藏。是四阿含經也。此共小乘經孔。此四阿含經。共納修多羅藏也。故名經藏也。四阿含經者。後如注之。亦名定藏者。此修多羅藏中。專明禪定事故也二昆尼藏。新譯云昆那耶藏。梵語也。此翻減。是則專明戒律法門。持戒減罪故翻減也。仍亦名戒藏。漢語也。亦名律藏。所謂人十誦律五部律等一切戒律法門。合名昆尼藏也。三阿昆曇藏。新譯云阿昆達磨藏。梵語也。此翻無比法。亦名慧藏。不漢語也。亦呼論藏。所謂六足論八揵度論等也。始此等論。而一切小乘論攝論藏也。此論藏中。專以智慧料簡法門。明辨邪正旨故名慧藏也。已上此三名三藏者。佛說種種之法門。只取詮有戒定慧三法門也。略頌曰。藏教具三經律論。修多羅尼阿昆曇。如次亦名定戒慧。問。何故此三通名藏耶。答。凡藏者含藏為義。所詮修多羅者經名也。其經文含一切法門故。含藏為義也。譬如一藏內納軒諸財此云含藏義也。自餘昆尼藏阿曇藏。准之可得得意也。問。今此三藏敎。何人學之耶。答。三乘人學之也。取三乘中。化二乘正意有之也。略頌曰。正化二乘傍化菩薩。問。若爾者三乘者何等耶。答。三乘者。一聲聞乘。此聞四諦法門斷惑證理。二支佛乘。亦名緣覺。亦名獨覺也。是則觀十二因緣斷惑證理。三菩薩乘。是行六度成佛。已上是云三乘也。此中聲聞緣覺云二乘也。此二乘偏思自身出離生死事。無化他思也。然今世間人。思我事不思他人事云二乘根性。此意也。次菩薩者。不思我身事。悲他人受苦事。化他爲本也。仍菩薩修檀婆羅蜜等六度也。俱舍論曰。菩提薩埵利物爲懷。爲化有情必往惡趣此意也。問。若爾者。今此三藏敎三乘所觀觀法。折空觀體空觀中何耶。答。體空觀者。大乘觀門故。不明三藏敎也。仍三藏三乘人。共修折空觀也。此折空觀亦名生滅觀。名拙度觀也。問。三乘共修折空觀難辨三乘不同如何。答。三乘同修折空觀。然諦緣度三所學不同也。聲聞就四諦法門修折空觀。緣覺就十二因緣法門修折空觀。菩薩就六度之法門修折空觀。仍三乘同修折空觀。以諦緣度差別可知三乘不同也。問。三藏敎觀門名折空觀名生滅觀名拙度觀意如何。答。折空觀者。觀諸法空也。於此空觀。大小乘空觀淺深不同故。爲顯此不同。三藏空觀名折空觀也。折者折破義也。所謂諸法眼前歷歷。皆生滅無常法也。山崩河埋。皆其體成空。況始千草萬木。至六道生類。何物一常住法哉。皆生滅無常法。一法觀非可執著云折空觀生滅觀也。此折空觀。譬芭蕉泡沫。泡沫者。如水淡也。芭蕉者。榮好然風吹皆散散破物也。諸法如此觀而斷煩惱也。俱舍論云。分折諸色至一極微。是折空觀相也。此折空觀名拙度觀事。此三藏淺近敎。而拙故云拙度觀也。問。若爾者。三藏敎聲聞所學四諦者何耶。答。四諦者。一苦諦亦云苦聖諦也。自餘准之。二集諦。三滅諦。四道諦也。今此四諦。何云四聖諦。付之初苦集二諦世間因果。後道滅二諦出世因果也。問。初苦諦者如何配立耶。答。苦諦者。苦果依身也。酬過去惡業煩惱因。今生如此受苦果報身故。云苦果依身也。又云有爲有漏果也。有爲者生滅無常義也。有漏者云有煩惱事也。次諦者審實不虛義也。諦字訓審理也。意學佛法。此苦果依身理。如實審知故云苦諦也。問。第二集諦者如何配立耶。答。集者業煩惱也。是名集事招集爲義。意業煩惱招集衆生苦果故名集也。仍此集諦世間有漏因也。初苦諦有漏果也。故云苦集二諦世間因果也。問。第三滅諦者如何配立耶。答。滅者滅無爲義。滅煩惱得無爲無漏果也。仍此出世無漏果也。無爲者非有爲生滅義常住法也。無漏者滅煩惱無煩惱故云無漏也。諦義如上釋。問。第四道諦者如何配立耶。答。道者能通爲義。所謂學戒定慧等種種法門。到涅槃岸故名道也。涅槃果譬岸。海譬生死。渡此生死大海船譬道諦智慧。乘此道諦船渡生死海故。云能通爲義也。仍此道諦云出世無漏因也。涅槃理出世無漏果也。至此涅槃果道。故道諦云出世無漏因也。此道諦智慧云有爲無漏因有爲無漏智慧也。智慧者心也。此心者隨所緣境轉變故云有爲。而斷盡煩惱智慧故云無漏也。問。若諦果集諦因也。而何故果列前因列後耶。答。苦諦當時依身顯易故。先觀之。集諦業煩惱故。微細難觀故。後觀之也。故苦諦列前。集諦列後也。此苦果依身依何起耶。答。從集諦業煩惱生故。云集諦因苦諦果也。問。果滅諦列始。因道諦列後事如何。答。滅諦無爲理。故先觀之。令願得無爲理也。然依何云得滅諦無爲理。以道諦智慧斷煩惱得之故。滅諦果列初。道諦因列後也。問。緣覺所觀十二因緣者何等耶。又三藏敎所明十二因緣者。四種十二因緣中何耶。答。三藏敎十二因緣者。云思議生滅十二因緣也。念念生滅也。十二因緣者。亦云十二緣起支也。一無明。是過去所起煩惱也。仍煩惱業苦三道中煩惱道。俱舍云。宿惑位無明。二行。是依過去煩惱行諸業時也。仍煩惱業苦三道中業道也。俱舍云。宿諸業名行。三識。是依過去業煩惱因。受今生果報最初心也。所謂母腹宿始最初心也。是則父母交懷時。男子母起愛。女子父起愛。如此愛心計入。未顯色身故云識也。俱舍云。識正結生蘊(矣)。四名色。是父母赤白二體和合宿母腹。正眼耳等六根未具足。只如形大槪骨肉支節等計出來故云名色也。俱舍云。六處前名色。五六入。新譯云六處。自此已六根具足也。然未辨苦樂別。不知身當寒熱程位也。俱舍云。從生眼等根三和前六處眼等者。眼耳鼻舌身意也。三和者根境識也。已上此位迄胎內成就也。如此六根成就。從胎內出生也。六觸。是生後二三歲時也。其間苦樂分明不知。只荒障爲泣分齊也。不能去厄害位也。厄害者馬車馳來。無思逃去事也。俱舍云。於三受因異未了知名觸(矣)。七受。是生五六歲至十四五歲事也。已分別苦樂。漸辨物理受苦樂領納故名受也。又漸起貪愛心。見嚴物欲思分齊。而起淺淺敷貪愛。未起婬欲等深心也。俱舍云。在婬愛前受。此位覺三受也。三受者。一苦二樂三捨。捨者非苦非樂也。八愛。是十四五歲已後。求財寶行婬欲也。但猶未强盛也。只有愛著心也。俱舍云。貪資具婬愛。九取。是年旣長大婬欲最深。依之貪五欲境。馳求四方也。俱舍云。爲得諸境界遍馳求名取(矣)。十有。是財寶婬事等求東西間。經身口意作種種業也。是則當來作可得果報業因故名有也。有者造義也。俱舍云。有謂正能造牽當有果業(矣)。十一生。依現在作煩惱業。又未來可受生事治定。如現在識有未來云生也。俱舍云。結當有名生(矣)。十二老死。俱舍云。至當受老死意。現在如受名色六入觸受果報。未來又可受六入觸受果報事作定老衰死言老死也。已上十二因緣次第如此。如此流轉事如車輪。無始已來生死相續不絶。是偏十二因緣所作也。就此十二因緣。三世兩重二世一重配立有之也。三世兩重者。過去無明行二因。現在識名色六入觸受五果。是一重也。又現在愛取有三因。未來生老死二果。是二重也。是言三世兩重十二因緣。是常配立也。俱舍云。三煩惱二業七事亦名果(矣)。次二世一重十二因緣者。出大集經。無明至有。爲現在十因。生老死爲未來兩果。是則二世一重配立也。凡十二因緣中。言胎內五位事有之也。五位者。最初羯剌藍。是梵語。此翻凝滑。亦言和合也。父母和合時起愛卽生也。女父起愛故。母胎中右脇向外也。男母起愛故。母腹左向內宿也。次生頞部曇。梵語也。此翻疱。此父母婬凝血欲成肉也。從此生閉尸。梵語。此翻血肉。此已成肉也。閉尸生健南。梵語。此翻堅肉也。次鉢羅奢佉。梵語也。此翻支節也。髮毛爪等及色根形相。漸次而轉増也。問。三藏菩薩所修事。六度者何等耶。六度者。一檀波羅蜜。是梵語。此云布施也。二尸羅波羅蜜。梵語。此云戒也。三羼提波羅蜜。梵語。此云忍辱也。四毘梨耶波羅蜜。梵語。此云精進也。五禪波羅蜜。梵語。此云禪定也。六般若波羅蜜。梵語。此云智慧也。問。三藏敎意。能入門有幾不同耶。答。凡四敎各有四門不同故。三藏敎意立四門不同也。一有門。明見有得道。只觀諸法實有開悟也。是則毘曇論家所明有門得道也。二空門。明見空得道意。觀諸法空旨開悟。是則成論所明空門得道也。三亦有亦空門。明見亦有亦空得道。此有門空門之二理相兼學也。此有明昆勒論也。四非有非空門。明見非有非空開悟。則迦旃延經明之也。私云。昆勒論與迦旃延經。自天竺未渡此土也。頌曰。各具四門。謂有空非有非空亦有亦空。亦有亦空昆勒論。非有非空迦旃經(矣)。問。何必立四門不同耶。又依能入四門所入理有不同耶。答。行者根性不同故。能入門有四門不同也。次能入門雖有不同。於所入一理全不可有不同。從有門入從空門入。入畢所悟理。只眞實一理也。譬王宮四方門不同也。然人意樂不同。有自南門入者。自西門入者有之。如此入門雖不同。入畢所見國王只一王也。以此譬所入一理可知無不同也。如此三藏敎。通敎別敎圓敎三敎。又可有四門不同也。問。聲聞所經位有幾耶。答。論家說不同也。毘曇有門意。立七賢七聖位。成實論意。明二十七賢聖也。頌云。有門毘曇七賢聖。空門成實二十七(矣)。問。毘曇論家所立七賢七聖位者何等耶。答。七賢者三賢四善根也。三賢者是外凡。四善根是內凡也。此三賢四善根。又云七加行。亦云七方便也。問。三賢位者何等耶。答。一五停心。二別相念處。三總相念處位也。私云。定心持心。心留一境修觀故云停心也。問。若爾者五停心者何等耶。答。一數息觀。梵語云阿那波那。衆生心散亂麁動故。爲坐禪入定。數我出入息靜心云數息觀也。依之大論云。阿那波那。是三世諸佛入定初也(矣)。二不淨觀。是觀身不淨離貪著也。此數息不淨二觀。入聖道最初要觀有之也。俱舍云。入修要二門。不淨觀息念貪嗔増上者。如次第應修(矣)。三慈心觀。是起慈悲憐衆生故治嗔煩惱也。四因緣觀。是衆生不知流轉生死理故。爲令知之。觀十二因緣等理。覺知因果道理故。治癡煩惱也。此不淨慈心因緣三觀。如次治貪嗔癡三毒也。五界方便。是觀士夫六界空有也。士夫六界者。地水火風空識也。地者人肉身。水人血。火人煗氣。風人息。空鼻穴。識心也。仍人身云物。無此地水火風空識可無正體物。此世間士夫六界作之也。已上是云五停心也。但除第五界方便加念佛停心有之。念佛停心者。念佛六根六境六識功德不起愛心也。六境者。一色境二聲境三香境四味境五觸境六法境。是所緣境也。六識者。一眼識二耳識三鼻識四舌識五身識六意識。此六根六境相應起心云識也。六根者。一眼根二耳根三鼻根四舌根五身根六意根。第二別相念處者。是前五停心時。覺觀等五障旣除。智慧漸成明了。此別相念處時。修四念處觀破四顚倒也。問。爾者四念處者如何配立耶。答。四念處者。新譯俱舍等云四念住也。一身念處。是觀色身不淨旨破淨顚倒也。所謂身中有五種不淨也。一種子不淨。父母赤白二渧種子也。二住處不淨。十箇月間。住母生熟二臟。是名住處不淨也。三自相不淨。是已生畢。住臥不淨身中。其相甚不淨也。四自性不淨。是身中骨髓。毛孔蟲嗅如死狗。五究竟不淨。是命終風火二大種去。手足分散不淨不可勝計。是名究竟不淨。我等衆生。如是不淨身有之。拙思淨故是云淨顚倒也。仍觀不淨破淨顚倒云身念處也。顚倒者諸法逆思也。二受念處。是一切內外受陰名受。謂見兒女乃至一切財寶等。見吉事哉思。則內行婬欲等。乃至持資財等成樂。起愛著心思受樂。是云受陰也。而此等皆非樂。實苦思樂有之觀。破樂顚倒云受念處觀也。三心念處。是云我等心物念念生滅。刹那刹那轉變無常法有之。經六根六境六識成常住思攀緣也。故觀心無常事。破常顚倒云心念處也。四法念處。是萬法不可得無主也。而我等執我所我我所。非我物思我物起著心故。觀法無我旨破我顚倒云法念處也。第三總相念處。前別相念處時。別別觀身不淨。受不樂。心無常。法無我故名別相念處也。而今總相念處時。觀智深成。身受心法四念處總合觀故。云總相念處也。已上此三賢位。云順解脫分位也。修可得解脫觀始故言順解脫也。此三賢位亦言外凡位也。問。四善根位者何等耶。答。一煗法位。二頂法位。三忍法位。四世第一法位也。此四善根內凡位也。從前三賢位觀智深成。聖道近付位故云內凡也。亦云順決擇分位也。是則斷煩惱可證無漏決定位故。云順決擇分位也。問。初煗法位者。其名義如何配立耶。答。聖火前相漸現故。名煗法位也。譬如鑚火火已欲出期近成。漸煗氣立煗成也。是聖道如火。能燒煩惱薪。從此位聖火煗氣起故。得煗法名也。又此位廣修四念處觀。具修四諦十六行相。叶此位程人。設遇惡緣雖退。久不流轉必至涅槃也。故俱舍云。煗必至涅槃(矣)。問。若爾者。四諦十六行相者如何。答。四諦者如上釋。十六行相者。彼四諦下各有四行相故。四四十六也。問。爾者初苦諦下四行相者如何。答。一苦行相。此苦果依身受苦故。觀可厭之旨行相也。二空行相。此苦果依身觀空旨也。三無常行相。此依身觀有爲生滅法也。四無我行相。此於我身成執故。觀可離我旨也。已上四行相。共付苦果依身觀行相故。云苦諦下四行相也。略頌云。苦空無常無我苦(矣)。問。集諦下四行相如何。一集行相。此煩惱招集諸苦故。觀此旨斷煩惱也。二因行相。此煩惱感苦果成因故。觀可斷此煩惱旨也。三生行相。此煩惱作諸業未來可生苦果故。觀此旨可斷煩惱也。四緣行相。是煩惱惡業。受苦果依身成緣故。觀此旨可斷煩惱也。略頌云。因集生緣是集諦(矣)。問。滅諦下四行相如何。答。一滅行相。此觀可滅諸惡業煩惱旨也。二靜行相。此靜貪嗔癡三毒火義也。三妙行相。此離諸惡業煩惱觀可成妙心旨也。四離行相。此觀可離生死有漏世間旨也。略頌云。滅靜妙離是滅諦(矣)。問。道諦下四行相如何。答。一道行相。此以道諦智慧修四念處等道品功德。至涅槃岸成道故名道行相也。二如行相。此能觀無漏功德。如法觀故名如行相也。三行行相。此一切聖人。鎭觀可立行旨也。故名行行相也。四出行相。此觀可出生死無常旨故。名出行相也。略頌云。道如行出是道諦(矣)。問。第二頂法位者如何。答。頂法位者。前煗法時。修種種之善根故。觀此頂法功德起善根也。是則同煗法觀四諦十六行相也。取其此頂法位。四諦觀智漸深成。登山頂見四方如分明。寄此譬名頂法也。設遇惡緣雖退位。善根不可退。依之俱舍云。頂終不斷善(矣)。問。第三忍法位者如何。答。忍法位者。是前頂法位。修種種善根觀起也。從此位四諦觀智能堪忍不退故。名忍法也。依之俱舍云。忍不墮惡趣(矣)。取其此忍法位。有上中下三品不同也。問。若爾者。三品忍位不同如何。答。下忍四諦十六行相具觀之。次中忍減緣減行。而七周減緣。二十四周減行。則留欲界苦諦下一行相。此一行相二刹那觀云中忍滿也。次上忍位者。減緣減行如前。而留一行相。是一刹那觀故云一行一刹那位也。仍以一刹那二刹那不同。可辨上忍中忍差別也。又中忍位云二行二刹那義有之。問。爾者中忍所修減緣減行者如何配立耶。答。減緣減行袖腐煩事也。取其下忍位。從頂法移手初故。四諦十六行相具修。今片忍位。觀慧已自在成。次第縮行相。取詮要觀也。是名減緣減行也。取其七周減緣。二十四周減行也。其故上界下界各有四諦故。合八諦也。其八諦下各有四行相故。總三十二行相也。而從欲界苦諦觀之始。次第終至於道諦。一遍觀之畢減之時。終道諦四行相中。第四之出行相減始也。如是一遍觀之除一行相。亦取返從欲界苦諦觀始。如前至上界道諦迄。一遍觀之畢。第二遍時。第三行行相減也。如是減減後。欲界苦諦下留苦一行相觀之也。仍三十二行相次第減。終留一行相故。減三十一行相也。而其三十一中。七名緣。七周減緣約束也。地體上下八諦八緣有之。留欲界苦諦一緣不減故。被云七周減緣也。如此七取緣。餘二十四行相有之也。故被云二十四周減行也。是則緣者。云所緣事也。次行者云十六行相事也。
<PIC>T74056901.GIF</PIC>
<PIC>T74056902.GIF</PIC>

　　尋云。從終減始時。必道諦四行相中。從第四出行相減始歟。將又自餘行相減始事有之歟如何。答。隨行者根性減始行相不一准。所謂入見道有二種行者。一見行人。是利根人也。此見行人又有二類。著我者從無我觀入始也。著我所人從空行相入也。二愛行人。是鈍根人也。此愛行人又有二類。我慢多者。從無常行相入。懈怠多者。從苦行相入也。如是入見道初門行相不同故。依此根性不同。減緣減行時。減始行相事不同也。所謂我慢多者。從無常行相入故。上界道諦下四行相減始時。先減出行相。次第前樣減之。後減道行相也。是順無常行相故。無常義爲要。後迄置之也。次著我者。從無我行相入故。上界道諦減始時。先減第三行行相。次減如行相。次減道行相。最結句減出行相也。出順無我觀故也。仍從無我入者是爲要。終迄置之也。次懈怠多者。從苦行相入故。先減出行相。次減道終減如也。如者滅罪苦如法非顚倒故云如也。仍從苦行相入者。如行相爲要。後迄置之也。次著我所者。從空行相入。先減出次減如。次減道終減行也。行者聖人修三十七品功德。至涅槃故。是專順空行相故。是爲要終減之也。頌疏云。且如無常入見道者。於上界道。先減出次減行。次減如後減道。以道屬無常故後減也。若以非我入見道者。於上界道。先減行次減如。次減道後減出。以出屬非我故後減也矣。自餘准之。尋云。次第減緣減行畢。終留欲界苦諦下一行相者。必限苦一行留之歟。將又留餘行相事有之歟如何。答。是又隨行者根性不同也。著我者留無我一行相。著我所者留空一行相。我慢多者留無常一行相。懈怠多者留苦一行相。如是隨行者根性。有四種不同也。尋云。若爾者。觀始行相隨行者根性不同歟。答。爾也。著我者。從無我行相觀始。著我所者。從空行相觀始。我慢多者。從無常行相入。懈怠多者。從苦行相入也。問。第四世第一法位者如何。答。世第一法位者。是凡夫有漏善根中最勝故。云世第一法也。此位迄未斷煩惱故。非出世無漏善根。世間有漏中。至極位有之。仍委可云世間第一法位也。此位如上忍。欲界苦諦下一行相。一刹那觀也。已上從。煗法至此世第一法。云內凡四善根位也。尋云。此三賢四善根。通名七賢位事如何。一義云。叶此等位人。皆學佛法。從凡夫賢智慧故。通名賢也。問。於今此七賢位修幾道品耶。答。總有七科道品。三十七品菩提分法是也。所謂一四念住。二四正斷。三四神足。四五根。五五力。六七覺。七八正道也。此中七覺八正二種。後正位修之故。今此七賢位。修前五科道品也。明五科者。一四念住。上所明四念處是也。二四正斷。一爲斷已生惡法。勤修精進。二爲令未生惡法不生。一心精進。三爲令未生善法生。一心精進。四爲令已生善法増長。一心精進也。三四神足者。一欲神足。以欲爲主。修行得定故也。二勤神足。以精進爲主故也。三心神足。以心爲主故也。四思惟神足。以思惟爲主故也。妙用難測故。名爲神。是慧用也。依勝定發神通故名神足也。四五根者。一信根二精進根三念根四定根五慧根也。根者増上義也。依五根生諸善也。五五力者。一信力二精進力三念力四定力五慧力也。五根轉深成。不能壞天魔及諸煩惱故名力也。問。以今此五科道品對位方如何。又七覺八正如何。答。別總念處四念住也。煗法修四正斷。頂法修四神足。忍法修五根。世第一法位修五力也。次七覺支。在修道位。近菩提位助覺勝故也。一擇法覺支。於所觀境簡擇得失。二精進覺支。熾然勇猛修諸善法。三輕安覺支。於意適悅調暢身心。四念覺支。於境明記也。五行捨覺支。遠離沈掉平等寂靜也。六定覺支。專注所緣。七喜覺支。於意適悅。次八正道。在見道位。一正見觀察諦理簡擇得失。二正思惟籌量義理。三正語離四誹謗。四正業離殺盜婬。五正命離五邪命。六正精進堪斷惡修善。七正念明記所緣記憶宿事。八正定住心不亂專住一境。此七科中。前五通漏無漏。七覺八正唯無漏也。已上俱舍意。此道品名雖三十七品也。實體只十也。謂慧攝八。四念住慧根慧力擇法覺支正見。勤攝八。四正斷進根進力精進覺支正精進。定攝八。四神足定根定力定覺支正定。信攝二。信根信力。念四念根念力念覺支正念。喜一喜覺支。捨一行捨覺支。輕安一輕安覺支。戒三正語正業正命。尋一正思惟。已上俱舍意注之。問。七聖位者何等耶。又通名聖意如何。答。通名聖事。聖以正爲義。斷煩惱捨凡夫性。可入聖人性故名聖也。所謂七聖位人者。見道二人。隨信行隨法行。修道三人。信解見得身證。無學道二人。時解脫不時解脫。已上是云七聖也。取其無學道二人。俱舍等不名時解脫不時解脫。名慧解脫俱解脫。只是異說也。此七聖中前五名有學聖者也。是則雖斷始煩惱。未斷終故名有學聖者也。後二名無學聖者。是則斷盡煩惱。今無可學法故名無學也。問。付七聖如何分別四向四果耶。又各得名如何。答。初隨信者。是鈍根人入見道名也。非自智力。信他敎立行生解故。云隨信行也。次隨法行者。是利根人入見道名也。利根故不待他敎。以自智力思惟法。斷煩惱得覺故。云隨法行也。已上二人見道聖人也。見道者。苦法智忍等十六心中。前十五心位也。四向四果中。須陀洹向位也。是梵語也。此云預流向。十六心者。第一苦法智忍。是斷欲界苦諦下十使煩惱也。是則世第一無間。緣欲界苦諦境。生無漏法智忍故。云苦法智忍也。從此位離凡夫入聖人性也。第二苦法智。是苦法智忍無間。緣欲界苦諦。生無漏法智故。云苦法智。此斷欲果苦諦下十使煩惱。所得悟智也。第三苦類智忍。是苦法智無間。緣上界苦生類智忍。類者上二界苦。比類欲界苦觀故云類也。是色界無色界苦諦下。斷十八使煩惱也。第四苦類智。是苦類智忍無間。緣上界苦生類智。是則斷上二界苦諦下十八使煩惱。所得悟智也。第五集法智忍。是苦類智無間。緣欲智集諦。斷集諦下七使煩惱也。第六集法智。是集法智忍無間。緣欲界集諦。生無漏法智也。是則斷欲界集諦下七使煩惱。所得悟智也。第七集類智忍。是集法智無間。緣上二界集諦。生類智忍也。此位斷上二界集諦下十二使煩惱也。第八集類智。是集類智忍無間。緣上二界集諦。生無漏類智也。是則斷上二界集諦下十二使煩惱。所得悟智也。第九滅法智忍。是集類智無間。緣欲界滅諦。生法智忍也。是則斷欲界滅諦下七使煩惱位也。第十滅法智。是滅法智忍無間。緣欲界滅諦。生無漏法智也。是則斷欲界滅諦下七使煩惱。所得悟智也。第十一滅類智忍。是滅法智無間。緣上二界滅諦。生類智忍也。是則斷色無色滅諦下十二使煩惱也。第十二滅類智。是滅類智忍無間。緣上二界滅諦。生無漏類智也。此斷色無色滅諦下十二使煩惱。所得悟智也。第十三道法智忍。是滅類智無間。緣欲界道諦。生法智忍。斷欲界道諦下八使煩惱位也。第十四道法智。是道法智忍無間。緣欲界道諦。生無漏法智也。是則斷欲界道諦下八使見惑。所得悟智也。第十五道類智忍。是道法智無間。緣上二界道諦。生類智忍也。是則色界道諦下七使。無色界道諦下七使。斷十四使見惑位也。已上是云前十五心見道位也。此十五心間。不雜餘心。次第無間斷見惑故。云一入觀空位也。略頌云。見惑頓斷如破石矣。又此位名見道事。十五心間斷見惑始見未曾見理故也。凡衆生無始已來被惑煩惱。未曾見諦理。此位始斷煩惱見之故。又云見諦道也。尋云。此忍與智不同如何。答。忍者斷一分煩惱位也。智者云斷煩惱悟智現前也。此忍位云無間道位無礙道位也。智位云解脫道位也。俱舍云。忍智如次第。無間解脫道。前十五見道。見未曾見故。名隨信法行。由根鈍利別矣。第十六道類智。是道類智忍無間。緣上二界道諦生類智。則從此位修道也。是則初果位也。此第十六心名修道事。前十五心間斷見惑。所得覺智慧。餘喜悅故。重修諦理。重慮思惟。斷思惑始位故名修道也。但此第十六心云修道事。毘曇論家意也。若依成論意。無礙道伏解脫道斷定故。第十六心解脫道正斷見位屬見道也。次信解。是前見道位。鈍根人名隨信行。移此修道云信解也。取修道人鈍根人也。次見得。是前見道位。利根人名隨法行。是移修道時名也。取修道人利根人也。次身證。是不還果聖者。證滅定云身證那含也。是則若信解若見得。證滅定時名也。滅定者。滅心性品。得如木石定也。信解見得。通初果二果三果也。已上此三云修道位也。此修道位有六向果。所謂第一預流果。梵云須陀洹果。是初果位也。第十六道類智取之。其旨如上注。此初果位有極七反有聖者。其者初果聖者中。鈍根人未斷三界思惑故。以彼惑力。欲界人與天受生十四度也。人界七度天界七度也。其人天取合。云七反受生也。至受生多者。限七反不至八反故。云極七反有聖者也。此外可有五生六生三生乃至一生聖者也。第二一來向。梵云斯陀含向。是第二向也。此初果聖者欲界九品思惑中。從斷初一品至斷第五品。此取向道也。俱舍云。斷至五二向矣。於此向道。有云家家聖者事。所謂三品斷家家。四品斷家家也。依之俱舍云。斷欲三四品。三二生家家矣。意斷欲界九品思惑中上三品命終者。欲界三度生。四品斷者。欲界二度生故。云三二生家家也。家家者。此欲界思惑殘程。猶生欲界也。取其欲界人家生。欲界天家生故。天家人家取合。云家家聖者也。尋云。一二品斷家家云事。不可有歟如何。答。一二品斷家家。不可有之也。聖人起大加行斷惑程。必斷盡上三品也。仍只斷一二品命終者。都無之也。斷一二品。必斷第三品故也。尋云。有五品斷家家耶。答。不可有之。斷五品程者。斷六品必可證一來果思故。斷五品計不斷六品。命終者不可有之也。依之具舍云。以斷第五必斷第六。後一品惑。能以無障得果矣。第三一來果。是欲界九品思惑中。斷第六品位也。依之俱舍云。斷六一來果矣。斷六品下三品惑合潤一生。今一度可來欲界故云一來果也。第四不還向。梵云阿那含向。是第三向也。是欲界九品思惑中。從斷第七品至斷第八品。云不還向位也。依之俱舍云。斷七或八品。一生名一間。此則第三向矣。此不還向位名一間聖者。亦名一種子。是則下三品惑合。潤一生有之故。斷七八品。殘惑僅一品。只此人天一生間計可有之故。云一間聖者也。尋云。斷八品者。一生則盡第九品。可證第三果。如何可有斷第八品不斷第九品命終義耶。例可斷第五品者。必斷第六品。證第二果如何耶。答。雖斷第八品。則不能斷第九品。不叶證不還果事也。其故越界得果二義以外大事有之也。越界者。斷盡欲界九品惑。離欲界移色界也。次得果者。斷盡九品惑。於第二果得不還果故也。前一來果。無越界義故是異也。第五不還果。是斷盡欲界九品思惑。永不還生欲界故云不還也。依之俱舍云。斷九不還果矣。此不還果聖者有多種。五種七種八種九種十一種等也。第六阿羅漢向。是色界初禪九品思惑。乃至第四禪九品。及下三無色九品斷盡。乃至悲想九品思惑中。從初品至斷第八品。云阿羅漢向位也。依之俱舍云。上界修惑中。斷初定一品至有頂八品。皆阿羅漢向矣。已上修道畢。第七阿羅漢果。是有頂斷盡九品思惑位也。又名無學果。總斷盡三界煩惱。無可學事故也。俱舍云。第九無間道。名金剛喩定。盡得俱盡智名無學應果矣。已上四向四果畢。此第四果無學道也。此無學道有時解脫不時解脫二人。七聖中第六第七也。次時解脫。是前修道位。鈍根人名信解。移無學道。云時解脫阿羅漢也。待時及衆緣證果故。云時解脫也。是鈍根羅漢也。次不時解脫。是前修道位。利根人名見得。移此無學道時名也。不待時及衆緣證果故。名不時解脫也。是則利根羅漢也。俱舍意異之。慧解脫。謂依慧力離煩惱障也。俱解脫。兼得滅定離解脫障。解脫障者滅定障也。羅漢有六種姓。一退法種性。謂遇小緣則退所得果也。二思法種性。謂懼退失。恒自思惟自害思也。三護法種性。謂於所得法自防護也。四安住法種性。無退緣不及退果安住。不増進也。五堪達法種性。堪謂堪不退修練根。練根者轉鈍成利。達謂通達也。是練根羅漢也。六不動法種性。爲煩惱不動也。是最上利根羅漢也。此六種中。前五種從時解脫生。後一種從不時解脫生。是利根故。一向不退也。已上付七聖位。見修無學三道分別。如是依毘曇論意注之也。九次第定者。七聖中身證不還所得也。一初禪定。二第二禪定。三第三禪定。四第四禪定。五空無邊定。六識無邊定。七無所有處定。八非想非非想定。九滅盡定。此滅定並無想定。欲果色界依身得也。俱舍云。二定依欲色矣。問。見思惑者何樣煩惱耶。答。見惑者親迷理惑。專障四諦理煩惱也。其數總八十八使也。次思惑者迷事惑。事相浮起煩惱故。又云事相浮僞惑名修惑也。所謂欲財寶起婬欲。皆思惑也。仍感生死果報事。皆此思惑所爲也。仍又云潤生惑也。依之俱舍云。違理由見。感報由思矣。問。八十八使見惑者何樣數耶。答。見惑十使。其體十也。此十使分別四諦。總被云八十八使也。先見惑十使者。五見疑六。貪嗔癡慢四煩惱。是合云十使也。取十使五見疑見惑根本有之也。所謂五見者。一身見。是執我身妙。著所緣境界也。是則執我所我我所也。我所者衆生。我我所者財物等也。二邊見。付之斷見常見有二見。斷見者。一切諸法當時計有之。終歸空執也。仍云斷無見。名空見也。次常見者。一切諸法。乃至色心二法。皆執常住法也。仍亦云有見也。如是執一邊一邊。偏執見故云邊見也。三邪見。是因果撥無見也。意聖人等敎。云作惡墮地獄作善生善處。乃至殺人則酬。然都以不信用之云因果事總無之思。是云因果撥無邪見也。邪者僻事也。四見取見。是劣謂勝義也。意劣思勝見也。假令我身極劣人勝他思。乃至不淨思淨體事也。五戒禁取見。付之非因計因戒禁取見。非道計道戒禁取見有二種。先非因計因戒禁取見者。苦諦下迷也。是則見鷄狗等生天上。則以鷄狗等振舞爲修因。可生天上起僻見也。彼鷄狗等生天上事依宿習也。全依鷄狗等振舞非生天上。次非道計道戒禁取見者。於道諦下論之。謂執有漏戒等。是思眞道也。執邪道計正道也。是則謂祭三目八臂魔王等。生善處思風情事也。六疑。是於一切善惡事成疑。不生決定心也。意云有地獄極樂事。成疑心不決定故。厭地獄欣極樂心無之也。已上此六見惑根本有之也。七貪。是於諸境界起貪愛也。貪者惜我物思爲他物我物風情事也。八嗔。是遇違緣起嗔恚也。此煩惱欲界起耳。色界無色界不起也。九癡。是朦昧心也。假令不聞持人言事。況不知佛法理。如牛羊等愚癡煩惱也。十慢。是對他起高擧心也。意慢人勝我身思事也。已上是云見惑十使也。問。付見惑十使分別八十八使方如何。答。欲界四諦下有三十二使。所謂苦諦下有十使。一身見二邊見三邪見四見取見五戒禁取見六疑七貪八嗔九癡十慢。集諦下有七使。前十使中。除身見邊見戒禁取見自餘七使也。滅諦下有七使。集諦下如七使也。道諦下有八使。前十使中。除身見邊見自餘八也。頌云。十七七八使矣。問。色界下有幾耶。答。有二十八使。所謂苦諦下有九使。前十使中除嗔餘九也。俱舍云。色無色除嗔矣。集諦下有六使。十使中除身見邊見戒禁取見嗔餘六也。滅諦下有六使。同集諦下六使也。道諦下有七使。十使中除身見邊見嗔三餘七也。頌云。九六六七使矣。問。無色界下有幾耶。答。有二十八使。同色界二十八使故。別不注之。已上三界。總都合八十八使見惑有之也。問。付欲界四諦。如何集諦滅諦下除三。道諦下除二耶。答。先身見者。付苦果依身起故限苦諦。餘集滅道不論之也。次邊見者。則斷常二見也。是付苦果依身。起有無邊執故。限苦諦下論之也。次戒禁取見者。從常我二顚倒起。此二顚倒付苦果依身起也。所謂常顚倒者。邊見中常見攝也。我顚倒者。第一身見攝也。仍從此常我顚倒起非因計因戒禁取見故。苦諦下論之。集諦滅諦下不置之也。尋云。若爾者。戒禁取見者。但苦諦下可論之。如何道諦下置之耶。答。戒禁取見有二種。非因計因戒禁取見。苦諦下論之也。次非道計道戒禁取見。專道諦下論之也。非道計道者。假令以世間有漏道。是計眞實涅槃道故。道諦下論之也。問。思惑者何等耶。答。思惑者。三界九地各有九品惑。合九九八十一故。云八十一品思惑也。所謂貪嗔癡慢也。是云思惑名修惑也。上二界除嗔也。前見道斷見惑。後修道斷此思惑也。問。若爾者。見惑思惑貪嗔癡慢如何可分別耶。答。見惑四煩惱。五見疑根本起故。殊猛利起也。仍見惑中貪嗔癡慢。云背上使惑也。是則五見疑根本。其背上起故也。然思惑貪嗔癡慢。五見疑根本不起故。不猛利緩起也。問。經三界九地論八十一品思惑方如何。答。一欲界五趣地。五趣者。地獄·餓鬼·畜生。人四洲。天六欲也。修羅者。或攝天或攝鬼。六欲者。四王天·忉利天·夜魔天·都率天·樂變化天·他化自在天也。此五趣地。同散地故。合爲一也。二離生喜樂地。是色界四禪中初禪也。是有三天。一梵衆天。二梵輔天。三大梵天也。三定生喜樂地。是第二禪也。是有三天。一小光天。二無量光天。三極光天也。四離喜妙樂地。是第三禪也。是有三天。小淨天。二無量淨天。三遍淨天也。五捨念清淨地。是第四禪也。是有八天。一無雲天。二福生天。三廣果天。四無煩天。五無熱天。六善現。七善見。八色究竟天也。六空無邊處地。七識無邊處地。八無所有處地。九非想非非想地。已上是云四無色也。欲界五趣地爲一。色界四禪爲四。無色界四。都三界九地也。問。九品思惑者如何配立耶。答。九品者。一上上品潤二生。二上中品潤一生。三上下品潤一生家家聖者。四中上品潤一生。五中中品。六中下品。共潤一生。七下上品。一間聖者。八下中品。一間聖者。九下下品。合潤一生。光師釋云。且上上品能潤兩生。上中上下中上各潤一生。中中中下共潤一生。下三品惑合潤一生矣。已上是云欲界九品思惑也。此三界九地各有九品思惑故。云九九八十一品思惑也。不斷此思惑程。猶不離生死。流轉三界六道也。取其欲界九品思惑引欲界生。斷欲界九品畢。被云離欲聖者。不受欲界生死也。餘八地九品思惑樣。准文可知也。問。斷三界九地煩惱依地方如何。答。斷地地煩惱事。先斷欲界煩惱時。欲界色界中間。云未至定有之。至彼定斷之也。斷初禪煩惱時。初禪二禪中間。云近分定有之。至彼定斷之也。乃至後後地地斷煩惱事。可准知也。總從下地移上地。上地中間皆立近分地也。欲界未到定。初禪近分定。二禪近分定。三禪近分定。四禪近分定。空無邊處地近分定。識無邊處地近分定。無所有處地近分定。非想非非想定。問。斷三界九地煩惱事。亙有漏智斷無漏智斷歟。答。俱舍等性相。斷下八地思惑事。亙有漏智斷無漏智斷決。又斷非想地煩惱事。但限無漏智斷。不亙有漏智斷也。以盡智斷也。盡智者。斷盡三界煩惱智故。名盡智也。得盡智後利根羅漢得無生智也。無生智者。斷此煩惱。又不起智慧也。鈍根羅漢不得無生智也。依之俱舍云。不動盡智後必起無生智矣。利根羅漢云不動種性也。問。有漏智斷無漏智斷不同如何。答。有漏智斷者六行觀也。此觀凡夫外道用觀也。所謂六行觀者。下地麁苦障。上地靜妙離觀也。此六行觀云有漏觀。名欣上厭下觀也。仍以此觀斷煩惱事。限下八地也。是則始斷欲界煩惱時。欲界色界中間云未到定有之。至彼定。下地麁苦障觀厭欲界。上地靜妙離觀欣色界。斷欲界煩惱也。斷色界初禪煩惱時。初禪二禪中間有近分定。至彼定如前觀厭下地。欣上地斷初禪煩惱也。乃至無所有處可准之也。是則下八地煩惱。隨行者意樂。以有漏智斷之。又以無漏智斷之也。非想地煩惱。用有漏智不斷之。一向用無漏智斷之也。其故非想地上勝地無之故。此非想地下地麁苦障觀厭之義無之。仍有漏觀限下八地也。譬如屈步虫。此屈步虫云物。昇木上成木末無可登處。又木本歸下也。俱舍云。有漏離次下矣。意有漏觀次第斷下地煩惱。不斷自地及上地煩惱也。無漏通三界云。無漏觀斷下八地惑。斷上地惑也。仍無漏觀斷何煩惱也。地體此有漏觀。雖外道所用觀。佛弟子用此觀斷下八地煩惱事有之也。次無漏觀。一向佛弟子所用觀。而外道不用之也。凡聲聞斷惑。有次第超越二類。先次第斷者。次第經三賢四善根位。入見道前十五心間。斷三界八十八使見惑。悟四諦理。其後移修道。經四向四果階級。次入無學道證第四羅漢果。是始終次第經歷斷證極故。云次第證也。次超越者。如上凡地。以有漏觀斷下八地煩惱外道成佛弟子。越三賢四善根等。入見道斷見惑。發苦忍眞明。至第十六心時。越證第二果也。若又凡夫時。斷盡欲色二界九品思惑。乃至無所有處九品思惑者。入見道斷見惑。至第十六心時。超證第三果也。如是超越前所斷分故。云超越者也。已上聲聞次位畢。付毘曇配立注之。百八煩惱者。八十八使見惑。十使思惑。已上九十八使加十纒。云百八煩惱也。十纒者。一無慚。於所作罪不慚自也。二無愧。於所作罪不愧他也。三嫉。於他善成嫉也。四慳。著財寶也。五惡作。於作善後悔也。六睡眠。令心朦昧也。七掉擧。令心不靜也。八昏沈。身心重性無堪忍也。九忿。不及嗔害忿憤。十覆。隱自罪也。已上。問。六通三明者何等耶。答。六通者。一神境通。是虛空如鳥飛翔通也。聲聞二千界。獨覺三千界。佛無量無數世界飛翔也。俱舍云。聲聞麟喩佛。二三千無數矣。二天眼通。是緣被障細遠色也。被障者。見隔處事也。細遠者。法細凡夫肉眼不見物見也。是聲聞二千界。獨覺三千界。佛無量世界見徹也。俱舍云。肉眼於諸方被障細遠色。無能見功用。天眼見無遺矣。三天耳通。是聞一切事。聞一切物聲也。聲聞二千界。獨覺三千界。佛聞無數世界事給也。四他心通。是知他人心通也。但我勝不知上位心也。則初禪不知二禪人心也。只我同位下位人事知之也。聲聞二千界。獨覺三千界。佛知無數世界人心也。俱舍云。於勝地根位去未來世不知矣。五宿住通。是知過去八萬劫事也。六漏盡通。是斷盡一切煩惱通也。問。此六通何位人得之耶。答。六通共得事。羅漢果聖者也。第三果聖者。除漏盡通餘得五通也。是則第三果聖者。不斷盡煩惱故也。初果第二果聖者。總不得神通也。是則依色界四禪定得神通故也。而初二果聖者。未盡欲界思惑間。不得色界四禪故。不得神通也。依之俱舍云。五依四靜慮矣。五者除漏盡通餘五通也。四靜慮者。色界四禪事也。俱舍云。通六謂神境天眼耳他心宿住漏盡通矣。問。三明者如何。答。三明者。俱舍云。第五二六明矣。一宿住智證明。是六通中第五宿住通也。二生死智證明。是六通中第二天眼通起也。此生死智證明。未來知八萬劫間衆生有樣也。則見有當時衆生生。此衆生未來八萬劫間。見成兎成角也。又知過去八萬劫事也。三漏盡智證明。是六通中漏盡通也。問。三明六通不同如何。又何位得此三明耶。答。六通中天眼通。只見現在境計也。而三明中生死智證明。未來八萬劫間。知成兎角樣也。故天眼通成生死智證明也。次宿住智證明。漏盡智證明。從被云六通時。云三明時勝明了有之也。次得此三明事。無學位得之也。俱舍云。在無學位立爲三明矣。故有學聖者。不得此三明也。依之俱舍云。學有暗非明矣。學者有學也。暗者煩惱也。是則有學位有暗惑故。云無三明也。問。六通中何必立三明耶。答。俱舍云。第五二六明治三際愚故矣。意如次三明治過去現在未來三世愚故立三明也。六通中五通。只緣現在境計故也。問。獨覺修何觀耶。又名獨覺意如何。又所歷次位如何。答。聲聞出佛世聞佛聲敎。斷惑證理。而此獨覺不然。不出佛世。隱居深山等坐禪觀法。獨覺故名獨覺也。所觀觀法十二因緣也。如上注故。亦名因緣覺。略云緣覺也。此獨覺。梵語云辟支佛陀。名辟支迦羅也。次獨覺如聲聞。經四向四果事無之也。一座成覺也。所以凡夫先有漏智斷下八地惑。其後入聖道起無漏智。斷盡見惑並非想地思惑。證自乘菩提故云一坐成覺也。但大般若經。獨覺向獨覺果。一向一果立之。是則聲聞鈍根故。立四向四果次位。漸漸極斷證。緣覺利根。只一度極菩提故。立一向一果也。尋云。一切獨覺皆悉一坐成覺歟。又獨覺有利鈍不同耶。答。獨覺有二類。一部行獨覺。二麟喩獨覺也。初部行獨覺。前世聲聞者。元聲聞經前三果。證第四果時。出無佛世。雖成獨覺。前世聲聞者。大旨同聲聞故也。非一座成覺。仍部行獨覺鈍根。非一坐成覺。麟喩獨覺利根人。一座成覺也。尋云。部行麟喩名義如何。答。部行獨覺者。出佛世部類多故名部行也。麟喩獨覺者。出無佛世。無部黨三千世界。只出一人故。喩麒麟角云麟喩也。問。聲聞緣覺有漏智斷不同如何。答。聲聞凡地。以有漏智斷下八地惑。證不還果留初禪定。不至非想非非想也。而緣覺不留初禪。至非想非非想地。斷非想地煩惱。證緣覺菩提也。是則聲聞。從緣覺劣故。不斷盡非想地煩惱。以此不同可得意也。問。聲聞緣覺因位修行長短如何。答。聲聞送三生六十劫。緣覺經四生百劫也。是則聲聞鈍根畏生死。急證第四果入涅槃思故。修行時節短也。支佛利根畏生死心不急故。分有利益衆生思故。修行時節久也。凡二乘如形雖有化他行。如菩薩廣度衆生義無之故。云無化他行也。其中聲聞。殊更鈍根。而如無化他行故云下乘也。次緣覺從聲聞勝故。化他思越聲聞也。故是云中乘也。菩薩猶勝故。立廣度衆生行。仍是云上乘也。問。一切聲聞。皆經三生六十劫。一切支佛。悉送四生百劫修行歟。答。聲聞中利鈍不同有之。鈍根聲聞。但經三生得果也。利根聲聞。經三生六十劫得果也。次支佛鈍根。限四生得果。利根經四生百劫得果也。尋云。何必聲聞殊早得果限三生耶。答。俱舍云。謂初生起順解脫分。第二生起順決擇分。第三生入聖得果矣。以此筋限三生也。如是雖有之。利根聲聞。聊有利生思故。第三生不入聖得果。猶留生死送六十劫修行也。次支佛中。第二生順決擇分善根成就。其後四生五生乃至百劫迄修行也。已上支佛下畢。問。菩薩修行何法耶。又送幾時節耶。又立幾次位耶。答。菩薩者梵語也。其言略。具應云菩提薩埵也。上求菩提下化衆生。是道心義也。是則三秖間立六度行專化他。百劫間修相好業專自行。百劫終菩提樹下金剛座上一座成覺。此菩薩位。有七不同。所謂一發菩提心。如釋迦牟尼佛。過去世爲陶師。値過去釋迦牟尼佛。供養彼佛。則發菩提心。願我未來世得作佛。名號釋迦牟尼佛。智慧第一弟子名舍利弗。誓從是初發道心。以四無量心緣四諦境。發四弘誓願。以利他爲行。四無量心者。無量有情爲所緣。引無量福故名無量也。一慈無量。慈能與樂。謂衆生思與樂也。無嗔爲性。二悲無量。悲能拔苦。謂思拔衆生苦也。無嗔爲性。三喜無量。喜謂喜慶。拔衆生苦思與樂也。喜慶爲性。四捨無量。捨謂平等於衆生令得功德思也。無貪爲性。四諦境者如前。次四弘誓願者。一衆生無邊誓願度。二煩惱無邊誓願斷。三法門無盡誓願智。四無上菩提誓願證。二行菩提。是三阿僧祇劫。修六度行也。是化他位也。阿僧祇者梵語也。此云無數。菩薩必經三無數也。三僧祇者。初阿僧祇劫。是釋迦菩薩。從遇過去釋迦牟尼佛。至罽那尸棄佛。又云寶髻佛。名初僧祇。供養七萬五千佛。此時修六度化衆生。從此位常離女人身。但自未知作佛不作佛。望聲聞位。是三賢位也。第二僧祇。從罽那尸棄佛。至燃燈佛。名第二僧祇。供養七萬六千佛。此時同修六度。此位自雖知作佛。未分明故。向他不說也。是煗法位也。第三僧祇。從燃燈佛至毘婆尸佛名三僧祇。供養七萬七千佛。此位行六度。四諦觀解明了自知作佛。亦向他人說之也。是頂法位也。三種三十二相業。是三祇後百劫間修六度行。成百福種三十二相業。一一皆以百福爲因也。此百劫位下忍位也。此三十二相。欲界閻浮提人中受男子身。佛出世時。緣佛身相故得種也。此種相業。極遲百劫。極速九十一劫也。釋迦菩薩。精進熾燃。以苦行力。超越九劫。九十一劫成就妙相業。四六度成滿者。是百劫位也。以下忍智慧調伏諸根。滿足六度也。六度者。一檀波羅蜜。如尸毘王。以身施鷹贖鳩命。天地震動身如故。如是等是檀波羅蜜滿也。二尸羅波羅蜜。如須陀摩王。持實語戒不惜身命等。是戒波羅蜜滿也。三羼提波羅蜜。如羼提比丘。爲迦利王截手足。心忍不動不嗔等。是忍波羅蜜滿也。四毘利耶波羅蜜。如大施太子。爲一切衆生。行精進汲海水。又如釋迦菩薩。讃嘆弗沙佛供養等。是精進波羅蜜滿也。五禪波羅蜜。如尙闍梨仙人。坐禪時無出入息。如木石。則鳥髮中生子。乃至鳥子飛去不動。是禪波羅蜜滿也。六般若波羅蜜。如劬嬪大臣。閻浮大地分七分。息國執靜等。是般若波羅蜜滿也。五一生補處。是釋迦菩薩。在迦葉佛所爲補處弟子。迦葉次當作佛授記。是尙中忍位也。六生都率天。是捨閻浮報上生此天。爲諸天子說法。卽於都率內院。鑒閻浮衆生機根熟不熟也。是中忍位也。在彼天間。必無中夭。定壽四千歲也。七八相成道。八相者。一從都率天下云生天下天。是上生兜率天。又下生閻浮也。二託胎。以正慧入母胎憶念不失。故云正慧。衆生受生時。於父母生顚倒心故。以邪慧入母胎。菩薩不然。以正慧入母胎也。三出胎。菩薩滿十月正慧不失。從右脇出胎也。生墮地卽行七步口自發言。天上天下唯我獨尊矣。四出家。年漸長大。夜半逾城。十九出家六年苦行。五降魔。苦行旣畢。於樹下欲成佛時。魔王來欲妨成佛故降伏之也。六成道。魔衆旣散畢。攝心端座。發眞無漏。三十四心得阿耨菩提。則是上忍世第一刹那也。登金剛座。以草座爲座成正覺。身相丈六。具三十二相八十種好也。是劣應身佛也。此初三二煗等四善根次第。准望聲聞四善根。菩薩四善根。坐道場得之也。此三藏菩薩。三祇百劫間。不斷煩惱。至後身三十四心斷結。是云一坐成覺也。三十四心者。見道八忍八智。修道九無解九解脫也。斷一品惑。有一箇無礙解脫也。斷非想第九品。無間道云金剛喩定也。七轉法輪。成道後。於波羅奈國鹿野苑。爲三乘弟子。說生滅四諦十二因緣六度法門也。八入涅槃。在世八十年後。於拘尸那城沙羅雙樹間入滅。唯留舍利。爲人天福田。身智共滅。入無餘涅槃也。私云。三藏菩薩三十四心斷結。聊有異說。取最後身。不坐樹下前。以有漏智先斷下八地惑也。非想惑必以無漏智斷之故也。然後坐金剛座畢。欲成道時。以九無礙九解脫斷非想惑。是俱舍意也。若依大論意。不坐樹下已前。總不斷煩惱。正坐金剛座。將成正覺時。以三十四心。頓云斷三界煩惱也。已上三藏敎下畢。
　　西谷名目卷上


　　天台圓宗四敎五時西谷名目
　　卷下

　　通敎者。是界內理敎也。問。此通敎觀名體空觀名卽空觀意如何。答。前三藏事相隔歷敎。而明折空觀。然今通敎意。折破諸法。非觀空義。押諸法體。觀卽空故名體空。亦云如幻卽空觀也。又以鏡像水月譬可知也。是則通敎大乘。而其義深故。從三藏勝明相卽旨也。押煩惱體明卽空也。談煩惱卽菩提義也。生死卽涅槃義。准之可知也。問。名通敎意如何。答。此通敎大乘初門。而從小乘移大乘初也。故此敎通別敎通圓敎故名通敎也。又三乘通學故名通敎義有之也。凡於敎理智斷行位因果八法。通通通別通圓等義有之。仍亦名調機入頓敎也。問。此通敎名含中敎義如何。答。藏通二敎。共無中敎。而敎面明中道義無之。雖然通敎於如幻卽空理內。含非有非空中道理故名含中。亦名正通實相敎。亦云堪入不空敎也。問。藏通二敎同三乘共學。若爾者何必限通敎名三乘共學敎耶。答。藏通同雖三乘所學也。其意聊異也。所謂三藏三乘。諦緣度各別修之。則聲聞學四諦。緣覺觀十二因緣。菩薩行六度也。然通敎三乘共學四諦。三乘通觀十二因緣。三乘通行六度。諦緣度互通用學之。故言三乘共學敎也。問。通敎所明諦緣度法門。前三藏敎所明諦緣度法門。其不同如何。亦大經所明四種十二因緣等中何耶。答。三藏敎四諦十二因緣六度。皆以生滅爲義故。名生滅四諦等。今通敎理敎。而諦緣度共以無生爲義故。名無生四諦等也。仍以生滅無生。可辨二敎不同也。故。大經所說四種中。明無生四諦無生十二因緣也。問。通敎三乘所經次位有幾耶。答。立十地次位也。一乾慧地。外凡伏惑位。三藏敎三賢分齊也。三乘同以無生觀。修五停心別想念處等伏惑也。無生觀慧雖巧也。斷惑智水乾故。名乾慧地也。二性地。是內凡位。同伏惑位也。三藏四善根分齊也。三乘種性方定故名性地也。三八人地。自此位三乘同發眞無漏。斷見諦惑見道也。十心六中前十五心須陀洹向分齊也。八忍八智中除第十六道類智取第八忍故。名八忍地也。依之或八人者釋八忍也。八忍具足小智少一分故。名八人也。四見地。初果十六心中第十六心初果位也。前十五心間斷八十八使見惑。此位見無生四諦理故。言見地也。五薄地。第二果斯陀含果位也。斷欲界九品思惑中初六品。欲界煩惱薄故言薄地也。六離欲地。第三果阿那含果位也。斷盡欲界九品思惑離欲界故。言離欲地也。七已辨地。第四果阿羅漢果位也。三乘同斷盡色無色界七十二品思惑。自行入空慧已成辨。故言已辨地也。自乾慧地至此已辨地。亙地地經三乘共位也。其中聲聞鈍根故。斷盡見思正使謂至極。留此已辨地入涅槃也。八支佛地。緣覺菩薩。眞無漏功德力大勝聲聞故。斷盡正使上除習氣也。其中支佛。留此位入涅槃故。言支佛地也。習氣者氣分之義也。付之有多種根障定障潤生習氣等也。九菩薩地。聲聞留七地支佛留八地。仍此第九地有菩薩耳故。言菩薩地也。慈悲廣大利益衆生故。多劫間誓扶習生。斷習氣色心無知也。但菩薩斷根障定障無知。未斷潤生習氣殘置也。此位具八相中前五相也。誓扶習生者。菩薩第七地斷盡三界煩惱故。可引三界生煩惱無之故。人中天上受生。欲利益彼衆生時。斷七地煩惱。習氣弱而雖無可受生義。菩薩從利衆生之誓願力引立彼習氣。何處受生利益衆生也。如此誓扶習生事動踰塵劫八地九地間具足菩薩行相也。十佛地。過菩薩地至第十地。以一念相應慧斷餘殘習氣。盡一切煩惱八相成道也。一念相應慧者。欲成佛時一念智慧也。出假旣極成佛故。斷所殘置習氣也。八相中成道轉法輪入涅槃三相。佛地具足之。此佛菩提樹下。以天衣爲座成佛也。問。自通敎移別敎機有幾不同耶。答。根性不同。過去宿習區故。種種機類相分。所謂被接通別通圓等機也。於被接有別接通有圓接通也。問。被接者如何配立耶。答。取通敎鈍根菩薩不被接也。彼云當通機也。最上利根菩薩被接也。所謂通敎所明觀如幻卽空理。利根菩薩思惟。諸法一向觀空而有也。又諸法觀有而空也。然時是非有非空中道理眞實悟有之自料簡悟別圓中道也。是言被接也。意通敎菩薩云被別圓接義也。接字訓續也。是則通敎眞諦理。悟接別圓中道也。是者通敎理本含中道理。鈍根菩薩。不悟出之。利根菩薩。觀是眞諦理。深悟出所含中道也。依之或判。令深觀空卽見不空。釋兩處交際須安一接也。而通敎眞諦理。取悟出後敎中道。悟出別敎但中。言別接通。悟出圓敎不但中。言圓接通也。但此被接機。有上中下三根不同。所謂上根被接者。通敎第四地。斷見惑悟。中道移別圓也。中根或六地。斷三界思惑被接也。下根至八地九地被接也。依之釋云。四地爲上。六七爲中。八九爲下。是被接(矣)。尋云。初乾慧性地有被接耶。又佛地論被接耶。答。有異義。一義乾慧性地。不可有被接也。其故被接者。約斷煩惱證眞諦理人論之故。未斷惑位乾慧性地云無被接也。次第十佛果位。不可有被接。是則被接者。就因位斷惑之菩薩配立故也。九地已前皆移後敎故。至第十地。實人無之也。故言有敎無人果頭無人也。尋云。被接外通別通圓機者何機類耶。答。非被接而有移後敎者。言通別通圓機也。所謂自乾慧性地移別圓者。不名被接故可言通別通圓機也。又後後位非被接移後敎名通別通圓也。問。於通敎名別義通地位者如何配立耶。答。諸經論中。說次位名言別敎之次位。而其義通敎有之也。一家是釋名別義通地位也。此則借別敎地位名。顯通敎義門也。仍寄合二敎配立。云二敎合論次位也。立如此義。習通敎機中。爲可移別敎機緣發者。先立別敎地位呼付義令說聞之。移別敎配立也。此就名別義通。三乘共單菩薩等不同有之也。
　　三乘共名別義通者
　　乾慧地─三賢─十信
    通敎乾慧別敎十信。同外凡位故對之也。
　　性地─四善根─三十位
    十住十行十回向。同內凡位故對之也。
<PIC>T74057801.GIF</PIC>
　　通敎八人見地斷見始。別敎初地斷無明初故對之也。
　　薄地─斯陀含向斯陀含果─離垢地明慧地
　　是通敎地位數少。別敎地位數多故。離開通敎地位向果對之也。
　　離欲地─阿那含向阿那含果─炎慧地難勝地
　　已辨地─阿羅漢向阿羅漢果─現前地遠行地
　　支佛地─不動地
　　已上無向果故直對之也。
　　菩薩地─初心─善慧地
　　佛地─後心─法雲地
　　尋云。三乘共名別義通。與單菩薩名別義通其不同如何。答。三乘共名別義通者。就當通三乘共學次位。而離開向果對別敎地位故。云三乘共名別義通也。次單菩薩名別義通者。論三地四地斷見。單就菩薩地位配立之故。云單菩薩名別義通也。尋云。付單菩薩名別義通。何有三地斷見四地斷見不同耶。
　　答。菩薩根不同有三地斷見。菩薩四地斷見菩薩。依之經敎說不同也。釋云菩薩斷惑縱容不定此意也。
　　單菩薩名別義通者
<PIC>T74057901.GIF</PIC>
　　乾慧地─外凡─十信
    性地─內凡─三十心

　　三地斷見心也。此三地皆不出觀斷見惑也。
　　四地斷見者
<PIC>T74057902.GIF</PIC>
　　薄  地─難勝地
　　離欲地─現前地
　　已辨地─遠行地
　　支佛地─不動地
　　菩薩地─善慧地
　　佛  地─法雲地
　　釋云。三乘共名別義通。或以菩薩地後心爲法雲地。單菩薩名別義通。或以佛地爲法雲地(矣)。
　　腹合名別義通者
<PIC>T74057903.GIF</PIC>
<PIC>T74057904.GIF</PIC>
　　乾慧地─初地─檀波羅蜜
　　性  地─二地─戒波羅蜜
　　八人地─三地─忍波羅蜜
　　見  地─四地─精進波羅蜜
　　薄  地─五地─禪波羅蜜
　　離欲地─六地─般若波羅蜜
　　已辨地─七地─方便波羅蜜
　　支佛地─八地─願波羅蜜
　　菩薩地─九地─力波羅蜜
　　佛  地─十地─智波羅蜜
　　是單菩薩名別義通也。十地十地如次對故。云腹合名別義通。又云平合名別義通也。付此配立論六地齊羅漢義也。意十波羅蜜對十地時。第六般若波羅蜜當第六地也。其第六般若波羅蜜滿者。言自行入空智慧成滿也。又羅漢果者。斷盡三界見思。悟極眞諦理。自行入空智慧成滿位也。然對六地般若波羅蜜。與羅漢果位其分齊同故。云六地齊羅漢也。
　　別敎是界外事敎也
　　問。名果外敎意如何。又此別敎三乘共學之耶。答。藏通二敎界內敎故。斷界內見思惑證眞諦理。亦此別敎斷界外無明惑悟中道法性理故。名界外敎也。亦見思煩惱。謂三乘通障惑也。意二乘菩薩通斷之故也。亦界內眞諦理。二乘菩薩通證之故言通理也。此外界外別惑界外別理有之也。藏通二敎淺近故不明之。別圓二敎深遠故明之故。別圓二敎共言界外敎也。次此別敎二乘。共不學之。菩薩獨學故言菩薩敎也。尋云。界外別惑別理者何等耶。答。別惑者塵沙無明也。別理者假諦中道理也。總別敎立見思塵沙無明三惑也。斷此三惑能治觀明空假中三觀也。先三惑者。一見思。是見惑思惑也。此兩惑諸法計有煩惱故。迷空惑也。故以空觀斷之也。二塵沙惑。是出假障也。沈空惑故。迷有惑也。仍以假觀斷之也。三無明惑。是中道障也。仍迷非有非空惑也。故以中道觀斷所之也。三觀者。一空觀。是有折空體空。見思惑能治也。ニ假觀。是出假利生義也。塵沙惑能治也。三中道觀。是有但中不但中。亦有雙非體雙照用。無明惑能治也。此三觀三惑者。如次能治所治也。所謂見思惑者。著有煩惱。而於諸法成有執也。諸法常住。而不可有替思。此見思惑所爲也。然此著有執情對治者。諸法有爲無常法。而轉變生滅。故觀一法不可成執著治之故。空觀成見思能治也。次塵沙惑者。出假利生障也。此則前斷見思著所證空理煩惱也。仍塵沙云著空惑也。意利益十方衆生云菩薩出假利生。然我一證空理離生死。無利益衆生思塵沙所爲也。故治塵沙惑修假觀也。假觀者有義也。所謂我身獨證空理。雖離生死。過去遠遠間。或成親生子。或成男成女成師成弟子。知不知皆漂生死海六道衢受苦。是不化度。我身獨離生死爲何思。修行十方利益有緣無緣衆生云出假行。亦云從空出假觀也。仍修出假觀時。彼著空塵沙惑被治也。次無明惑者。障中微細惑。一切生死煩惱根本有之也。前見思塵沙用。而表顯現起煩惱也。自是無明惑根本。起見思塵沙用也。譬木根如無明。枝葉如見思塵沙故。言以無明惑煩惱根本也。前見思塵沙。一向著有著空。然今無明惑。見思塵沙總體。而有無二執雙起故。治此無明惑能治用中道觀也。中道觀者。備雙非雙照二用。雙非者。觀非有非空義也。雙照者。觀亦有亦空義也。前空觀假觀一邊一邊觀之故。云二邊觀也。而今中道觀。有無二法總體。而兩方相兼。非有非空亦有亦空之二義雙觀故。云雙非雙照中道觀也。仍此中道觀。雙迷空有成無明惑能治也。問。若爾者自初修中道觀可斷諸煩惱。何煩先修空觀次修假觀後修中道觀耶。答。直修中道觀不輒故。先修空觀斷見思煩惱。離三界生死。生死得自在。次修假觀。利益衆生。後修中道觀也。依之瓔珞經云。二觀爲方便道得入中道(矣)。是別敎次第相也。此三觀三惑中。始空觀見思惑。假觀少分塵沙惑少分。藏通二敎明之也。此假觀塵沙。依亙界內界外。藏通明界內分之假觀塵沙故言少分也。次界外出假方。藏通不明之。無明惑中道觀。一向不明之。界外別圓二敎明之也。仍三惑三觀共明事。限別圓二敎也。此則藏通二敎淺近敎故。當時遮眼。論界內生死煩惱能治爲至極也。次別圓二敎。敎深遠故。探出界外微細無明能治立微細中道觀也。問。無明惑有幾不同耶。又別圓二敎所斷無明。有多少不同耶。答。無明惑有重重不同。別敎斷十二品無明。證十二品中道理。圓敎斷四十二品無明。顯四十二品中道理也。此則別圓二敎。共雖界外敎。別敎權敎故。其義淺斷十二品。圓敎實敎故。其意深斷四十二品也。仍無明品斷雖無量無邊。不可過四十二品也。故斷盡四十二品無明。證四十二品中道。圓敎之佛果也。斷十二品無明。顯十二品中道。今別敎之佛果位也。問。付別敎立幾次位耶。又修次第三觀斷三惑位如何。答。總立五十二位也。五十二位者。初十信者。一信心·二念心·三精進心·四慧心·五定心·六不退心·七護法心·八回向心·九戒心·十願心。此十信位。初聞次第三觀信之。發菩提心伏見思惑。是外凡位也。二十住者。一發心住·二治地住·三修行住·四生貴住·五方便具足住·六正心住·七不退住·八童眞住·九法王子住·十灌頂住。此位內凡位也。斷見思證空理故。入空位也。初住斷見惑。自二住至七住斷思惑。後三住斷少分塵沙。仍第七住成就空觀也。此位學四種四諦中生滅無生二種四諦斷思惑也。三十行者。一歡喜行·二饒益行·三無嗔行·四無盡行·五無癡亂行·六善現行·七無著行·八尊重行·九善法行·十眞實行。此位云從空出假位也。前十住位。以空觀云已證。此位捨彼空觀修假觀。出利生門。廣亙界內界外利益衆生故。云出假位也。此則廣學四種四諦。隨所化衆生根性敎化也。此位正學無量四諦。斷塵沙惑也。無量四諦者。卽出假法門也。十行對無量四諦約竪意也。横學四種四諦也。是爲化他也。問。入空出假時分如何。答。入空位。經多生成就之。出假位經無量劫成就之。是以大師釋云。若別敎菩薩直行一行。動經無量阿僧祇劫矣。如是修行劫數久故。別敎云隔歷長遠敎也。四十迴向者。一求護衆生迴向·二不壞一切迴向·三等一切佛迴向·四至一切處迴向·五無盡功德迴向·六隨順平等善根迴向·七隨順等觀衆生迴向·八如相迴向·九無縛無著迴向·十法界無盡迴向。此位捨前十行出假位假觀。正修中道觀。伏無明惑也。四種四諦中。修無作四諦。無作四諦者。中道法門也。仍別敎約自行。約竪時。四種四諦共學之也。亦十行一位。約横時。爲化他四種四諦共學之也。此四種四諦。則四敎法門故。指之云別敎四敎也。釋云。十住正修空。傍修假中。十行正修假。傍修空中。十回向始正修中十地證中矣。五十地者。一歡喜地·二離垢地·三發光地·四焰慧地·五極難勝地·六現前地·七遠行地·八不動地·九善慧地·十法雲地。此位地前空假二觀爲方便。證入中道理也。仍釋二觀爲方便道得入中道也。是斷無明證中道位也。此十地一一地。各斷一品無明。證一品中道理故。十地總而斷十品無明。證十品中理也。初地位斷一品無明。自證一分中理。百佛世界分身作佛。第二地千佛世界作佛。第三地萬佛世界作佛。如是後後位皆十倍。乃至佛果位。無量無邊世界分身散影作佛也。六等覺者。斷第十一品無明。叶此位也。以此位云一生輔處位也。受職灌頂卽可成妙覺位故。云補處位也。受職灌頂者。十方佛來。以前佛智水灌此等覺菩薩頂。汝已可成佛授職位也。七妙覺者。斷第十二品無明叶此位也。此第十二品無明。云元品無明也。此位斷盡一切煩惱。叶無礙清淨位云妙覺佛也。瓔珞經與無明父母永別。登中道山頂(云云)。總別敎意。無明品數定十二品。釋斷十二品稱爲妙覺此意也。問。此別敎於何位判有敎無人耶。答。別敎意。初地已上定有敎無人。斷無明惑。實圓敎一心三觀智起斷之。故十迴向後心。必圓敎一心三觀智發成圓人故至初地。實人無之也。仍別敎意。云初地已上有敎無人也。問。別敎移圓敎行人論被接耶。答。然也。圓接別是也。自通敎移別敎行者。如立別接通。亦從別敎移圓敎處配立被接云圓接別也。此則觀別敎但中時。風度而悟出圓敎不但中理。移圓敎云圓接別也。總被接三被接有之也。圓敎是界外理敎也。明相卽融通旨。談煩惱卽菩提生死卽涅槃義也。問。此圓敎立幾次位耶。答。立六卽次位也。一理卽者。此位未聞佛法名字。三諦理具理性。事相曾不知之故云理卽位也。二名字卽者。此位初聞佛法名字故。云名字卽也。此則聞圓敎一心三觀一念三千等法門。信心領納通達解了也。依之釋云。於名字中通達解了。知一切法皆是佛法。此意也。又言發菩提心位也。聞佛法理。起眞實菩提心也。然釋云。今明發心在名字位矣。三觀行卽者。前名字卽位。聞法名字解了。其上今觀行卽。修觀行故言觀行卽也。凝一心三觀觀法。讀誦經典。六度等行立此位也。此觀行卽。具云觀行五品位也。五品者略頌曰。十心具足初隨喜。此初品位。具修十法成乘觀故。言十心具足也。十法成乘觀者。摩訶止觀明之。初心難意得也。讀誦經典第二品。此初品觀行純熟。加讀誦事行內觀相應也。更加說法第三品。此自觀行純熟。又爲他說法也。兼行六度第四品。觀心自在兼行六度也。正行六度第五品。正行六度也。此觀行五品外凡位也。此位伏五住煩惱。釋云。五品已能圓伏五住矣。四相似卽者。此位斷界內見思。分得六根清淨功德。相似住上眞因位故云相似卽。亦云六根清淨位也。五十二位中。十信位也。圓敎十信位。初信斷見。從二信至七信斷思。後三信斷塵沙也。五分眞卽者。此位斷無明惑顯中道理。起遍應法界用。十方世界八相成道。是名分證佛果也。自行増進。終可至妙覺位也。五十二位中。十住十行十迴向十地等覺四十一位。置此分眞卽位也。共是斷無明證中道位故也。圓敎意。總斷四十二品無明。證四十二品中理也。而此位斷前四十一品。不盡殘一品元品無明故。不及妙覺位名分眞卽也。六究竟卽者。此位斷盡第四十二品元品無明也。迷盡悟究故。云究竟卽也。亦名妙覺位也。是極果位也。略頌曰。虛空爲座常寂光。此卽究竟摩尼輪矣。問。以六輪對圓敎次位意如何。亦名輪意如何。答。輪者輪王果報感得寶也。是摧破一切物寶也。以此譬斷破煩惱位也。此輪王有淺深。此對位淺深也。十信斷見思塵沙。鐵輪位。十住斷十品無明。銅輪位。十行斷十品無明。銀輪位。十迴向斷十品無明。金輪位。十地斷十品無明。瑠璃輪位。等覺斷一品無明。水精輪位。妙覺斷一品無明。摩尼輪位。但對判有異說。且從一義也。已上四敎畢。
　　問。一家意。付四敎立化儀化法兩種四敎。於說時立五時。此呼五時八敎也。若爾者。其化儀化法四敎者如何。答。化法四敎者。上所明藏通別圓四敎也。次化儀四敎者。一頓敎二漸敎三不定敎四祕密敎。是則付如來說敎儀式論之。故云化儀四敎也。初頓敎者。佛最初正覺時。不說方便敎。頓說大乘故云頓敎也。次漸敎者。爲小乘漸機。漸漸說小乘方便敎故云漸敎也。次不定敎者。大小乘機並座砌。佛以一音說法。所化衆生。面面我情聞成。各各領解不定故名不定敎也。淨名經云。佛以一音演說法。衆生隨類各得解矣。釋云。互相知者名爲不定矣。意大小乘機。互聞佛說法思惟。我得意樣。定他人思聞也。而無左面面領解替處名不定敎也。次祕密敎者。佛以神通力而隱餘人。唯爲一機一緣說法。令開悟云祕密敎也。釋云。互不相知者名爲祕密矣。此意也。已上是云化儀也。取其此化儀四敎所說法門體者別無之。但上所明藏通別圓。頓說云頓敎。從淺至深。次第漸次說云漸敎。大小乘交不定說名不定敎也。隱他人說名祕密敎也。仍頓漸不定祕密者。但說敎儀式有之也。正其所說法體者。藏通別圓法門也。其所化機。不出藏通別圓四敎機也。然釋云。兩種四敎所被不出四緣。四緣只是藏等四敎矣。此意也。又藏通別圓四敎。云網目四敎也。次頓漸不定祕密四敎。云大綱四敎也。釋云。頓等是此宗判敎大綱。藏等是一家釋義網目矣。意一代五時大段儀式。立頓漸不定祕密四敎。如網大綱張四方。其內說藏通別圓法門。大綱內如結集種種網目也。問。若爾者五時說敎者何等耶。答。佛成道後說種種法門。而就一段一段化儀。分別五時說敎也。所謂初時說華嚴經。第二時說阿含經。第三時說方等經。第四時說般若經。第五時說法華經。已上是云五時說敎也。又法華經後。經三月佛欲入滅時說涅槃經。此言後番醍醐味也。法華涅槃者取同醍醐味。法華云前番醍醐味。涅槃云後番醍醐味此意也。問。若爾者。初華嚴經者何箇日說之耶。亦於何處說之耶。亦其所化何機緣耶。亦四敎中說何敎耶。亦五味中何耶。亦擬宜誘引彈訶濤汰中何耶。亦華嚴經所明三照譬中何耶。亦兼但對帶中何耶。亦華嚴經敎主三身中何耶。亦所居土何耶。亦華嚴經結經何經耶。答。華嚴經。佛初成道時。最初三七日間說之也。亦說處舊譯經七處八會。新譯經七處九會也。次所被機緣。厚殖善根別圓頓大機也。此則法慧·功德林·金剛幢·金剛藏四菩薩爲上首。諸菩薩並凡夫大根性衆耳有之。二乘等藏通機無之。皆是別圓機根也。次所說敎。化法四敎中。但說別圓二敎。不說藏通二敎。化儀四敎中頓敎也。又兼不定祕密。除漸敎化儀也。此則不說藏通方便。直說別圓頓大敎故云頓敎也。而又別圓二敎相交故。別圓機聞不定故。論不定化儀。亦於一座隱他人祕密說可有之故。兼祕密敎化儀。次五味中乳味也。五味者從牛搆出乳煎是。其味次第能成變五味。是云五味也。以此五味譬五時說敎也。取其華嚴譬乳味有二意。一佛最初說華嚴義。從牛初譬出乳也。二以大乘擬宜小乘機。小乘機一向未熟故。是乳味自牛出計而未練時譬麁麁敷也。仍華嚴名擬宜敎也。擬宜者。小乘機雖無華嚴當座。但餘所而擬此大乘法門分齊也。故華嚴三七日說云擬宜說也。次三照譬中。譬先照高山也。三照譬者。日出照世界。先照高山。次照幽谷。次照平地。是云三照也。取其佛出世最初說華嚴。譬日初出先照高山也。日譬佛。高山譬頓大機。光譬說敎也。次兼但對帶中兼也。華嚴敎主報身也。所居土實報土儀式也。但非竪報身報土。影現報身報土也。竪報身報土者。斷無明證中道菩薩感見之。未證凡夫不見之。而今華嚴儀式。彼竪報身報土影現同居土上令見之。故云影現報身報土也。次華嚴結經梵網經也。次七處八會者。第一摩竭國阿蘭若處說六品。世主妙嚴品。如來現相品。普賢三昧品。世界成就品。華藏世界品。毘蘆遮那品。第二摩竭國熙連河邊普光明殿會說六品。如來名號品。四諦品。光明覺品。菩薩問明品。淨行品。賢首品。第三忉利天會說十住位有六品。昇須彌品。須彌讃嘆品。十住品。梵行品。發心功德品。說法品。第四夜摩天會說十行位有四品。昇夜摩天品。夜摩讃嘆品。十行品。無盡品。從此已後。多明別敎隔歷相也。第五都率天會說十迴向有三品。昇都率天品。兜率讃嘆品。十迴向品。第六他化天會說十地位有一品。所謂十地品也。第七重會普光明殿會說十地勝進行有十一品。十定品。十通品。十忍品。阿僧秖品。壽量品。菩薩住處品。不思議品。相海品。隨相光明功德品。普賢行品。如來現相品。第八給孤獨苑有一品。所謂入法界品。新譯第八重三會普光明殿會說一品。所謂離世間品。第九逝多林會說一品。所謂入法界品也。此華嚴經龍宮有三本。上本者十三世界微塵數偈。中本四十九萬八千八百偈也。下本十萬偈有之。四十八品。今本但有四十九品。舊譯三十四品有之也。第二阿含經。漸敎。三藏。但。酪味。誘引。次照幽谷。不定敎。祕密敎。華嚴三七日後。依大梵王請。於波羅奈國鹿野苑。十二年間說小乘法門。化小乘根機。化法四敎中。但說三藏敎故。兼但對帶中但也。化儀四敎中。除頓兼兼漸不定祕密三化儀也。是則化小乘鈍根故。益漸敎機也。又於小乘機。聞不定化祕密化不定機緣可有之。故亙不定祕密也。五味中譬酪味。前乳味轉成酪味故。華嚴次所說名阿含也。三照中譬次照幽谷也。四敎機中三藏最下劣。故是譬幽谷也。如來日光放三藏敎光影。照幽谷義也。擬宜誘引彈訶濤汰中誘引敎也。而此小機不可信大乘法故。先敎小乘淺近法門。誘小機引導大乘。故云誘引敎也。次能化敎主劣應身也。所居國土同居土也。前華嚴經時。影現報身報土相故。雖著瓔珞細軟衣。今趣鹿野苑小機時。脫瓔珞細軟衣。成丈六劣應小身著麁弊垢膩衣。說小乘淺近法門也。是則四阿含經也。遺敎經爲結經也。問。鹿苑時。佛最初化度何聲聞耶。答。初化五比丘也。五比丘者。一拘隣·二頞鞞·三拔提·四十力迦葉·五拘梨太子也。先化此五比丘。次利益無量無邊衆生也。問。就鹿苑說敎。三轉法輪十二行法輪者如何配立耶。答。四諦法門。經示勸證三。三轉說故云三轉法輪也。所謂示轉法輪·勸轉法輪·證轉法輪可有之也。意初示四諦理。次勸令行四諦。次證四諦理也。如是經示勸證。三度說四諦故。三四十二也。指之云十二行法輪也。問。四阿含經者何等耶。答。一増一阿含。廣明人天因果。二長阿含。明破邪見旨。三中阿含。明深義。四雜阿含。明禪定。俱是小乘經也。佛十二年間說也。第三方等經者。藏通別圓。對。彈訶。次照平地。漸敎。祕密。不定。生蘇味。說時不定。問。方等經說時如何。答。方等說時別立。不立異義也。寺門立說時。云方等時十六年般若時十四年也。而山門不定說時。云得果之後卽有彈訶。鹿苑時二乘證果。卽說方等敎。彈訶彼證果二乘也。彈訶者斥義也。是則二乘鹿苑時。學三藏敎。僅斷界內見思。得羅漢小果。謂至極而成究竟思。今謂無可斷煩惱無可證悟。是云同入法性思也。同入法性思者。同佛思也。凡佛意。直說大乘令悟思惟。雖然二乘小機未熟不可信。還成誹謗可墮惡道故。先說誘引方便之三藏淺近敎。斷界內見思。證眞諦偏眞理。一期報命盡。明可歸無餘灰斷旨也。是則今此二乘小機。在生死海。受苦思迷惑。斷煩惱願永不受生死苦。故佛應彼機緣說三藏敎。敎可歸無餘灰斷旨也。然是誘引方便。而終引導大乘。令斷界外塵沙無明別惑。令悟假諦中道理思惟。然二乘不知之。只叶己心。鹿苑三藏敎法門思至極處。卽說方等大乘法。斥彼二乘思至極鹿苑小執也。是云方等彈訶敎也。斥之義。謂如二乘無拙物。如何歸灰斷。立菩薩行利益衆生。八相成道而成三界獨尊。始過去遠遠父母親類。一切衆生生死受苦。不思化度。己身獨斷惑證理歸灰斷。思拙者二乘根性也。成虎狼野干身。不可成二乘身。今作永不成佛者。淺間敷如不合破石。如不敷枯木華。彼若得忍。斥無成佛理時。二乘實思淺間敷。迦葉沸泣聲動三千。善吉忙然捨手一鉢。此云彈訶也。又淨名方丈室內立三萬六千床。文殊等菩薩座之。二乘欲登之。床高成不能登。佛敎云。可唱須彌燈王佛名。二乘唱之時。登座畢又變化天女雨微妙華。此華不染著佛菩薩身。染著二乘身。是欲拂落。彌著目鼻等。恥事無云計。是不斷界外別惑故。界外五塵六欲華。染著二乘身也。被是等彈訶。二乘思惟。昔鹿苑證果時。等佛思。以外僻事有之。佛菩薩境界。智慧深位高最羨。如何成佛菩薩。是念起云恥小慕大思也。是云彈訶益。名生蘇味益也。前酪味轉成勝味。云生蘇味也。如此被彈訶。冥機成通敎人。言方等冥成通人也。然方等說時不定者。鹿苑而證二乘果。卽有彈訶敎故也。假令鹿苑十二年內。可起方等彈訶敎故。云說時不定也。釋云。得果之後卽有彈訶矣。此意也。次方等名對義。四敎並對。大小乘對說故名對也。大小乘對說者。以後三大乘。斥小乘三藏故也。化儀四敎中非頓敎。亙餘三也。彈訶鹿苑機故有漸敎。大小並座四敎交聞故有互相知不定。又爲祕密機說祕密機也。次三照中譬次照平地也。是則爲四敎機。四敎共平等說故。日之日中譬遍照一切平地也。次敎主身相。尙本鹿苑丈六劣應身也。是則彈訶鹿苑漸機故也。但時時如須彌山現大身有之。四敎機共有之。中深別圓機。見報身如來微細相好。淺通敎機。見勝應身也。但是於釋尊一身上。具三身功德故。勝機令見勝相。劣機令見劣相也。釋云。於色相上四見不同矣。此意也。如是四敎機。各所見不同。不定敎筋也。正顯露定敎方。只鹿苑而現劣應身。彈訶二乘故。以此筋。方等敎主云劣應身也。此方等部有多經。其中本體經。大集經·淨名經等也。方等部結經瓔珞經也。維摩經菴羅苑說。大集經大寶房說。成道十六年。楞伽經楞伽城說。鴦掘經舍衞國說。寶積經四十九會說。解深密經鬼王法堂說。方等陀羅尼經祇陀林說。一家以此等經爲方等經大部。自餘小經略不載之。第四般若經者。通別圓。帶。熟蘇味。濤汰。漸。不定。祕密。次照平地是三十箇年四處十六會說也。化法四敎中。說通別圓三敎。不說三藏敎也。雖不說三藏敎。尙鹿苑所說帶二乘小果濤汰之故云帶也。又言濤汰敎者。方等時一向斥二乘。不可寄付體彈訶有之。今此般若時。少誘二乘。令轉向大乘故。名濤汰云轉敎也。轉敎者。佛勅命身子須菩提等。爲菩薩令轉敎大乘法門也。爲菩薩轉敎。於二乘身曾不成我物思也。如是令轉敎誘二乘。漸令大乘法門手馴。而終至法華。爲令此等法門聞二乘也。濤汰者。意調二乘心。次第引入大乘機。欲令開悟故。是云般若經濤汰益。五味中云熟蘇味益也。如是被濤汰二乘冥機成別敎人。般若云冥成別人。方等彈訶上。云成般若濤汰益也。前生蘇味。重猶練成勝味云熟蘇味敎也。化儀四敎中顯露定敎。面漸敎也。濤汰鹿苑漸機故也。亦亙不定祕密。又三照中次照平地接也。此般若部結經仁王經也。
　　尋云。抑般若說時定三十箇年有何證耶。答。仁王經云。二十九年說摩訶般若波羅蜜矣。此仁王經已前說時二十九年云故。正說仁王經年。當三十箇年。故云般若三十箇年也。亦一證。菩提流支法界性論曰。阿含十二年。般若三十箇年。法華八箇年等有料簡之。問。四處十六會者何等耶。答。四處十六會者。王舍城靈山初六會。室羅筏住逝多林給孤獨苑次三會。他化自在天王末尼室藏殿一會。室羅筏住逝多林給孤獨苑四會。王舍城靈山一會。王舍城竹林苑中白鷺池邊終一會。此大般若經唐玄奘三藏譯也。一部六百卷。二百六十五品。六十億四十萬字也。第五法華是八箇年說之。二處三會說也。二處者靈山虛空也。此二處中。靈山二度說。虛空一度說。故云三會也。不交前三敎。但說圓敎。故云純圓一實敎也。論敎體。雖圓頓一實法。約化儀次第。被云漸敎接邊有之。其故鹿苑漸機前四味調熟。至法華開悟。故此漸機被敎化方。被云漸敎接云漸圓敎也。釋會漸入頓名爲漸圓此意也。又法華云非頓非漸敎也。意非化儀頓云非頓。非化儀漸云非漸也。五味中譬醍醐味。是則牛乳次第練。成酪味生蘇味等味。終成究竟醍醐味。不可有過之味。至極味故是譬一代說敎中第一法華也。凡今經一部八卷。二十八品也。前十四品迹門。明開三顯一旨。說諸法實相理。開三顯一者。開會三乘卽一乘也。此時九界。皆歸一佛乘故。凡夫二乘同成佛也。爾前定性二乘無性有情。被斥永不成佛。法華迹門時。初明一切衆生皆成佛道。二乘此時初預成佛授記也。次後十四品本門也。說開近顯遠旨。顯久遠實成也。凡迹門十四品間。但約横明十果皆成佛。未說久遠實成旨。是則始自華嚴乃至法華迹門十四品間。如來今日始成佛說故。是垂迹示現化儀云迹門也。次本門時。廢今日始成近情。顯釋尊五百塵點昔成佛。云開迹顯本。云本門也。付之有重重配立。問。於二處三會說二十八品方如何。答。初於靈山會說十品。序品。方便品。譬喩品。信解品。藥草品。授記品。化城品。五百品。人記品。法師品。第二於虛空會說十一品。寶塔品。提婆品。勸持品。安樂行品。已上迹門十四品涌出品。壽量品。分別品。隨喜品。法師功德品。不輕品。神力品。第三又靈山會說七品。自虛空歸本靈山說法也。囑累品。藥王品。妙音品。觀音品。陀羅尼品。嚴王品。勸發品。已上本門十四品。法華以無量義經爲序分。以普賢經爲結經也。問。迹門三周說者如何。答。三周者。法說·譬說·因緣說也。法說者。直說十如實相法時。上根身子等聲聞開悟。譬說周者。爲上法說未悟者。寄三車火宅譬。說十如實相法門時。中根迦葉迦旃延·目連·須菩提等四大聲聞開悟也。因緣說者。爲上譬說時尙不悟下根聲聞。寄大通佛因緣。說十如實相法時。下根陳如等千二百聲聞開悟。所詮三周。三匝說十如實相法門也。此三周得悟聲聞。云三周得益聲聞也。尋。法華迹門所明十如實相法門者如何。答。方便品經文云。佛所成就第一希有難解之法。唯佛與佛。乃能究盡諸法實相。所謂諸法如是相如是性如是體如是力如是作如是因如是緣如是果如是報如是本未究竟等矣。此文法華肝要也。一家所立一念三千法門。依此文也。問。一念三千法門者如何配立耶。答。十界互具足百界也。百界各具十如千如也。此千如各具三種世間。三千世間也。觀此三千諸法全行者一念心。云天台一念三千觀門也。止觀中廣明之。初心難心得也。十界者。地獄。餓鬼。畜生。修羅。人天。聲聞。緣覺。菩薩。佛也。三種世間者。國土世間。五陰世間。衆生世間也。涅槃經。法華同醍醐味。四敎共說之。法華說出世本懷畢。佛歸寂滅涅槃理給體。一日一夜說也。爲漏前番五味機。四敎共說也。此經明佛性圓常旨也。是則佛說法華經。後可入涅槃告時。大衆悲嘆之故。佛對大衆。如來常住無有變易。法僧亦爾唱。四敎機共聞常住旨也。其中權機。且權果蘇息有之。頓而立歸佛性常住悟也。此經明斷善闡提成佛旨也。是斷失三世善根惡人也。雖然具佛性常理明成佛也。尋云。涅槃經四敎共說意如何。答。四敎共說者有二意。一前番五時。機緣未熟不悟類。大小權實機不同故。四敎共說。依之云捃拾敎也。二爲末代鈍根衆生機。行學小乘權門法。以之爲方便。顯云可悟佛性圓常理意。四敎共說也。此涅槃経。三十六卷本有之。是云三十六涅槃。又四十卷本有之。像法決疑經爲結經也。已上五時廢立畢。問。佛有三身不同者如何。答。一法身如來。非青黄赤白色。非長短方圓形。中道實相理體也。二報身如來。自受用身。是如來內證自受法樂智慧也。他受用身。是音聲無邊色像無邊身也。三應身如來。劣應身三藏敎敎主。勝應身通敎敎主。應身者應同六道衆生。八相成道也。問。此三身如來所居有四種佛土如何。答。同居土。界內劣應身所居土也。釋云。凡聖雜居故云同居矣。二方便土。界外勝應身所居土也。斷見思二乘菩薩生所也。三實報土。界外他受用身所居也。斷無明證中道菩薩所居也。帝網無礙境界也。四寂光土。法身自受用身周遍法界理。唯佛與佛境界也。三因佛性者。一正因佛性。衆生所具無始本有中道理性也。釋云。凡有心者。是正因種矣。二了因佛性。菩提心性卽智慧也。釋云。隨聞一句是了因種矣。三緣因佛性。彈指散華等功德也。釋云。彈指散華是緣因種矣。三德者。一法身正因佛性。至果時名也。二般若了因佛性。至果時名也。三解脫緣因佛性。至果時名也。三道者。一煩惱。至果成般若功德也。二業。到果成解脫功德也。三苦。到果顯法身功德也。問。一大三千界者如何。答。千四洲。千日月。千須彌。千六欲。千梵天。是名千界。集千小千界名中千界。集千中千界名大千界。此三合云三千界也。此南洲三千界中央也。故諸佛出世。餘四洲之南洲。佛不出世。此南洲有金剛座。三世諸佛。皆坐金剛座成正覺。此坐上窮地際。下到金剛輪際。問。三輪持大地方如何。答。三輪者。一風輪。居最下。虛空中有大風。其堅過金剛。廣無數。厚十六億踰繕那也。二水輪。風輪上有水輪。廣十二億三千四百五十由旬。深十一億二萬由旬也。三金輪。水輪上三億二萬凝堅成金。廣如水輪。金輪有大地。厚十六萬八千由旬也。須彌高八萬由旬也。日月衆星繞山半腹。衆生業力繞妙高山有風。日月衆星。依風住空不墮也。從是諸天雖無日月。自身出光明。仍華開合鳥鳴靜辨晝夜。華開鳥鳴爲晝。華合鳥靜爲夜也。問。劫有四種其相如何。答。一成劫。是有二十劫。初一劫有微細風。次成世界大地山等也。次十九劫。諸有情漸住。人壽無量歲也。二住劫。初一劫百年間減一年。次十八劫。從十歲増至八萬歲。又自八萬歲減至十歲。如是一増爲一劫。第二十劫自十歲増至八萬歲。只一増爲一劫也。三壞劫。是有二十劫。初十九劫漸有情壞也。後一劫火災起。此火燒世界。無一塵遺灰也。四空劫。是有二十劫。壞畢唯有虛空。故云空劫也。凡増劫無佛出世。有情樂増難厭離故也。仍八萬已下百歲已上。佛不出世也。去向減劫。百歲已下五濁増。可化時佛出世也。問。今此四敎五時依何引證立之耶。答。四敎五時證。一箇論義也。四敎引證雖非一。先大經所說四不可說四乘觀智可爲本也。四不可說者。顯四敎所證理方。四乘觀智者。顯四敎理解能觀智方也。四不可說者。一生生不可說。是三藏生滅理也。指理體云不可說也。二生不生不可說。是通敎無生四諦理也。生不生者。令生不生義也。三不生生不可說。是別敎理也。不生生者。令不生生義也。四不生不生不可說。是圓敎中道不思儀理也。四乘觀智者大經說也。下智觀故得聲聞菩提。中智觀故得緣覺菩提。上智觀故得菩薩菩提。上上智觀故得佛菩提。此四乘觀智者。所詮聲聞緣覺菩薩佛四人觀智也。是如次四敎智可得意也。三藏敎雖有三乘。聲聞爲本也。大論小乘經云聲聞經。通敎又雖有三乘。支佛爲本。支佛自聲聞勝故也。別敎獨菩薩敎。菩薩出假利生爲本。圓敎甚深至極敎。顯佛果眞實悟敎故。佛爲本也。涅槃經中。如是藏通別圓次第配立。雖無之。大師如此得意爲四敎正證也。仍離四乘觀智。不可立四敎釋也。問。此四乘觀智四敎分別。正自何物起耶。此釋問答也。四敎義云。問。四敎何起。答。從二觀起。問。三觀從何起。答。從一心起。問。一心從何起。答。從無起矣。取意。問。四敎從三觀起云意如何。答。三觀者空假中三觀也。凡四敎門戶雖區分。所結歸只收三觀也。所謂藏通二敎。共二乘空爲本故。聲聞支佛空智分齊。三觀中空觀起也。別敎三觀中菩薩出假爲本故。假觀起。四乘中約菩薩上智此意也。圓敎三觀中之中道實相妙觀。四乘觀智中上上智觀佛菩提智也。仍四敎四乘。源從三觀起法門也。問。三觀從一心起云意如何。答。空假中三理。只我一念心。空起假起中起故也。一念心無色質空也。然又起慮想假也。有無共一心中道也。仍三觀只一心有之也。示云。於法門可有甚深子細也。後可注之。不可聊爾。一家綱要法門故也。今先付四敎義問答一端出之畢。問。一心無起云意如何。答。本覺眞如。都迷不起悟不起。是善彼惡云心不起。仍一念心不起處無云也。然隨緣眞如波一動轉。一念心起處無起云也。凡佛法大事者。悟心源大事也。此一念心迷悟根本也。總釋尊出世。一代所說佛法。爲令解此一念心也。悟之云衆生得脫終也。釋云。一期縱横不出一念。三千世間卽空假中矣。意佛一代間縱横說法利生也。縱者竪設五時說敎次第。横者云張八敎網處也。仍四敎五時。不出一念心也。次五時引證。大經五味相生譬。華嚴三照譬等也。如上云。已上四敎五時名目畢。八宗。一法相宗。立三時敎明五位也。三時敎者。一人空法皆有敎。是接四阿含等諸小乘經。二人法皆空敎。是接諸般若經。三非空非有敎。是接深密金光明法華涅槃等諸大乘經也。五位者。一資糧位。謂大乘順解脫分十信十住十行十迴向。二加行位。大乘順決擇分十迴向後心已上二位初僧祇也。三通達位。菩薩所住見道卽歡喜地也。四修習位。菩薩所住修道。從第二至法雲地。從初地至七地第二僧祇。八地已上第三僧祇。五究竟位。謂無上正等菩提。此宗能釋諸法相性故。云法相宗。以深密瑜伽等六經十一論爲所依。則唐玄奘三藏所傳也。遠承彌勒無著。近承護法論師也。二三論宗。明三法輪。一根本法輪。攝華嚴經。二枝末法輪。攝阿含方等般若諸大小乘經。三攝未歸本法輪。攝法華經。以三論爲所依故立名也。三論者。中論四卷百論二卷十二門論一卷。此宗後秦羅什三藏所傳也。今本朝皆承吉藏法師流也。三華嚴宗。明五時敎。一漸敎。攝阿含等諸小乘經。辨二十部諸小乘論。二大乘始敎。攝深密等大乘經瑜伽唯識等論。三大乘終敎。攝涅槃經等。四頓敎。無別部。攝諸大乘所明是心是佛等文。五大乘圓敎。攝華嚴及法華。以華嚴經爲所依。此宗大周法藏法師所傳。四天台宗。明四敎五時。天台者是山名也。天有六星名三台星。此山對之故云天台。此宗從是起故也。若以所依爲名者。可云法華宗也。是隋朝天台智者大師所傳也。五眞言宗。明三部。一大悲胎藏界。二金剛界。三蘇悉地。毘盧遮那內證說法。直以眞語爲門故名眞言宗。以毘盧遮那經·金剛頂經·蘇悉地經爲所依。但善無畏三藏傳胎藏。金剛智三藏傳金剛界。至大唐國。互爲師資傳兩部也。六俱舍宗。明三學。以俱舍論爲所依。世親菩薩造。玄奘所譯也。七成實宗。明二十七賢聖。訶梨跋摩造也。八律宗。開五部。一曇無德部。二薩婆多部。三彌沙塞部。四波麁富羅部。五迦葉遺部。如來滅後二百餘年。掬多三藏有五人弟子。於大部毘尼。各執一見。終爲五部毘尼也。已上。
　　慶安三曆初春日
　　西谷名目卷下畢