　　《大正藏》第83卷No.2613

　　末代念佛授手印（並序）

　　作者辨阿
　　夫以九品爲宿以稱名爲先。八池爲棲以數遍爲基。念佛者昔法藏菩薩之大悲誓願之筏。今彌陀覺王之廣度衆生之船。是則菩薩利益衆生之約束。是則如來平等利生之誠言。尤憑哉。所以弟子昔酌天台之門流浴圓乘之法水。今望淨土之金地翫念佛之明月。爰以四教三觀之明鏡受相傳於證眞。三心五念之寶玉傳禀承於源空。幸哉。辨阿留血脈於白骨。納口傳於耳底。慥以口所唱者五萬六萬。誠以心所持者四修三心。依之專自行之時以口稱數遍爲正行。勸化他之日以稱名多念教淨業。雖然上人往生之後諍其義於水火。致其論於蘭菊。還失念佛之行。空廢淨土之業。悲哉悲哉。爲何爲何。爰貧道齡已及七旬餘命又不幾。不可不惱。不愁空止。依之於肥州白川河之邊往生院之内結二十有之衆徒。限四十八之日夜。修別時之淨業。勤如法之念佛。於此間徒惱失稱名之行。空悲廢正行之勤。且爲然師報恩。且爲念佛興隆。任弟子昔聞依沙門相傅錄之留贈向後。仍爲決末代之疑。爲備未來之證。以手印爲證。所筆記如左。


　　末代念佛授手印
                 作者辨阿
末代念佛者知淨土一宗之義修淨土一宗之行首尾次第條條事
　　五種正行事
　　一讀誦正行事。
　　廣通可讀誦三部經。別略可讀誦阿彌陀經。依之上人在生之時阿彌陀經長日三卷誦之（音一部。和音一部。唐音一部）
　　一觀察正行事
　　依行者根機行觀門之廣略。若依觀經者可用十三之觀。若依觀念法門者可用總想觀別相之二觀。若依惠心先德往生要集者略以三種觀中之一觀可用之。其意趣任行者之志。
　　一禮拜正行事。
　　禮拜在上中下。依行者之根機。但多分下根之禮用之。昔上人在世之御時示予云。住宇治之邊在行者。乍坐修禮拜終以得往生畢。
　　一口稱正行事。
　　心志往生之念。口稱南無阿彌陀佛。
　　一讃歎供養正行事。
　　若可爲二行歟。
　　一者讃歎正行。二者供養正行。
　　凡五種正行如是。但一人具行五種。若一種二種。若三種四種。依行者之根機。
　　一正行助行二行分別事。
　　一正行事
　　心存三心。口稱南無阿彌陀佛也。此宗意以此行爲第一之行。善導御意探釋迦彌陀之御意。於種種往生行之中。以此口稱之一行爲殊勝第一之行。文云。一心專念彌陀名號。行住坐臥不問時節久近。念念不捨者是名正定之業。順彼佛願故（文）
　　上人云。見得此文之後。捨年來所修之雜行。成一向專修之身。附此文有種種之義。
　　一者觀經三心之中深心是也。
　　二者往生論中明五念門中口業讃歎門是也。
　　論文云。何讃歎。口業讃歎稱彼如來名。
　　三者四修中四修俱雖口稱之意。於其中口稱是無間修意也。
　　四者三種行儀中雖通何行儀。只是尋常行儀之意也。
　　五者難易二道中易行道之意也。
　　一助行事

　　前五種之中口稱之外四種是爲口稱成助行故。正助兼行之人以口稱爲正行。以餘四行爲傍行。若復以口稱之一行爲往生之行。有不行助行之人。
　　一念佛行者必可具足三心事
　　觀經云。發三種心即便往生。具三心者必生彼國（文）
　　禮讃云。具此三心必得往生。若少一心即不得生（文）
　　觀經疏第四云。辨定三心以爲正因（三所如是釋□□九品）
　　又云。三心既具。無行不成。願行既成若不生者無有是處（文）
　　觀念法門云。三心爲内因。三力爲外緣（文）
　　上人選擇集云。念佛行者必可具足三心之文。私云。所引三心者是行者至要也。欲生極樂之人。全可具足三心也（巳上）
　　淨影寺惠遠大師觀經疏云。修心往生。心行有三種。一者至誠心。謂實也。起行不虛。實心求去。故曰誠心。二者深心信樂。慇重欲生彼國。三者迴向發願之心。直爾趣求。説之爲願。挾善趣求説之爲迴向（文）
　　一至誠心事（以至誠心治虛假心）
　　一向虛假心（外實内虛之人。一向誑惑渡世之人也。全此人不可得往生也）
　　一向眞實心（内外俱實之人也。是淨土宗之行者也。決定往生之人也）
　　虛實俱具心（半實半虛之人也。若得往生。若不得往生。是人不定之機也）
　　非虛非實心（是世常罪人也）
　　又入念佛之後四句。
　　多虛少實（誑惑心多往生心少。決定不可往生）
　　多實少虛（往生心多誑惑心少。若可往生）
　　多少俱實（一向至誠心之念佛者也。決定往生之人也）
　　多少俱虛（一向無往生之心之人也）
　　又有四句。
　　始虛終實（往生人也）
　　始實終虛（不得往生之人也）
　　始終俱實（決定往生之人也）
　　始終俱虛（決定不得往生之人也）。
　　於萬法毎法皆有虛實之二心。依之於念佛之一法有虛實之二心。
　　今善導御心捨虛假心以眞實心行念佛得往生。以之名至誠心也。
　　問。本具至誠心之人申念佛之間。今始移誑惑渡世之心。爲名聞利養所申之念佛爲成往生之因如何。答。若起改悔之心還住至誠心。尤可成往生之因。若不改悔者不可成往生之因。其人人可依其心（云云）
　　問。住至誠心之人令修念佛之間。依他人請令申念佛之時。住有所得之心。令申念佛爲自身爲成往生之因。爲當如何。答。住至誠心之人縱住有所得之心。雖申念佛可得往生。所以者何。住至誠心之人中間暫雖住有所得之心。前後之心依至誠心可得往生。況復住至誠心許之人定以發改悔之心。還又可住至誠心（云云）但於自今已後者所教示也本自住至誠心之人。爲他人受請用之時。不可起有所得之心。所以者何。住至誠心修念佛志往生之人。此是大乘行者也。大乘者以自行化他爲菩薩大乘之行。以此念佛可迴向自他之往生之功德。是則第三迴向發願之義也。故云普爲師僧父母同得往生。又云願共諸衆生。況復大乘之意自初心之行習化功歸己也。縱雖請用之念佛自他共成往生之因也。若不然者招小乘偏執自調自度之失歟。
　　問。若請用之時。若自行之時。調美音誘能聲。理高下量長短。出音曲如詠歌稱念佛。如舞遊唱高聲。是豈非虛假。此時念佛爲具至誠心如何。答。住至誠心之人如此之念佛。更以可成往生之因。中間之心暫雖出調聲。前後之心住至誠心故。況又大乘之行者住慈悲利生心。聞法之心聞法之人爲往生有其志者。自他共成往生之因。若住勸進往生之心。若住聞法結緣之心。如詠歌稱念佛尤神妙歟。
　　一深心事（以信心治疑心）
　　此有四句。
　　一向疑心（決定不得往生之人也若又有一分往生歟）
　　一向信心（決定往生之人也）
　　信疑俱心（不定往生之人也。若得往生歟。若不得往生歟）
　　非疑非信心（非一向往生之人）
　　又有四句（付信入之人也）
　　始疑終信（得往生之人也）
　　始信終疑（不得往生之人也念佛退轉之人也）
　　始終俱信（決定往生之人也淨土宗所教念佛者也）
　　始終俱疑（非決定往生之人）
　　問。信心具足之人觸緣對境之時。若起愛欲心。若致罪業之時。定以依吾身之犯罪疑吾身之時。爲有其深心不。復爲無其深心如何。答。師云。深心具足人於其罪業全以不疑之。佛弟子者自本恐罪業去惡緣。雖習之煩惱所具凡夫不如意。非如念。此是吾身之失。此是凡夫之習。只是數犯罪業歟。雖然本具信心之人。中間暫雖起妄念。還復住信心。依前後之信心中間暫發之妄念不可失其信心也。況復彌陀本願之他力引導如此衆生也。依之於自他犯罪不可疑自他之念佛也。但或依聖道門之心。或依淨土門之心。念佛人人尤可怖罪。尤可厭惡。怖之厭之上欣往生之間。諸惡之心諸罪之念數發起數發動。本具煩惱之凡夫所不及力也。只信佛力之許。固可馮本願往生之念佛也。於惡煩惱之一法雖疑之。於念佛之一法更以不可疑之。是云念佛往生也。
　　一迴向發願心事
　　迴向（兼行）。
　　發願心（唯願）。
　　以已所作之善願得往生也。以之爲迴向。以未所作之善只心許願得往生。以之爲發願也。而今善導御心以已所作之正助二行發決定往生心。以之名爲迴向發願心也。釋言。願行既成若不生者無有是處。故上人言。淨土宗善導教訓念佛者。初入專修之時。稱南無阿彌陀佛具三心。此心之中納迴向發願心也。依之善導釋言。南無者歸命亦迴向（文）抑此宗一大事此三心也。弟子上人在生之時能能蒙此御教訓。彼然師云。三心之中發至誠心之時。實具後深心迴向發願之二心也。依之三心之中·具一心者必具余二心也。但經與疏之文一者二者三者置各別者。爲行者於往生心爲知發三種心。所謂若念佛行者爲發虛假心。用至誠心治其心。教之時。置一者至誠心也。若念佛行者爲發疑惑之心。用深心治其心。教之時。置二者深心也。若念佛行者以發願心之許爲願往生之者。以已所作之善可願往生。教之時。置三者迴向發願心也。以此意案之。就之有二種三心。
　　一者橫三心（一心具三心者是橫三心也）
　　二者竪三心（三心各別置一二之言是竪三心也）
　　有四句。
　　有願有行（此淨土宗心也）無願有行（非宗心）
　　有願無行（非宗心）無願無行（非宗心世間之人也）
　　又有四句。
　　西方迴願（此淨土宗之本意念佛行者之願也）
　　餘事迴願（是非宗心也。若願壽命長遠。若願福人人所望各別也）
　　西方餘事迴願（是半宗心半非宗心。又得往生願之。又得所望願之）
　　非西方迴願非餘事迴願（是世俗之輩也）

　　一善導御意入淨土宗修正助二行具足三心之人。必可修五念門教之。
　　禮讃云。如觀經具説。應知。又如天親淨土論云。若有願生彼國者勸修五念門。五門若具定得往生（釋心依經明三心畢。今又依論明出五念門。經三心論五念門釋合。經論如此釋合之心也）
　　往生論云。若善男子善女人修五念門。行成就畢竟得生安樂國（文）
　　一五念門者
　　一者禮拜門（身業）禮拜阿彌陀佛。
　　二者讃歎門（口業）讃歎阿彌陀如來。
　　三者觀察門（意業）觀淨土依正二報。
　　四者作願門（心）
　　晝夜一切時一切處願生極樂。
　　五者迴向門（心）以所作善迴向淨土也。一善導宗意行三心五念之法。必可具四修事。禮讃云。又勸行四修法。用策三心五念之行。速得往生（文）
　　一者恭敬修（亦名慇重修。對治憍慢心）
　　禮讃云。恭敬禮拜彼佛及一切聖衆等
　　西方要決恭敬修有五
　　一者敬有緣聖人（行住坐臥不背西方）二者敬有緣像教（造一佛二菩薩像。抄寫尊經恒安淨室）
　　三者敬有緣知識（宣淨土教者）
　　四者敬有緣同伴（同修業者）
　　五者敬住持三寶（與今淺識作大因緣）
　　二者無餘修（對治雜起心。是疑慮不定之心也）
　　禮讃云。專稱彼佛名。專念專禮專讃。不雜餘業（文）
　　西方要決云。專求極樂禮念彌陀。但諸餘業行不令雜起
　　三者無間修（對治懶墮懈怠心。是勇猛精進心也）
　　禮讃云。相續恭敬禮拜稱名讃歎憶念觀察迴向發願。心心相續不以餘業來間。
　　西方要決云。常念佛作往生心。於一切時恒想巧○所以精懃不倦。當念佛恩報。盡爲期心恒計念。
　　四者長時修（對治退轉流動心）。
　　禮讃云。畢命爲期誓不中止。即是長時（文）西方要決云。從初發心乃至菩提恒作淨因終無退轉（文）
　　私云。准望餘行得此文之意。誓不中止者奉勸請本尊并三寶。於寶前辨備香花。發誓願可始往生之淨業也。畢命爲期。於此行者永以不可退轉。若違此旨者永以不蒙三寶冥助爲地獄之薪。
　　一三種行儀事。
　　一尋常行儀。
　　於所不簡淨不淨。於身不簡淨不淨。於衣裝不簡淨不淨。於威儀不簡行住坐臥。於食不簡淨不淨。於時節不簡久近。
　　一別時行儀。
　　於所者清淨道場。於身者沐浴清淨。於衣裝清淨衣服。於威儀常立常坐。於食一食長齋。不可食酒肉五辛。於時節若一二日。若七日九十日等。
　　一臨終行儀。
　　可用別時之行儀。
<PIC>T83027201.GIF</PIC>
    三心
　　（南無阿彌陀佛）
    至誠心
    （南無阿彌陀佛）
    深心
    （南無阿彌陀佛）
　  迴向發願心
    （南無阿彌陀佛）
　　四修
　　（南無阿彌陀佛）
    恭敬修
　　（南無阿彌陀佛）
    長時修
　　（南無阿彌陀佛）
    無餘修
　　（南無阿彌陀佛）
    無間修
    （南無阿彌陀佛）
    五念門
　　（南無阿彌陀佛）
　  禮拜
　　（南無阿彌陀佛）
　　讃歎
　　（南無阿彌陀佛）
　　作願
　　（南無阿彌陀佛）
　　觀察
　　（南無阿彌陀佛）
    迴向
    （南無阿彌陀佛）
　　三種行儀
　　（南無阿彌陀佛）
　　尋常行儀
　　（南無阿彌陀佛）
　　別時行儀
　　（南無阿彌陀佛）
　  臨終行儀
　　（南無阿彌陀佛）
　　釋曰。我法然上人言。拜見善導之御釋。源空目三心五念四修皆俱見南無阿彌陀佛也。
   于時安貞二年十一月二十八日以自筆書無時形見（花押）

　　授手印
<PIC>T83027301.GIF</PIC>
　　源空
　　辨阿
　　聖護
　　教辨
　　源與
　　念佛往生淨土宗血脈相傳手次事。
　　日本。
　　尊成天皇御時。法然上人檢出善導御義。令流布世間之時。後白河法皇御臨終之時。被召御善知識。以善知識之身。早太上法皇奉教授一向專修之念佛。以三月十三日崩御。以件剋終以遂往生畢。其後當第十三年之御遠忌。於蓮花王院之内。勤修六時禮讃淨土三部經。御追善遂之。自此後花洛之諸人皆以淨土宗修追善。爰法然上人以淨土宗之義傳辨阿。今又辨阿以相承之義並私勘文徹選擇集讓與沙門然阿畢。聞之人慥信之行之可遂往生。仍錄祕法之狀以手次。
　　于時嘉禎第三歲八月一日。
　　法然上人口決沙門辨阿（在御判）
　　淨土相傳。
　　源空
　　辨阿
　　良忠
　　良曉
　　賢仙
　　右當流者鎭西之餘風。
　　以先師相承之授手印。授申賢仙已畢。任此之趣可弘通利生之旨如件。
　　元亨四年（甲子）九月二十二日
　　桑門良曉（花押）
　　於肥後國往生院安貞第二年十月二十五日。四十八日念佛被始。筑後上人同三十日御渡。入阿十一月四日酉時道場入念佛申。此間上人爲末代造一文給。末代念佛授手印是也。二十七日是書始同二十八日是書ハテ了。同二十九日巳時是ヲ點給。
　　其時蓮アミタ佛參給タリケレハ御物語云。我已一證得也。今朝勤參タレハ。年四十斗高僧出來御。我見給。白ボウシノ少アヲキヲ著。ソノタケコトニタカクミヘ下ヘルガ。北座歩出見タテマツルト被仰。涙流下ヘル也
　　安貞二年十一月二十九日。
　　往生院四十八日別時如法念佛道場衆等事。
    北座  辨阿彌陀佛（御年六十七）。
　　得往生（安藝四十一）幸印（肥後三十九）。
　　等阿（筑前四十二）數阿（肥前三十五）。
　　忍□（相模三十八）目阿（京四十）。
　　受阿（京二十五）覺阿（筑後二十五）。
　　南座
　　深阿（肥後四十二）蓮阿（豐前四十三）。
　　持寂（肥後四十二）生願（肥後三十二）。
　　持佛（肥後三十）入西（長門二十六）。
　　隨信（肥後三十一）滿願社（筑後二十四）。
　　住蓮（肥後三十六）。
　　御朱印本肥後國往生院留之。
　　佛言唯除五逆誹謗正法。
　　私謂。於吾朝者勘出善導之御義者只是法然上人也。弟子辨阿忝上人御義御在生之時。於此一宗之始末具聞之幾數度乎。仍爲弟子辨阿以法然上人仰大師釋尊矣。辨阿今錄上人之御義贈末代。爲誹謗之人不見之彼輕毀之衆怖千劫墮獄之罪故也。爰附我門徒約稱名人註置之。但故上人遺誡云。我門徒不可好其義。不可好其論。例如彼慈覺智證疎其論義。亦可怖拔舌地獄之苦。依之稱名行者成不知一字之身。成不辨黑白之身。以稱名許朝夕可歌之。於吾身者卑下愚者與他門不可論。然則依先師遺誡錄之弘通稱名之行者。若欲寫之者不可加減一句一字。穴賢。誹謗他門之謗家不信邪見之人不可寫之（云云）
　　猶猶能能錄之送末代人。不知其義不知其文。只依稱名之許尤可得往生。弟子上人面拜之時如此學之。然近代人人學文爲先其稱名不爲物員。是則邪義邪執也。無道心之人也。無後世心也。
　　或人云。善導建立安心門之義起行門之義。建立此二門。安心門之日學文雖不令修念佛。依安心門得往生。其起行門之人雖令修念佛。依不知義不得往生（云云）
　　或人云。行門·觀門·弘願門。立此三門。弘願門得往生。其行門之人不得往生。依不知弘願門之義。依之學文能能歸弘願門（云云）
　　或人云。寂光土往生尤是殊勝也。稱名往生是初心之人往生也。其寂光土往生尤深。
　　此三人義近代興盛之義也。
　　已上三義是邪義也。恐恐（花押）全是非法然上人之義。以梵釋四王奉仰證（花押）三義俱俱不爲學文無智僧達愚案也。憍慢々々也。善導御釋不相應之義也（花押）日本國同時西方行人先達。
    北京天台貫首大原顯眞和尚（天台第一之學生無極之道心者也）
　　南京興福寺明遍僧都（三論宗第一之學生無極之道心者也）
　　黑谷法然上人（自十一歲道心者日本到來諸宗一一學之）
　　已上三人同時學生。三人俱歸善導之御義願西方。三人俱數遍之行義也。以之可知之。此外之少人等之義全不可用之（云云）
　　三人大人之義末代之人可用之（云云）
　　（花押）

