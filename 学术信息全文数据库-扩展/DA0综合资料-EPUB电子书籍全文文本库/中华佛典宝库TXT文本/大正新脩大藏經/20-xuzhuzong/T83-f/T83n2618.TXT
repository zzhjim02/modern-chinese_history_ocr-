　　《大正藏》第83卷No.2618

　　大原談義聞書鈔

　　上人曰。予自遁世之當初至衰老之中比。竊披一代教文。倩案出離之要義。付顯付密開悟不容易。云事云理修行難成就。一實圓融窓内多年即是疲妙觀。三密同體床上于今失現世證人。然間量涯分願淨土。憑他力稱名號。誠往生極樂教行者直至道場目足也。有智無智誰人不歸哉。而諸宗行人以為。口稱念佛偏被愚鈍機。全不及真言止觀之妙行。更難勝華嚴禪門之宗旨。於一文不通之頑魯者。自雖欣往生之一路。至利智精進之根機者。只可期現世之證入（云云）或謂。念佛往生者似易不易。何者雖造十惡五逆。深發改悔心後重不犯之故遂往生也。不制此罪業者。縱雖稱名號不可往生。又一念十念往生者休息妄念異念。一心不亂行之。餘念相交妄心雜起。行業不可成。故知。念佛三昧者。若持戒清淨道心堅固人。若智慧深遠勇猛精進輩。制伏罪障。休息餘念修之可行之（云云）或許勝義不許易義。或許易義不許勝義。悲哉如是輩纔知其一未知其二。伏惟真宗法門稍異古今。不知文大旨之人。不知宗元由輩。妄輕弘願他力之淨業。空疲聖道自力之修行。極樂是泥洹無為之界。諸佛法王之家。縱雖利根而可欣往生。況鈍根乎。縱雖上智而可憑他力。況下智乎。十方佛土中唯有往生法無二亦無三。除佛隨緣説。乞願異學異見之輩。別解別行人。早改邪雜之執。可入專修之門。弘願一稱者萬行之宗致也。誰不行之。果號三字者衆徳之根源也。敢勿嘲之。使人欣慕之教門且似淺近。自然悟道密意極是深奧。一念欲契佛位者可欣極樂。一世欲成行業者可念彌陀。於戲釋尊出世濟度衆生。化道遍百億。利益普三千。化緣薪盡。正像早過。我等受生於五濁六惡之末法。感罪於四生十惡之業道。善根薄少也。根性遲鈍也。戒行難持。定惠難證。妄寄其分於在世之正機。不可期現世證入。暗同此身於正像之賢聖。不可恃自力得道。況在  頓悟頓入多是權化之示現也。正像之得道得果恐少實業之衆生也。不足準望于末代機根。不及比校于當今凡愚者歟。然於彌陀名號者極善最上法也。雖造罪凡夫修之得往生。他力難思行也。雖具縛底下信之預來迎。此則於念佛有勝易二義。言勝義者。謂至極大乘意者體外無名名外無體。萬善妙體即名號六字。恒沙功徳備口稱一行。大願業力所構出。令讓與萬徳於行者。他力難思之巧方便。令超過一稱於衆善。知識廣讃讃猛火為涼風。善友教稱金蓮如杲日。大利名號無上功徳也。言易義者。不論行住坐臥修之預來迎。不謂時處諸緣唱之遂往生。此則不依身心濁亂。只依他力引攝故也。凡聖道自力修行者不制止罪惡。不休息妄念者其行無成就。生死罪濁心泥穢萬行水精珠之義譬而可知。此則珠力用弱故。水不澄者光色不顯也。本願名號體者不然。一生造罪之凡夫。相續妄念衆生。隨犯隨懺消除衆罪。願行具足往生淨刹。此則彌陀如來至極無生淨摩尼珠不穢凡夫。罪濁心水。由珠他力強無量生死之泥濁頓成無漏法性之清水。譬而可思者歟。凡廢惡修善者佛教之正意。廢廢不廢何為。息妄修心者行道之大途。息息不息何為。只須憑彌陀之本願。須唱他力名號。此則造罪之上廢惡之法也。妄心之中息妄之行也。佛法修行之中不可有易於此而已。
　　（一）顯真問曰。速疾離生死得解脫者。以真言·止觀·華嚴禪門等為最上為至極。云何。上人答曰。法門無盡而論其急要。以淨土法門為最。諸教廣多而探其肝心。以他力頓教為勝。此則易修而功高。易行而理深故也。故廬山師云。諸三昧甚多ケレヰ功高易進念佛為先（云云）元照師云。念佛三昧者具縛凡愚屠沽下類ヤ。刹那超越成佛之法也（云云）此等師意以淨土教法念佛三昧。為大乘至極速疾解脫之最要聞矣。
　　（二）永辨問曰。今此淨土宗者權實二宗中權宗也。漸頓二教中可云漸教哉。其故此宗之意者不明真如實相第一義空理。只宣厭苦欣淨指方立相旨。而何以此教為大乘至極頓法哉。上人答曰。淨土宗者實教也。是故或云真宗。或名真門。或名頓教。或名一乘也。但通途權實皆約自力而明之。於弘願一法者偏就他力而論之。然者雖云實教異自力實也。雖云頓教異聖道頓。故似權非權。似實非實。似漸非漸。似頓非頓。既非權實漸頓之所攝。知是諸宗超過法門也。但非權實之所攝而強立真實名。而示他力真實體。非漸頓之所攝而假與頓教稱。顯横超横截之用。是故和尚云。我依菩薩藏頓教一乘海（云云）元照云。故知一切淨土法門皆是大乘圓頓之法也。定非偏小（云云）此等所釋誰不依用哉。
　　（三）智海問曰。明大乘真實理。此名實教。存是心是佛旨。此名頓教。今此宗不明生佛一如之道理。而偏勸厭離穢土安心。不述寂滅無生之實義。而僅談欣求淨土之起行。專附傍權門漸教之法門。全不順圓實頓速之宗義。縱雖寄事於他力實頓之名。尚以難得心之。何況超權實所攝剩可論超過之義乎。上人答曰。疑難趣者偏是約自力修行之道理存漸頓權實差別。全不知他力弘願之密意教門也。可痛可悲。夫諸佛法者以真如佛性為性體。以無相泥洹為所期。離此理外全無別法。然者三世諸佛化道必儲聖道淨土二門者。二種勝法共為令入無相無念一理也。所入之理雖盡。能入之門有自力他力之別。以自力為劣。以他力為勝。其聖道門者。就之有二。一漸。二頓。就頓又有二。謂教内·教外此也。言漸教者。謂備修萬行漸感佛果。修行時長成佛路遠。故名漸也。亦名曰權教。倶舍·成實·律宗·法相宗等不出此意也。言頓教者。以五乘不測真如是還納蠢蠢心。以十聖難窮法性談元來不動。證果刹那究竟。悟道一念圓滿。故名頓也。亦名曰實教。真言·佛心·天台·華嚴等正此意也。此等漸頓諸宗其法門一途不亙萬機。或漸或頓只被一機。若實若權偏攝一緣。故即施即廢妙道不遠沾。故釋曰。漸頓則各稱所宜。隨緣者則皆蒙解脫。然衆生障重取悟者難明（云云）又云。或説人天二乘法。或説菩薩涅槃因（乃至）根性利者皆蒙益。鈍根無智難開悟（云云）次淨土門者。付之有二義。一他力本願之實體。二他力本願之化用。初言他力本願之實體者。謂佛密意也。亦此佛智之所照也。凡聖道淨土二門共以真如實相為其體。故前聖道門中所明無塵法界凡聖齊圓之理。恒沙功徳寂用湛然之性。即是他力實體也。五智中佛智者即指此理也。次他力本願之化用者。謂密意之上教門也。亦是四智所成也。極樂不遠構十萬億刹之西。彌陀在己心現一座華臺之形。不思議智不可稱智等者。指此善巧方便也。誠以真如界内絕生佛假名。平等性中無自他差別。真如非自非他而包自他性。故鎭熏習自他。令會入平等性性海。應知言自力他力者。此即強弱義也。熏力弱時則雖冥熏密益。而行人不自勵者不得道果。故云自力也。熏力強時諸佛成外護知識施増上緣。故云他力也。雖有強弱共是真如力也。
　　故真如界佛為平等性衆生可開示一心法界理之處。垢障覆深凡夫以自力自己淨體難顯照。故諸佛無極慈悲哀衆生迷倒。示現法藏發心。發起超世弘願。以易行易修之口稱得頓悟頓入之往生。他力之實體爰易顯。弘願之化用忽易成。曇鸞法師約實相為物之二義釋如實修行之相。此意也。然即因少而果大。行淺而悟深莫如他力頓大教。以之謂之。頓名雖同超諸宗頓。實名雖同勝餘教實。思而可知者歟。凡於他力法門者。諸宗之所不談諸師所不判也。善導和尚獨立此宗義。我宗祖師始開此法門也。凡聖道自力法門者不宣盡諸佛無極慈悲。無明無塵法界之上他力弘願之體用也。淨土一宗獨明如此法門。然他力大道廣弘五乘齊通入。於圓圓極極無相無念果成之上起無方難思之大用。自有相修因直入無相之樂果。抑往生見令體達無生理。何教之中明如此法門乎。
　　（四）靜嚴問曰。真言·佛心·天台·華嚴皆直期顯真如淨體。是為上根利智機所儲法門也。下根下智垢障覆深敢不能顯照此理。為之儲淨土化儀授口稱一行。引入彼土之後。依見佛聞法緣令悟無生法忍。始得入真如理。以之謂之。聖道淨土同雖為真如所期。淨土門猶是迂迴路也。雖名頓不可及華嚴·法華頓。如何。上人答曰。此難大底前令會通哉。於根機論利鈍相望不定也。就聖道一門謂之時者。漸名鈍。頓名利。聖道淨土相對時者。總聖道門為利。淨土門名鈍。是一往義也。何者難修能修。難悟能悟故。聖道自力人名利根也。淨土門易入易行。故捨難取易之邊。一旦同鈍根下機。雖然再往論之。二門各可有利鈍也。就中淨土門中利根有智之人得他力實體之故。於無塵法界之理上施恒沙功徳之化用。攝垢障覆深凡夫令得淨體顯照悟了。始入本願他力之大道頓證廓然大悟之無生。全不可劣聖道門上上智根之人也。凡聖道門諸教利鈍共難究。與而謂之。雖許隨緣一途益。奪而論之。萬中一難得之。故道綽曰。仰惟大聖三車招慰。且羊鹿之運。權息未達。直擧大車亦是一途。只恐現居退位。嶮徑遙長（云云）淨土真門極惡最下尚以不捨。何況上根乎。本願密意弘深。他力教門頓速。利根何可不入哉。智者更可思擇之。但至直入迂迴邊者。付自力謂之時者。誠於此土期證入。是直入也。往生佛國得悟雖似迂迴。約横超斷之邊者。依有相念入無生之國。遙超勝聖道直入。何者自力直入真如難顯法性難究。只是有教無人有名無實也。往生淨土頓入以真如法性令究于法藏行因。令讓于佛智所照。是名他力實體弘願密意也。以此證悟頓為令開悟善惡利鈍凡夫。所發之超世本願故。遙超諸宗頓法。不顧此道理。以淨土一教下不可為下根最劣之法乎。
　　（五）明遍問曰。禪宗立教内教外。而以教外一法拉諸教法門。真言判顯密二教。以顯教為遮情門。以祕密為表徳法。乃至天台立五時八教。以超八醍醐法置三五七九諸宗之上。此等諸宗皆以深奧也。輒難臨其境。而今以教内下教外。以顯教超密教。以爾前嘲法華。諸宗人不可許之。如何。上人答曰。凡立宗之法各以自宗法為勝。以他人法為劣。其義顯于問端。勿猥懷疑執。所以禪門以教内為劣。以教外雖為至極。而是此一宗執見也。他宗全不可許之。真言教以祕密為最上乘法之時。禪宗無心絕想義猶是可屬顯大遮情門也。自餘諸宗可準之。今淨土宗意者。漸頓諸教皆以真如佛性雖為所期。而自力修行者難解難入也。故為劣。念佛往生不修施戒忍進。不學禪定般若。不用觀法觀心。不假身印口誦。不依坐禪工夫。只以他力口稱之易行直入極樂無為之寶國。頓悟頓入之功能遙超諸宗法門。故為勝也。故永觀云。實知彌陀名號超過大陀羅尼之徳。又勝法華三昧之行法。但稱佛名直至道場。況往生淨土。豈有留難（云云）
　　（六）貞慶問曰。他力頓者往生以後得悟。自力頓者現世即證入。以聖道為勝。以淨土可劣哉。上人答曰。聖道門人雖期即身證。唯是自力無他力持。故現世證入萬之一無之。縱適雖有證悟人。強留無塵法界一理。不出恒沙功徳他力無方無礙化用。故猶不知佛法之至極也。淨土頓教者。或現世或次世。隨機利鈍證入無疑。故猶是可為勝也。
　　（七）證真問曰。此宗習不許此土入聖得果。何云現世證入哉。上人答曰。此事誠可思之。但韋提希夫人於第七觀時得大悟無生。和尚釋之證得往生（云云）此即最上利根人信知他力本願之利現世證得往生也。往生者即無生也。此義重可思擇之。
　　（八）顯真問曰。和尚意於淨土法門不許無相離念義。何今以無塵法界理為名號實體云哉。上人答曰。有相約修因。無念指果證。不得諸師此意。修因感果共存無相義捨有相願求。故破之也。論他力實體之時者。和尚意可許無相離念之義也。故釋云。無生寶國永為常（云云）又云。見彼無生自然悟（云云）又云。不覺轉入真如門（云云）又云。法身常住比若虚空（云云）
　　（九）湛斆問曰。天台宗意權教皆有教無人也。非圓教者無成佛法云也。淨土宗意又念佛往生法外可云無出離解脫法歟。如何。
　　上人答曰。立宗之習廣判教相雖納衆機終歸一味法也。小乘猶於所學法成至極想。何況大乘乎。故諸宗皆以我所立為至極。以他所修為方便。爾者淨土宗立聖道淨土二門本意。一往二門各雖許其益。再往云之時者。奪聖道益取入淨土一法也。所以真言止觀妙行至證悟時者。必得淨土果報。華嚴禪門悟入遂解脫日。自然可至法王家。至佛土者必念佛身。諸教皆念佛也。淨土中極樂為最。諸佛中彌陀為本。彼佛是淨佛國土主。諸佛慈悲之體。言往生者。諸教諸宗之悟道時之名。爰知未悟之前暫被封隨緣執情。期自力得道雖不欣淨土。得悟之後還入泥洹之樂邦。終至道場之妙土也。三世諸佛皆依念佛三昧成正覺者。此意也。可思之。
　　（十）重源問曰。一切往生行人必知生無生道理。得意名號體用義理可修淨土行耶。
　　上人答曰。不然。今明他力體用者。與諸宗論淺深時。為令知宗旨所本付也。是智者之所知也。一切行人非云可知之。例如三心具足行人必往生淨土經釋共宣。下智愚鈍之族田夫野客輩猶暗三心名義。
　　然而稱彌陀名號者必得往生信自然具足三心。明名號體用之義又以可準之。造罪凡夫具縛底下依一念十念功力。決定預來迎信知者。即是信他力實體。生無生道理得意當也。何者極樂是無漏真實之勝相。泥洹無為之樂邦也。煩惱具足之凡夫輒以難入。然而依他力本願之不思議。不論罪障輕重。不謂戒行持犯。唱必得生信。自然是當得意名號體用也。離他力謂之。此義誠雖不可成。依他力依預佛智照覽謂之故。信名號即是信體用義也。
　　（十一）顯真問曰。他力往生義尚以不明。罪惡凡夫託佛願力生無漏寶國者。當他作自受之義。不叶因果道理哉。上人答曰。凡真如法性之理非自非他。無修因無感果。無因果中強論因果之時。既依自修因感果云者。何又依他緣不令感報。彼緣覺聖人待飛華落葉因緣。斷惱煩證道果。草木無心猶成修道之緣。況彌陀發誓不成往生之便哉。但聖道門意行者自行猛利時他佛垂加被。故自力強他力弱。唯是自力謂無他力持也。淨土門意發三心唱名號。造惡不止妄念不息。行者自力至弱。然佛願力強不被障惡業。不被染妄念。唱名號必得往生。本願名號力強。行者自心功力弱也。云故他力往生也。是亦不背因緣果報義。非一向他作自受。約強弱之義分別自力他力也。
　　（十二）永辨問曰。罪業妄念任他。自專稱念必許可往生者。人皆住惡見不恐惡業好作衆罪起妄念。還可墮惡趣也。然一往先以制惡息妄為安心之面。可令恐麁強罪。如何。上人答曰。諸惡莫作諸善奉行諸佛通誡也。然造罪凡夫念佛往生云義。全非云好造惡業起妄念。今恐惡趣之苦果願淨土之快樂之者。專制斷三業罪。可奉行三業善。雖知此道理。愚癡凡夫更難制止妄念惡業。此事歎而有餘。可恐可恐。爰彌陀本願為救如此之凡愚。以易行易修之名號令點犯罪咎。得此意之輩。何寄事於他力本願。好可造大罪哉。縱又依煩惱強盛。不禁婬酒肉辛。不止貪愛嗔憎者。雖似好造惡。只是本性之所致也。依憑本願今更非許作之。然者於麁強罪者。聖道淨土共恐後世之人何不禁之。至細隱罪者云聖道云淨土誰制止之。凡於造惡有輕次重三品。五逆重罪。造此之者希。在家十惡之中。殺盜二罪適雖有禁之。自餘八罪盛犯之。於出家罪者有持戒人者可有破戒。無持戒法之人者依何有毀犯。於無戒之僧尼者。與在家無差別。縱僅雖禁婬酒肉辛。只是一旦制禁也。不止念者不可謂戒行具足。然但虚受信施不淨説法等之自餘衆罪不可稱計。所禁之罪僅一兩也。所犯之惡數過塵沙。如此造罪之輩。以自力爭可得解脫哉。是故憑他力本願滅罪増上緣之功用。以念念稱名隨犯隨懺也。但至云誡惡見可為安心面者。犯罪之者不得解脫云者。是聖道門之安心也。雖造惡業唱名號得往生云者。淨土門安心也。所以捨聖道歸淨土濫觴難制罪障之故也。若夫制伏罪業可息妄念者。戒定惠三學何法不修行之。故知成此見人者永不可信他力本願者也。努力可思之。
　　文治二年比。天台座主顯真法印。永辨御使者遣法然上人所云。
　　登山次必遂見參可申承侍使音信（云云）上人仍示至坂本之由座主下令對面。問曰。今度何生死ヲ解脫シ侍ラン。上人答曰。如何不可過御計。法印云。實然。但先達ニテ御坐セハ。若思ヒ定メ給フ宗チ有ラハ者示シ給。其時上人云。為自身聊思セ定ル宗侍ル。只早遂往生極樂也。法印云。因難遂順次往生致尋。云何易遂往生哉。上人答曰。雖難成佛易得往生。依道綽善導心。仰佛願力所以為強緣凡夫生淨土云フ。其後更無言説閉口。上人還給後法印云。
　　法然房雖智慧深遠有聊偏執之失（云云）又此事人來語。上人言。言不知我必發疑心也（云云）座主聞之。實然。我量顯密教雖積稽古併不為名號。所以不志淨土。不伺道綽善導之釋。非法然房者誰人如此云ハントテ。此言恥大原隱居。百日見淨土章疏。而後我既見立淨土法門。上人來臨シ給ハハ可奉談。使者又永辨云。出離解脫計頓證菩提入門。如此次第（ヲ以）委屈請法然。談尋只我一人非可聽聞。諸有智者屈請立禪寺。因之諸碩徳等大原立禪寺集會。其後請法然無左右來。無極喜悦。

　　法然房方ニハ東大寺大勸進聖俊乘房重源和尚居流（天台淨土兼兩宗）座主顯真房方ニハ永辨。


　　八宗碩學方ニハ光明山僧都明遍（高野僧都）侍從已講貞慶（兼天台淨土也）笠置寺解脫房（法相宗）長樂寺印西聖人所所遁世人等ニハ當所大原本性房湛斆（八宗碩學）此人云口定。


　　嵯峨往生院念佛房（天台宗）大原來迎院明定房蓮慶（天台宗）菩提山中尾蓮光房（東大寺人也）蓮契上人師弟等（招十餘人）山門久住輩ニハ大僧都智海（天台碩徳）權大僧都證真（天台宗）靜嚴僧都竹林房（真言佛心天台碩徳）權少僧都覺行淨然法印。權少儈都空阿房。慧光房。此外妙覺寺聖人覺行僧都堯禪。
　　菩提山藏人入道佛心房安然（高野人真言宗）長樂寺定蓮房（天台宗）八坂大和入道見佛（天台宗）松林院清淨房。櫻本究法房。聖光房等也。
　　右證真靜嚴等已下山門碩學三十餘人。并南都北嶺有智人二十餘人。依催參會。

　　覺行僧都堯禪聖光房等為首領諸宗碩學二百餘人三井大貳僧正公胤為上首門徒學匠百餘人。其外聽聞有智無智不知數集立禪寺。此碩學人人元來著座。面面立諸宗決擇深義論談。法相·三論·華嚴·天台·真言五箇大乘。自凡夫初心至佛果極位。難問如前。難決深義修行方軌一一述之。爰上人淨土宗義理念佛功徳彌陀本願旨説明明。復散心念佛者階時得折備為解説説。云ヒ口ニ定シ本性房默然信伏畢。座主顯真法印雙眼流紅涙。集會人人悉流歡喜涙。偏歸伏渇仰上人。自法藏比丘昔至彌陀如來今他力本願名號。濁世末代機教相應可出離由不闇説之。三百餘人一人無疑心。人人如向虚空。無出言語人。碩徳達讃云。見形源空上人。實ヲ思ヘハ應愍彌陀如來歟ト疑ハル。座主者難忍落涙。抽一心丹誠。自取香爐持佛堂旋遶行道唱高聲念佛。南北明匠歸西土之教。信男信女。參禮聽衆。老若諸人。凝心中誠。各異口同音三日三箇夜間高聲不斷念佛。譬如六方恒沙諸佛證誠已上。又座主發一大願。此寺立五坊。一向專念行相續。稱名外更不交餘行。一度始以來今不退轉。入尋此門後。姨尼公為勸書念佛勸進消息（世間流布顯真消息）湛斆上人發願。來迎院松林院等不斷念佛始之。自爾以降洛中邊土處處道場無所不勸修之。大佛上人俊乘房重源一起意樂云。此國道俗男女閻魔王宮ニノ跪テ交名ヲ答時。為令唱佛名可トテ付阿彌陀佛之名。先吾名名為南無阿彌陀佛。吾朝阿彌陀佛名之流布此時ヲ始。顯真法印被召出補天台座主任僧正。末代高僧本山賢哲也。諸宗碩學率莫不歸上人。一天四海併以念佛為口遊。得智慧第一名。建久三年於靈山寺。三七日不斷念佛間。雖無燈明有光明。第五日之夜。各行道交勢至菩薩同列立チユフ。或人如夢拜之。上人被申此由。然ル事モ侍ル覽有返答。月輪禪定殿下歸依深厚也。從之始人人為奇。此三七日不斷念佛時衆十二人。法蓮房。
　　正觀房·定蓮房·藏人入道住蓮房·安樂房·蓮光房·西仙房·清淨房·念佛房·蓮乘房·阿證房。其先達上人也。右十二人守三番被勤行。三七日云丑時。異香滿室音樂聞耳。聽聞人人見四十八燈。三七日巳時。阿彌陀如來觀音勢至顯現シユフ。上人俄五體投地。禮西方流歡喜涙。高聲念佛シユフ。化佛菩薩現眼前如星列。或人閉目見。開目不見。爾時上人口放光。見之人人住蓮房·安樂房·西仙房·法蓮房。清淨房等也。無燈暗夜披見聖教。御口放光。唐善導和尚者口現化佛。此上人口出シユフ光明。末代念佛祖師誰敢背之哉。上人行道時或人夢見勢至菩薩行道。夢覺驚奉見上即上人行道也。如是見三度。又燈消無火道場明如炬燈。遙久炬火。是又不思議光明也。
　　首楞嚴經勢至章云。我本因地以念佛心入無生忍。今於此界攝念佛人歸於淨土（云云）此文可思合也。
　　源空上人生年五十四歳
　　大原談義聞書抄（終）

　　此大原談義聞書抄者。
　　崇古來點本數册并依憑當代有智廣學能化校合令開板之。最可備一宗之證本而已。
　　于時寛永五（戊辰）稔仲春。

