No.2507
傳屍病口傳


病相（凡此病始輕而後重。耳漸就沈羸。猶如水涸魚不覺其死矣）

    朝心地好午剋已後不快。是似發心地或身心熱惱漸漸乾瘦。或住正念樂鬼道。或住正念惰人身或不□病常好眠或非時發道心疏哭。或時好婬愛。或時起嗔怒或時發興。或時止息。及大事之時。好下左而臥。亦死時坐而死。
    此病始左乳下踊也。移右乳下之時必死耳。死去之後見之。有似鼠之肉矣。
    此病始一人患之時不傳于人。病者逝去時移萬人。器破之時。其水如散諸方也又或時時絕入也失意狂亂者若是歟又死期足漸腫。
    又此病從風熱而發。
    先身弱怖畏多。心驚脅下踊。手足裏熱。顏時時赤。初如隨療治愈。而後發好吐唾。又夢想常多又云。此鬼有九萬眷屬。住寒山云山。日日□人精氣并血肉。名阿梨多夜叉。此鬼出彼山超曠野時。阿多婆□大神鬼神也來降伏云。汝□人血肉。我□汝血肉。于時悶絕躄地同出血而云。今日以後長不食血肉。願勿食我此大神過去空王佛時長者。其佛末法飢渴人多死。哀之捨妻子荷諸食施眾生。依此功德今得攝預諸鬼神之威德。

治病事

    千手千眼觀世音治病合藥經云。燒拙具羅香。薰入傳屍病人鼻孔中治之。輕時其病人差（文取意歟。正經文云。誦千手陀羅尼三七反。燒其香見）。
    此經西天竺國沙門伽梵摩譯也。
    拙具羅香者。安悉香是也。
    十字。
    頂十字用額頭迴四折髮際頂充也彼至所炙也。
    風門穴。
    大推穴也。項第一骨中也。
    壇鏡上下。
    壇者乳中心也。壇鏡上一寸餘登炙也。壇鏡下一寸餘下炙也。是謂壇鏡上下耳。
    一寸者病者一寸歟。左中指峰下指出節至也。拳指出節也。是五寸歟。是五折一分為一寸也。或左頭指峰下文至是□寸也。是手面方也。五寸手裏方也餘二三分許歟。
    心藏。
    臍上一寸不足程歟。
    丹田。
    臍下二寸半炙也。從丹田出生十二病風巿。
    准醫者可知。
    彭矯穴。
    左右內踝下傍出骨下也。若輕之時。男左穴炙也。其人生年之數炙也。女右穴炙也。其數同前。
    肩井如常。
    仁穴。
    仁者人也。趺中心炙也。
    頭背穴。
    頭後出骨下炙也。
    止觀云。上氣胸滿一左右脅病背疏急左右肩□病心熱懊病煩。不能飲食。心下冷上熱□下冷上熱下冷陰陽不和氣弱疏炙治已後勿晝眠。又勿愁吟。常念百光遍照王。及如意輪觀音。并藥師如來。
    厭蝶腹連骨蒸。
    厭蝶者。四枝□迷之病也。
    腹連者。腹脹之病也。
    骨蒸者。骨中髓痛之病也。
    是皆傳屍病流類也。
    果草（私名云。於爾乃也加良。又可□□果。私名云。之之乃比太此草。又名布加□美童部云□之草）。
    鬼草也。或說草也。孝子守庚申求長生經云。又果草。是三尸□□嫉之草。煮湯沐浴三尸去矣。

如次佛部金剛部蓮花部等事

    問。以藥師為金剛部其心何答。造三鬼像入銅鐃器油中事。
    問。三鬼形如何答。如六字法三類形歟。
    問。護摩色所入銅器油。先煮之。其後護摩之時可投火爐中歟答。爾也。

讚歎四句事

    問。本尊讚可用之歟答。爾也。

根本印事

    問。開立戚指有何意歟師云。□就意歟。

修行事

    問。可依何法歟答。十八道有何事耶矣。
    問。種子何答。字也。金剛部通種子故也。
    問。三昧耶形輪見何文歟答。

三尸者

    彭涺尸彭質尸矯尸。
    已上人身始出生蟲名也。尸者固也。
    往生要集人生有七日蟲生者若是歟。此蟲為報人罪過申天帝釋歟。俱生神者若是歟可尋之。
    承安三年十月十八日以乘乘房御本書寫了。
    沙門慶範記之。
    貞應第三秋九月十三日夜書寫了但書本以假字常地下書被書今為易者以真字書之了為思為思相州沙門慶政記。
    書寫交合畢理真記。
    孝子守庚申求長生經。
    ○凡人腹中有諸蟲。三尸乃為將軍屬人五藏。上尸好車馬衣裳。中尸亦令人好五味飲食。下尸令人好色。是三尸亦三毒之根。殺之者壽百二十也。三尸者。令人怡悅無欲無所畏耳目聰明胞波悅也○其蟲精靈能通天地。常令人造諸惡事。不多為善每庚申日出於上界。告人惡事。不論善功。每至庚申日晝夜不眠則不得出矣○經三年不出自滅○凶惡之人。其蟲最多○仙經曰。人身中有三尸。三尸為物雖有形而實魂鬼神之屬。而人俱生。常欲令人早死。問。其名各如何。答。太清經曰。上尸名彭涺。中尸彭質。下尸彭矯。問。其形色如何。答。同經曰。三尸其形頗似人長三寸許。又曰。上尸色黑形如手中。中尸色青形如足。下尸色白形雞子。又趙先生曰。形似小兒。或如犬馬有首尾。長三四寸。又千金方曰。形如薄筋。問。此三尸人身中居何處。答。大清經曰。涺居頭故名上尸。彭質居喉中故名中尸。又眷彭矯居足故名下尸。又云。居腹○仙經曰。三尸在人身中。或亂入心多嗜欲喜○上尸令人好車馬衣服。中尸令人好飲食五味。下尸令人好婬欲。又令貪窮好殺害○問。依何欲令人早死乎。答。此尸當得作白放縱遊行饗食人祭醊故。欲令人早死。問。三尸欲令人早死為何業謀計。答。三尸每到六申窮曰輒上天白司命道人罪過奢人化三百小日也失奪人算（算者一日也）○月晦弦望庚申夜。必曰人罪過○問。三尸於人身一端令多嗜欲喜怒之外又有所害哉。答。涺在頭專伐人眼。目暗面皺口臭齒落。彭質在腹中伐人五藏。少氣多□好作惡事敢食眾生。彭矯在足令關格擾亂。五情踴動不能自禁○問。凡去三尸有幾法。答。孝子三尸經曰。上士修□以伏之。中士每庚申不寢以守之。下士餌良藥以殺之○問。凡可庚申行事如何。答。仙經曰。庚申日夜不寢。夜半之後向正南同再拜。咒曰。彭候子黃帝子。令兒子悉入家賓之中。去離我身三言。止即伏。尸去人當用六甲窮曰即庚申是也○孝子三尸經曰。七守庚申三尸長絕○又若向曉覺疲倦者。宜不可伏。而眠每令數覺即不得上告天帝。

同經圖

    謹案孝子三尸經曰。夫人生也。皆寄形於父母抱殼之精。是以人形中盡有三尸為人之大害也。常庚申之夜。上告天帝。記人罪過。絕人生籍欲令速死。魄入於泉。唯三尸獨在地上。此此相承曰鬼。四時祭祀為人。痛痒忤伐人性命○此三尸形似小兒。或似馬形。皆有首尾。長二寸在人身中。卒後遂號□鬼似人生時形像。衣服長短。視人謂是死人還家。實非人之靈也。且三尸九蟲種類群多○每夜欲臥之時。叩齒三七反。左手撫心。三呼尸名即不得為害矣○大白山人楊遇相含□山中得此本。傳楊雀賒雀賒季季芳庚申厄花文陽。
    咒曰。涺尸祥尸。今悉入家賓去離我身。
    已上。
    此經被無此法中仍疏一見之時抄之了。
    沙門慶口記。
    止觀云。若鬼魔二病此須除。觀行及大神咒力。乃得差耳。若業病者。當內用歡力。外須懺悔。乃可得差。對治不同。宜普得其意。不可操力抱刀而自毀傷。
    瘦病治方（依青色大金剛藥叉闢鬼魔法撰出之）。
    治此病時。誦前大身咒三七遍。以右手把白芥子。誦前身咒三七遍。散打其病人額面。其鬼身碎裂。如火可燒失。
    或抱楊柳枝誦前身咒三七遍。打其病人。
    或以柘榴枝誦前身咒三七遍。打其病人。如此三日其鬼退散。其病即愈。若猶不差。應炙其病人。炙有□處。
    一者頂十字中。
    吽發吒（五七反具百光遍照王功德蘊相）。
    二者風門穴中。
    吽發吒（五七反）。
    三者壇鏡。
    吽發吒（五七反）。
    四者心藏。
    吽發吒（五七反）。
    五者丹田。
    吽發吒（五七反）。
    六者左右風巿。
　　吽發吒（五七反）。
    七者左右彭矯穴（不炙矯穴。其人跌壞生穴如竹）。
    吽發吒（五七反）。
    或加重背肩井仁穴成十三處若炙此處時。誦前身咒各七遍。以庚申日受三歸五戒。應炙此病。必得其驗（或加頭背穴）。
    已上以前根本印加持其炙處。是炙貓鬼兜醯羅鬼障難之處。
    以沈香白檀香等入銅器中。誦前身咒三七遍。加持其香水。入病草楊柳柘榴湯中。應浴洗其病人炙處。傳屍病止息。
    炙治已後勿晝眠。又勿愁吟。常念百光遍照王。及如意輪觀世音。并藥師如來。
    果草者（鬼草也或說云草也）。
    貓鬼者形鬼也。
    壇背者。壇中背歟。
    肩井者。在肩上陷中。外境治之肩端與大推中央也。
    仁穴者趺中心也。
    彭矯穴者。左右內踝下傍出。骨下也。惱時男左女右炙也。其人生年之數炙也。
    風巿者。垂下左右手。股中指充所也丹田者。又名丹心。臍下二寸半也。從丹田出生十二病。
    心藏者。臍上一寸不足程也。
    壇鏡者。乳中心也。
    風門穴者。大推穴也。項第一骨上也。或第一第二骨間也。
    十字蕖以額頭迴四折髮際頂充彼蕖至所炙也。
    炙點寸法取作法男左女右中指外下節指峰寸法取折四寸五分用之。
    阿多婆□大神。
    瘦病治方（以撰出之）。
    _
