　　《大正藏》第78卷No.2474
五相成身義問答抄


    問。以五相成身而相配於眞言門之發信心位。比觀修行位。分證得位。因滿位。果滿位之五種階級義有乎。答。有也。問。若有所依文證乎。答。明白雖無本經之證文。辨配此五位次第之說而細依其人師之所釋意。而尋此義亦非其文證無也。復尋儀軌所說意而會此義也。且先安公菩提心義第一明五相成身之中。明第一通達心處文云。謂本淨九識是所通達心。染穢九識是能通達心。心地觀經云。自覺悟心有其四種凡夫二心。一者眼識乃至意識同緣自境名自悟心。二者離於五根心心所法和合緣境名自悟心。釋云。初心六識後心七八九識（巳上文）今喩曰。此即以第一能通達心之一分名爲初發信心位意也。又已云染穢九識是能通達心。及云凡夫二心故。此即約前六識而明發信心位行相也。此位人是不三賢。亦不十聖。故云凡夫也。今私云。凡夫二心中初一者是現在五識心及五俱意識也。後一者是獨頭第六意識也。是二類識値善友等緣發起菩提心。但不可取後三識之發菩提心用也。此於凡夫位不能發菩提心故也（是依瑜伽唯識論等意。大乘義章意亦爾也）又菩提心義中明第二菩提心相處文云。於性得菩提心發修得菩提心。名菩提心也（巳上文）又此菩提心義引用用心次第。所明眞言門菩薩三賢十聖所修證菩提心行相也（用心次第者。私云金剛智三藏所述諸部結護法之異名歟）故知。此第二菩提心中以三賢十地而配第二菩提心也。又此菩提心義明第三金剛心文云。爲欲加持此菩提心能令堅固猶如金剛。於心月輪令觀金剛故名金剛心也（巳上文）喩曰。此中雖無以金剛心顯然配等覺位之文相。而其理已以顯然也。謂前第二菩提心相中。以三賢十聖而爲菩提心。亦後第四金剛身相中。即以佛果配此金剛身也。故知。中間第三金剛心是定當等覺無間道也。又菩提心義明第四金剛身及第四五本尊身文云。以金剛身爲本尊身。名無上菩提也（巳上文）喩曰。第四身爲自證故名金剛身。是大日身也。第五身即爲成所作智。是即爲化他。成法界等流身。名曰證本尊身也。故善無畏三藏尊勝儀軌五智品云。次說成所作智眞言曰。拽他薩囉嚩怛他蘖多婆多他痕（文）意云。約利他門中用成所作智之方便作用究竟義邊故。
　　彼金剛界儀軌即以此成所作智之眞言而爲五相中第五相佛身圓滿義中眞言也。是即取佛地他用究竟義邊也。又彼尊勝軌說方便究竟義文云。次誦方便究竟智眞言曰。薩囉嚩三謨痕。此名方便究竟智化身之義（文）若約自內證義者。是即法界體性智者即是也。是正自行方便究竟義也。故尊勝軌云。或進修門中以方便爲究竟。即是後得智法身之義者即此義也。而依此化他門之化用義邊故。尊勝軌云。薩囉嚩三謨痕。
此名方便究竟智化身之義（云云）安公依此文意良以此第五相爲法界普門示現之應身云也。
    問。此文已非以五相成身如次配五位次第文證也。何者第二菩提心相中。是攝三賢十地。又第四第五相中全攝妙覺地也。故非可以五相如次一一配五位文證也。答。實知菩提心義文。以五相別別如次雖不配五位。而以五相即總攝四位義。此即有也。但圓仁和尚教王經疏云。五相中初四相是因。後一相是果（云云）  問。仁和尚依何文證以第五相佛身圓滿偏判爲果位耶。答。是方依菩提心論也。又無畏三藏尊勝軌云。次誦方便究竟智眞言。乃至云。此方便究竟智。或進修門中以方便爲究竟。即是後得智法身之義（文）故可知。以此軌所云或進修門中以方便爲究竟之意。而仁和尚判第五相而爲妙覺極位歟。此中方便爲究竟。是自行之方便究竟義也。     
    問約仁和尚御意以第五相爲果位者。此第五相是五智之中何智耶。答。可云此第五相依金剛界軌說。是成所作智也。或依菩提心論者則相通是法界體性智也。故菩提心論云。然此五相具備方成本尊身也。乃至悟諸佛法身證法界體性智者此義也。故彼尊勝軌云。或進修門中以方便爲究竟。即是後得智法身之義故也（文）是說當法界智也。二說互擧體用各各邊。
故無相違失也。
    問。爾者五相成身之第五相者。若約化他用邊者。良爲成所作智也。若約自體邊者。既可成法界智也。而第一通達心即是攝法界也。若然者。云何亦重第五相證本尊身。問。云法界智耶。答。第一通達相者。是性得之法界智性也。是取成所緣境義及所依因緣之體性意也。此第五相之證本尊心者。是□取修□得之法界智義也。是正取能證智體究竟果義也。故無相違咎也。若又依金剛界儀軌說者。第五相者。是當成事智也。是取利他德究竟義也。而彼仁和尚指前四相判因位文證。是又可謂依尊勝儀軌說也。故今以此和尚疏意而勘會前安公菩提心義大意時。仁和尚意而以五相即如次應配五位意有也。仁和尚已云後一相是果。故決應知。依憑尊勝儀軌說。法界智爲究竟果義也。故當第四金剛身。是當等覺位也。既第四相是非配等覺者可許第三金剛心。是總可十聖位也。何以故。大儀軌明此第三相文云。令普周法界唯一大蓮花（云云）是意云。此十聖分證位所觀菩提。是周遍法界證實位言也。若許此義者將可許第二菩提心相。是即可當三賢。此觀相似位也。何以故。儀軌云。能令心月輪圓滿益明顯等（云云）意云。以此第二三賢位所有菩提心。是望前通達相之中發信心位所觀月輪時。此第二相所觀已彌明了言也。何以故。此所觀月輪是遍三千界等故也。前第一相中所觀月輪此猶如在輕霧中。月輪未現淨明月相故也。又依之義可許以第一相是可爲發信心位也。乃至以第五本尊身而可爲妙覺位也。 
    問。以第二菩提心相相配三賢位者。何說此菩提心相處用發菩提眞言耶。故應知是發菩提心是即可初發信心之菩提心故也。答。此發菩提心眞言是可爲初住發菩提心。所以者何。華嚴經等說初住之發菩提心文云。初發心時便成正覺。故此義亦爾也。故尊勝儀軌云。此名發菩提心眞言。亦名大圓鏡智。速令發菩提心時使便成正覺。即是法身之義者此意也。
    問。第一心何故名通達本心耶。答。是性得法界體性智。是通涉四智。皆悉以法界體性智而爲自體本性。故法界智則名通達本心也。通者總通也。達者徹涉義也。又此法界智之則悉通涉一切有情心識。故此法界智名通達心也。問。法界體性智是有於果位也。而何初發信心位名通達心耶。答。性得法界智之性遍通一切衆生身心。故於初發信心人名云通達心。無失也。初發心菩提心是依止性得本覺法界智。故立通達心□也。此能通達初發信心位名爲通達菩提心者。是依主及有財持業三釋有也。
　　問。以何文知第一通達心相通能緣心與所緣境義耶。答。大疏云。開者開佛知見即雙開菩提。如初阿字是菩提心義者。此義意云。性得本有菩提修得最初發菩提心雙爲初阿字之菩提心是意也。問。第一通達心。是凡夫初發信心位。而何此位所在本覺。菩提心若在輕霧中月輪云耶。應言有重霧中也。答。此義正意。是約漸悟行者。一切義成就菩薩者。是既進雖斷三重妄執障染已。而未斷障性德圓滿海佛果之一品無明事有。故云若在輕霧中月輪也。若約頓悟行人可云有重霧中也。
    問。設有人難云五相成身是從等覺位直轉入妙覺地之行相也。而何此中開發信心等五位耶。（云云）今答云。於五相成身義而有二種行人。一者頓入人。二漸入者也。若約頓入者。從凡夫位直値三密教。雖頓入妙覺地而其發心修行之間。更有四位次第。而次遂成果也。故說之名五相成身之義也。約此意者。以此眞言門發心修行力用之速疾成就之位。即爲密教所說等覺位也。故云五相成身。從等覺轉入妙覺地之行相。即其義相當也。何者大疏第一云。如餘教中菩薩行。於方便對治道次第漸除心垢。經無量僧祇劫或有得至菩提或不至者。今教諸菩薩則不如是。直以眞言而所乘超入淨菩提心門（云云）私云。此淨菩提心門者。此相當初證入眞言門之位。或亦當密家之等覺地也。又是即當顯教所言妙覺果地也。是當華嚴宗所言種因海圓滿佛果。及天台宗所立寂光土毘盧遮那佛等是也。以此等佛今眞言宗爲淨菩提心之門佛。而當判因位也。或亦名爲等覺位義有也。故於所難義無咎也。又若約漸入行者。此人從先單於極無自性等顯教中。能雖得隨分究竟果位。未知此三密教法。故蒙金剛界諸佛驚覺時。即始令了知此內證教也。此驚覺以前分證果位。猶名爲等覺也。稍近眞言門故也。驚覺以後菩提名等覺也。是則入眞言門之眞實等覺位也。亦或以義名妙覺義有也。故菩提心論云。復修瑜伽勝上法人。能從凡入佛位者。是亦超十地菩提境界（云云）又祕藏義云。入曼荼羅灌頂授法之人所修之行。是佛境界之行也。非十地菩薩分際。是故曰超過十地所修之行。佛境界行者所得之果亦佛果（云云）故可知。顯教果人尚爲等覺也。密教因人形對顯教中亦名妙覺。何況果滿位耶。故言此五相成身者。慚悟人之迴心者。從顯教之等覺位轉。而入眞言門妙覺位時行相云也。設有人難云。若約頓入者。立四位爾也。若約漸入者而於何位地與何時分可立四位耶。答。是從蒙諸佛驚覺以後。及未證本尊身圓滿以前猶名因位也。大日宗指此位而立大悲爲根也。而此大悲爲根位內則建立此發信心位比觀位分證位因滿位四階也。此中雖有時節短促而所從歷位地之行法其義何無耶。譬如象乘馬乘遲速不同而所從歷條里其數量不失也。此慚悟菩薩方蒙法身佛之驚覺以後。其時節雖短促而如彼直往行者是亦可經發信心等四位也。但此即暫時頃可經四位也。以之爲少異也。十住心論云。此心望前二劫由如蓮華盛敷。若望後二心即是果後成種。故經曰。如是初心說成佛因（前二劫者。指他緣一道二種。住心後二心者。示眞言內根究竟二心。云云）今喩曰。約漸入人除極無自性之心外更別立後二心也。故知。是蒙諸佛驚覺以後而初入眞言門之親因位。是即大悲爲根行是也。而於此大悲爲根句中即可經歷於三密法之中發信心等四位也。方便爲究竟句名爲妙覺果位也。問。圓成寺僧正金剛界儀軌記云。此五相成身是十地以前觀行（云云）此義云何。答。是法方約頓悟行者。且於凡夫地常途以修習此行法。故且云地前觀行也。乍言爾不謂於地上與佛果不通右此五相成身法也。
    問。於眞言門中有立三賢十地義耶。答。爾有也。故仁王經儀軌及良賁仁王經疏云。三藏所持金剛瑜伽經明四種地。一信解行地。謂三十心也。二普賢地。謂十地也。三大普賢地。謂等覺也。四普遍照曜地。謂妙覺地也（文）又大疏文所所明眞言門中三賢十地義甚以多多也。又金剛智用心次第立三賢十地義故也。問。若爾者何出生義云及乎大種性人法緣已熟。三祕密教說時方至。遂却住自受用身。據色究竟天宮。入不空王三昧。普集諸聖賢削地位之漸階。開等妙之頓旨（云云）故知。眞言家無地位階降義也。答。不爾也。但無漸次經歷位地云也。不經三賢無數劫修行而速成佛故也。但不謂一生二生之間速疾不經三十地位也故不相違也。
    問。眞言教法中不建立十信三賢十地義者有何咎耶。答。有違佛説咎。問。其意云何。答。不空三藏新譯仁王經云。十方法界一切如來皆依此門而得成佛。若言越此得成佛者是魔所說。非是佛說。是故汝等應如是知見。（云云）既有此具明誠證文而何背此明白經文。偏可依出生義镸*芳镸*非說哉。甚以似疏略說也。又良賁師造新翻仁王經疏曰。受三藏微言而以釋此經五忍四十二地中。既引成金剛頂經所說四種地位也焉。明知眞言家依用仁王經說三賢十地位等義也。若不用此說者可同仁王經所說廣說類也。又以出生義不可爲一定誠證也。是他門之眞言者之所述故也。又大師御作四種曼荼羅義云。問。於菩提未成就有種。答。大分有二種。一者地前。二者地上。問。何地前何地上。答。地前者十信十住十行十迴向也。地上者一歡喜地乃至十法雲地也（云云）私云。是義明眞言一家所立地位意也。又慈氏儀軌所辨曼荼羅有地前四十心（文）是眞言家之所立義也。是不謂顯家所立義也。復次御作教王經開題云。金剛名約顯乘有一百差別。五十位各有能入智所入定故。約祕密乘竪位有一百金剛義。又一一地位具能入所入故。（云云）私云。此等文皆明眞言家五十位地有義也。又彌勒儀軌云。初位如是悉地即證五地八地已來眞言菩薩（云云）又云。七金山間甘露香水等海。其中諸聖而居。又諸山中皆有諸賢聖地前四十心賢聖十信十住十迴向十行等（云云）私云。此等文豈偏明顯家之地位義耶。又有此五相成身。唯在妙覺果位義也。如十八會指歸云。五相所謂通達心。修菩提心。成金剛心。證金剛身。佛身圓滿。此則五智通達。（文）今私案云。此義如寶鑰云。五相智法界體有同此意也。又私案云。此指歸文意但是不可必以五相如次配五智品也。但總以五相相通五智品云也。又五相能通達也。亦五智能通達也。又依安公義。以五智配五相者。此義意者五相成身唯在佛果位也。故與五智相配云也。此五相在佛果位義。當如因行證入方便究竟五種阿字如次配五佛義也。今私案云。若以無畏三藏尊勝儀軌五智品明五智次第義。而方可會釋此十八會指歸略說五相成身義也。此五相是即於五智相通義也。但且置第一發菩提心之大圓鏡智也。故文云。復次修瑜伽者自住妙菩提心。故速入觀菩提心智。觀心眞言曰。唵菩提質多牟怛簸那夜弭。此名發菩提心眞言。亦名大圓鏡智。速令發菩提心。初發心時便成正覺。即法身之義（文私云。是當五相中第二菩提心文也。此文所明眞言并觀行義即相通五相之中第二菩提心。是指歸第二心是也）次明第二平等性智眞言曰。唵底瑟姹嚩曰囉。誦此眞言速令心住不令散亂。即是應身之義（文私云。是當五相中第三成金剛心義也。是指歸第三心也）次說第三成所作智文云。次說成作智眞言曰。唵拽他薩囉嚩怛他蘖多娑多他痕（文私云。此所明第三成所作智是相當五相之中第五相佛身圓滿義也。是即拽歸第五相也。但金剛界儀軌等以此成所位智眞言而爲第五五相者。以成事智是佛之化身具足圓滿義而爲佛身圓滿義故也。而今軌意是且約利他義邊安第三心也。彼軌未具足成事智以前。當不爲佛果。故以具此智爲第五果相也。是佛變化身於是處
    具足圓滿故也）
    次說第四妙觀察智文云。次誦妙觀察智眞言曰。唵娑嚩婆嚩戍度痕（文此第四心是相當五相中第四相也。是指歸第四相是也。理實以妙觀察智可爲第三以成所作智可安第四。軌文頗亂脫歟）次說第五方便究竟智文云。次誦方便究竟智眞言曰。唵薩囉嚩（二合）三謨痕。此名方便究竟智。化身之義。或進修門中以方便爲究竟。即是後得智法身之義（私云。此智是約性得本覺門即相當五相中第一通達心相也。故安然云。通達本心即是通達法界體性智。餘四如次以通四智（文）今又私案云。約法界體性智者。以成所依境界而所應通達之性得義邊。而五相成身中名爲第一通達心也。而以法界體性智之能通達用究竟果因極義邊而是名爲第五方便究竟智故也。指歸與尊勝儀軌會釋如是也。甚次妙也）
    問。以最初性得菩提心名通達本心故。即亦指此性得菩提心而不可名爲大圓鏡智也。而何尊勝儀軌意者。以五句之阿字中最初●字名爲大圓鏡智耶。答。性得菩提心名阿閦佛。爲大圓鏡智。是常途義也。爲菩提心之根本義。故即配大圓鏡智也。故用心次第云。一切衆生自性清淨心名爲大圓鏡智。上從諸佛下至衆生悉同等無有增減。但爲無明妄想所覆令其法體不得現等（云云此金剛三藏說。云云）問。以初阿字配大圓鏡智意云何。答。以初阿字配大圓鏡智義。是即阿字有性得菩提心與修得發菩提心之中。而取彼修得發菩提心之義邊而爲大圓鏡智之種子字也。但以初阿字爲通達心義。是取初阿字之本初不生理性得義邊而爲法界體性智種子之字也。故所望良異以一阿字爲二智種子無相違。但明五相之次第中。最初安通達心。而以此通達心即名爲法界體性智義。是如安公菩提心義云。問。大日宗以五種阿字爲五佛種子。第一阿字爲阿閦種子。又云。以第一阿字爲大日種子。此文何會。答。胎藏中初以行者意處爲曼荼。上觀蓮華臺中安阿字以爲大日種子。若入佛地五智圓滿大圓鏡智成阿閦佛。是菩提心。若約此門第一阿字爲阿閦種子（文）私云。菩提心論。蓮華部儀軌。十八會指歸等說。是以通達心安五相之中第一相。而即名法界體性智意。是胎藏中初以行者意處爲曼多羅。上觀蓮華臺中安阿字以爲大日種子意也。此意云行處者。最初於八分心蓮華臺上觀想本覺佛性時。以大日爲其所觀佛而以初阿字爲其種子也。故胎藏界儀軌云。分明諦觀初字門。輪圍九重虛圓白等（云云）又蓮華部軌云。觀心如滿月。若在輕霧中（云云）大日經第七云。一切法不生。自性本寂故。想念此眞實。阿字置其中。次當轉阿字成大日牟尼。無盡剎塵衆。普現圓光中（文）私云。是以初阿字爲大日種子義耳。又抄記若自果地而說者即以迦字最在內。次行。次菩提。次涅槃。次方便最在外也。其字同於阿體。即爲法體之果。不能菩提心因地之說也（文）意云。此最初阿字門是性相常住而有佛無增減義也。在纒出纒無有增減時也。是即自性法身佛也。是本覺如如理即名第一通達心云也。又祕藏記云。中●（私云。五方中中方大日尊種子爲第一●字也）因。本有菩提心。依是心發菩提心。故曰因（云云）私云。此祕藏記文即契安公以初阿字爲大日種子說也。所以次明第二行菩提心處。用第二長聲●字爲阿閦佛種子也。是當大圓鏡智義也。此義祕藏記云。東●行。依本有菩提心發歸本之心修行。故曰行。亦因（文）私云。依此義故彼尊勝儀軌中以十住之中初發心住名云發菩提心。亦爲大圓鏡智也。理實是行菩提義故以第二阿字可爲種子也。約人名阿閦佛也。約法即爲大圓鏡智也。第三成金剛心中用第三●字爲成菩提果義也（意云。十地證道是有成菩提證果義故也）是名爲平等性智也。約人名寶生佛也。故祕藏記云。南●證果也（文）私云。依此義意故五相之中第三相名云平等性智。菩提心論等亦名金剛心。亦成菩提心也。第四成金剛身。用第四●字而爲方便具足義。其佛是●彌陀佛也。其智惠是妙觀察智也。祕藏記云。西方●方便（文）是五相之中當第四相也。是妙觀察智之說法教化衆生妙用方便。名云方便也。第五證本尊身者。是入涅槃義也。以第五●字爲其義也。若約自利德者。通法能界體性智即是法身般若解脫大涅槃是也。若即亦約化他門之智者。成所作智是也。是智起佛地之中三業化用。利益衆生智也。若約人名不空成就佛也。故祕藏記云。北●入涅槃也。私云。大日抄記云是正覺之果果也者。即是義意也。故蓮華部軌中取成所作智眞言。而爲第五佛身圓滿之眞言意者。因此義也。是成所作智者。是法界體性智之利他之作用也。即以大涅槃爲其自性體故也。此大涅槃者即是法界體性智是也。等正覺果之果者大涅槃是也。是即擧智用而取此體。意可用者即取成事智也。體者大涅槃是也（此●者理實可作●也）尊勝儀軌且取大涅槃之利益衆生作用之義邊而爲第三成所作智之眞言也。而蓮華部儀軌但取大涅槃之自性體即爲利他化用之德圓滿義邊故而約第五佛身圓滿之眞言者。即取是大涅槃之體。即成成所作智者。是取作用義邊。而欲顯示其自體法界體性智故也。是成事智。是大涅槃之作用也。大疏四云。鼓音如來如天鼓都無形相。亦無住處。而能演說法音警悟衆生。大涅槃亦復如是。非如二乘永寂都無妙用故。故以爲喩也。
  問。大涅槃體何物耶。答。密嚴經云。得解脫智惠如來微妙身。云何爲涅槃是滅壞之法（云云）意云。以法身般若解脫三德一體常住不變法爲大涅槃體云也。依此三德一體大涅槃義故。金剛頂經即說名不空成就佛者此義意也。問。若爾者何彼抄記云。初阿字在東方如梵音東字。即有動首之義。以順世間法諸方東上故。喩菩提心最是萬行之初也。其名曰寶幢佛（云云）約初阿字有二義之中。而此抄記意者且取最初發菩提心之義邊之一分意也。菩提心論云。
    東方阿閦佛由成大圓鏡智亦名金剛智也（文）又抄記云。次阿（私云。第二阿字）字是行菩提也。若但菩提心而不具萬行終不成果。與先因菩提不殊。其佛是華開敷華也。又記云。次華開敷佛行義（文）論云。南方寶生佛成平等性智也（文）又抄記云。次暗字三菩提也。以滿行故成正覺。其佛名阿彌陀即西方也（文）又云。次阿彌陀是受用佛成大果實。受用其果無量（文）論云。西方無量壽佛由成妙觀察智也（文）又抄記云。次惡是大涅槃。其字曰天鼓音。是正等覺之果果也。論云。北方不空成就佛由成成所作智也。又抄記云。次惡即入中字。是方便也。此是毘盧遮那佛本地之身。花臺之體超八葉絕方所。非有心之境界。乃至即是方便也（文）而何此祕藏記與抄記二說遙相違耶。答。此二說雖癈立門別而各述異端。終無相違失也。以安公所云胎藏中。初以行者意處爲曼荼羅。上觀蓮華臺中安阿字以爲大日種子。若約此門第一●字爲大日種子。若入佛地五智圓滿大圓鏡智成●閦佛。是菩提心。若約此門第一字阿字爲阿閦種子（文）可通釋此上二說相違也。意云。以本覺佛性爲大日尊之法界智時。以第一●字爲大日種子也。以始覺圓滿果爲大日尊之法界智時。以第五惡爲大日種子也。依此義故蓮華部儀軌及指歸等同祕藏記義。故以最初安通達心體而配法界體性智也。餘四相隨次配四智也。尊勝儀軌是依入佛地時五智圓滿次第義故。而先列大圓鏡智。次列平等妙觀成事。而後列法界體性智。次第如次以第一阿字配不動佛。乃至第五惡字配大日尊也。重意云。蓮華部儀軌及菩提心論等。是擧性得本有菩提心及修得一分之最初發菩提心而合立通達心名爲第一相也。故大疏云。開者開佛知見。即雙開菩提如初字。是菩提心義也者是意也。如尊勝儀軌者。且置性得法界體性智。而直擧第二菩提行之中初發心住一分。而爲第一心也。是發行之中以爲最初行位故。配五佛中之第一寶幢佛之大圓鏡智也。此義如抄記云。初●字在東方。如梵音東字。即有動首之義。以順世間法諸方東爲上故。喩菩提心最是萬行之初也（云云）此義意也。蓮華部儀軌菩提心論等意。是從法體而生起智用義也。是五智之本末次第也。尊勝軌等是始從初發菩提心之智用而遂得入法界體性義也。是得智次第也。體者法界體性智也。用者四智心品是也。彼十八會指歸意直約佛果橫義。而明五相成身義。故五相成身者即得五智云也。但不必以五相如次配五智次第義也。又義若約因位之分得智者。謂從第三金剛心行以後。小分得妙觀平等二智也。菩提心論金剛界儀軌等約因果勝進之竪義而明五相身。故無二義相違咎也。復次金剛頂宗所辨五相成身義相當大日宗所明五相種阿字五因行證入方便究竟玄意也。是意又約竪義明之也。將可悉之也（是以上所引祕藏記五種阿字次第可配五相義也）問。如菩提心論十八會指歸等說第三身名爲金剛心。而何末代人師私記多分說第三心名云成蓮華心耶。又菩提心論指歸等說第四相名爲金剛身。何亦人師等多分爲證蓮華身乎。答。今案云。彼論及指歸等約金剛部義而立第三身第四身名。故名云金剛心金剛身也。餘人師等所作記中依蓮華部本儀軌而作記。故立成蓮華心證蓮華身等也。各各存一端無相違失也。
    問。五相成身通五部乎。答。爾通也。問。若爾者何儀軌唯用立蓮華部名乎。答。五相成身是雖通五部而蓮華部是殊要義也。故且蓮華部而儀軌明五相成身義也。謂以一切有情之八分心蓮華爲因而成佛果。故殊約蓮華部明五相成身云也。菩提心論且約金剛部辨五相義也。故大師口決云。次此心月輪上中央●字。前●字。右●字。後即●字。左●字是五字三遍念置令分明之。觀念●字變成窣都婆。●字變成五𦙶金剛杵。●字變成金剛寶。●字變成開敷紅蓮華。●字變成羯磨金剛杵。三遍念令分明之（云云）是義即以五相成身周普通觀五部法義也。
    問。就此金剛界念誦供養儀式。始從初位普禮淨三業以下次次若四禮乃至業障除成菩提心。是皆三密頓證法而無不五相成身所攝也。而初起從普禮行以下乃至業障除成菩提處已無不攝因行果滿之德也。而有何意此後更作五相成身說。而更明發菩提心修菩提行成菩提果。而爲眞言。
    問。中成佛軌則耶。復次第五佛身圓滿諸佛加持後又更明修佛所可具足相好莊嚴嚴。烏瑟尼螺髻等寶冠。五佛灌頂等種種事耶（二問）又何於佛令具足如是種種莊嚴畢以後。更明現智身見智身等相好之觀行耶（三問）又何說此觀智見智後更爲成菩提義耶（四問）如是等意頗前後相違上下返亂。云何可通釋乎。答誠如所難。此義最難決。古來諸德競家家雖作此記釋尚未見致此疑問者也。何未値述通釋人也。今末學嘗通此難。而甘心方方欲修此法也。且約修眞言行菩薩大途有二類。其二類者。一者漸悟行人。謂仁和尚教王經疏云。且漸有二種。謂漸漸頓漸。所言漸漸者三乘教。是如來誘引衆生之法。若祕密頓教是如來隨自意之法。一即無量。無量即一。入有不有。入無不無。有無常一名爲祕密頓。一即無量故不妨於頓。亦有次第是爲頓漸。無量即一故不妨次第而亦有頓。是故漸漸不同頓漸（文）頓悟行人。謂菩提心論云。從凡入佛位者。是即三摩地者（云云）又大疏第一云。清淨句者。即是頓覺成佛神通乘也。今此眞言門菩薩若能不虧法則方便修行。乃至於此生中逮見無盡莊嚴加持境界。若欲超昇佛地即同大日如來亦可致也。乃至云。唯以一行一道而成正覺（云云）而今案。此蓮華部儀軌所明金剛界瑜伽念誦供養儀式前後次第。是大概約頓悟眞言行者。而說此修行次第位法也。即其所行行法皆不出五相成身之五位行法也。此行法一一皆被攝盡五相成身法也。但於彼軌中業障除成菩提後而明白五相成身名義者。是且引漸悟一切義成就菩薩迴心。遂勝進果海之傍。例而欲爲今頓眞言門菩薩修眞言門行業之規模故也。故今此頓行人之所成業障除成菩提後（是初地成佛也。不妙覺成佛也）方更引用此一切義成就菩薩往昔所成五相成身軌則云也。又加之此頓悟行者之成菩提後。明一切義成就菩薩所行五相成身位法意者。此頓悟行人斷除第三重極微細妄執事。可如彼一切義成就菩薩所離三妄執云也。此一切義成就菩薩方於有爲緣生諸法。能以十緣生句法既證達此諸法無性空理也。而如彼一切義成就菩薩空惠。而此頓悟行人亦修習此空惠而能應離有著妄執云也。故可知。約此一切義成就菩薩而方所明五相成身位法。是不可開此連華部軌中前後所說頓悟菩薩所修眞言門法則也。修此法事二類別故但取修漸悟之所成先例。而爲欲助成當今頓悟行人修學故引此古迹之比例云也。是即爲當今行人能以是例足爲規模故也。故菩提心論云。如金剛頂瑜伽經說一切義成就菩薩。初坐菩薩座取證無上道遂蒙諸佛授此心地然能證果。凡今之人若心決定如教修行不起于座三摩地現前（云云）又攝眞實經云。爾時菩薩依前觀照而白佛言。我今已見佛言。云何爲見。菩薩答言。見滿月中五股金剛。一切煩惱悉皆摧碎如銷黃金。其色煥然。如此智惠最爲第一。即是諸佛不生不滅金剛之身。如彼菩薩觀於月輪。瑜伽行者亦復如是（文）此經論文證大明白而至要也。可察之也。意云。如彼漸悟一切義成就菩薩之善能修得此法佛所得果。便而今頓悟凡夫如彼修行者必定可得此佛果云也。故菩提心義云。一切如來大菩提心普賢菩薩一切義成就。五相成身須三十七尊心王境界自受法樂欲現成。佛示現凡夫。是釋尊會圓教菩薩外迹以爲眞言行（文）此義意云。佛假示現一切義成就菩薩相。而所以表從顯教極果方初歸入密教佛果義者。與實行頓悟眞言行菩薩而爲欲令所學規模故云也。又解。擧此一切義成就菩薩。從種因海圓滿果位。初入三密三摩地門之所以者。欲此三密教出過餘顯教中一乘三乘法之不共德也。謂一切義成就菩薩究竟種因海果德成就人。尚遂歸依此眞言法而成辨自受用身究竟佛果云也。何況凡夫人豈不歸此法乎云也。成菩提次後更明此五相成身無咎也。是約此頓入行者之其行業積集時。方追彼一切義成就菩薩之所行古跡。而以修學眞言行。而後方可證眞言門之佛果云也。成菩提者。不謂妙覺果也。此所云成菩提者。同古德記釋此成菩提文云。一切衆生各有菩提心性。是菩薩令發起自亦發起也（云云）意云。是非指究竟菩提果位也。是當眞言法中發起初歡喜地成菩提義也。成此義正即於顯密二教各有文證也。謂如法華論所明法華分別功德品所說五番成佛。皆是爲初地成菩提義也。又如大疏第十五云。此初地十心滿即能分別身爲佛土等（文）以業障除所以攝入第三成金剛心者。此業障除滅義。是初歡喜菩薩之所得滅罪德故也。是斷罪障方證初地功德義故也。業障者。三業不善決定業也。謂十惡五逆等也。又障者異性障等是也。又是於三妄執障中除滅眞言門中所立之第一第二妄執障也。但未斷第三極細妄執障故也。又解。是相當極無自性住心等中妙覺佛果也。若依此義者。分斷三重三妄執。是因分所立物也（已上第一問答云。）
    此次明五相成身義。及諸佛加持眞言意者。如前辨擧慚悟菩薩入眞言門所修軌則意也。是爲頓入者所軌則所引傍例意也。此次烏瑟尼法螺髻相好藏。乃至甲冑結冑等莊嚴儀式等義有二説。一者是專不謂先所明一切義成就菩薩所應修習五相成身中莊嚴等義也。彼人入眞言門而覺本覺本有之境界時。自然即所顯得從本來具足成就法然諸相好莊嚴等功德之法也。故攝眞實經云。復作是念。如斯觀門是佛境界。我今始學知心清淨。見身作佛。衆相圓滿得成菩提（文）私曰。是雖別不修相好業而自然所顯得當此義也。又元曉師劫章云。十地外有一萬一千一百劫。後千劫學佛威儀（文）此義即當一切義成就菩薩未入眞言門之以前行也。彼菩薩若入眞言門成法佛時。頓自然具足法身相好也。以此義故大師御作蓮華部儀軌記云。次佛身圓滿以證心清淨自見身爲衆相皆圓滿。首著五佛冠住於智拳印。皆有大月輪。坐白蓮華座。即證薩般若（文）私云。此記文明一切義成就菩薩之入三密門後成法佛果時所得相好云也。而何今於此處初更可修習彼相好等事業耶。故知。是處所云事前頓悟眞言行者之直所可修習相好莊嚴也。
    問。五相成身佛者。是既修生覺滿始覺已成佛也。而何此記中云自身是以自性理成五相成身佛等乎。答。約以他人已成五相成身佛而返爲今行者之己身佛身故。假以云自身是以自性理成五相成身佛等也。是又約入我我入意且成此義說也。實本尊是五相成身已成佛果也。而約今行者始覺未成人之所而成此說也。但本有佛性理者。自他平等佛與凡夫無增減差別也。依此義故説佛果已成五相成身位。而爲今行者之自性理成佛性云也。故大疏云。如是加持受用身即是毘盧遮那遍一切身。遍一切身者即是行者平等智身（云云）問。有何意用此觀乎。答。行者恒以他人已成佛果爲本質本法。而能修習自身成佛觀想。故以佛身爲己身。以己身爲佛身也。此中且就以佛身爲己身義成此説也。約己身未成佛義故說他人已成之五相成身已成佛。爲行者之自性理成佛云也（已上第問之答）次現智身者。此示明頓悟人行法也。古師記云。身前想月輪。於中觀本尊。諦觀於相好遍入金剛已（云云）次見智身者同古師記云。先行者前所觀本尊相好重見也。自身是自性理成五相成身佛也。說是自性法身也。今行者前所觀智法身也。故爲令理智無二見行者前所覺佛召入於自身也（云云）又他師所造四卷記云。見彼智薩埵者。先行者前所觀本尊相好重見也。又云。應觀於自身者。自身是以自性理成五相成身佛說自性法身也。今行者前所觀智法身故爲令理智無二見行者前所觀佛召入於自身也。故云鉤召引入縛令喜作成就也。謂縛者竪住之義也。是故現智身即是觀本尊也。之次見智身。是明見所觀本尊召入自身也。故普賢儀軌云。次復觀本尊心變爲本尊身相如前自觀。今亦然。爲顯法智體無二前觀五相所成就所謂自性之法身。今觀者是智身也。是說五相成身佛。乃現智身前見智身悉也（文）就此文中。文云次復觀本尊下至智身也者。普賢軌文也。是說五相成身等三句文者。是彼記主私釋成彼普賢軌文所明前觀五相乃至是智身也之文意也。意云。現智身者凡以普賢金剛薩埵而爲一切義成就菩薩也。而今即以此菩薩所成就五相成身中佛身圓滿德。而今爲行者本所尊。而求成就此法事也。故行者於自心中變現彼尊相好莊嚴相。即以之軌則而爲本尊。而求欲修成佛果功德也。故軌文云。見彼智薩埵等云也。所以釋文云。是說五相成身佛乃現智身也。又文云。前見智身*悉也者。此文意云。於前曾所見本尊之相好更重明了證見而爲自身體也。故云前見智身*悉也。無別意也。謂前見智身*悉也者。現智身者。是見智身之前所觀本尊相好。更亦今重明了見名云見智身也。又解。前見智身者是不謂前後義之前也。但是見智身觀智面之前。將即見智身現前云也。
    問。其見智身之面前。即指名前。而云前見智身之文證如何。答。覺抄云。安公云。五祕密軌先成金剛薩埵大智印身。次於身前亦觀金剛薩埵智身引入自身故（云）是文即其證也。問。引記文所云自身是以自性理成五相成身佛。說自性法身也者。此文意云何答。此文意云。行者之從無始法爾所成就本覺無漏法身功德者。與此今始所顯現成就五相成身即無二無別意也。所以云以自性理成五相成身佛也。又解。此理智身中所現五相成身者。指性得本覺五智性也。此見智身者。指今行者之修得始覺五智也。又於上現智身中辨明見彼本尊相好莊嚴相也。於下見智身中。辨明見此行者之新成佛自身之相好莊嚴相也。是新現佛是依彼本尊。本尊即自身。自身即本尊。無二無別義。故以於本尊即召攝行者自身。是故現智身即見智身。見智身即現智身云也。又義如大師降三世五重結護記云。自五相成身至金剛拍。名理法身成（成者覺悟之義也。即身成佛義有此）理法身既出現智法身亦可出現。是故云現智身。即結印可誦眞言。次智法身既現其體可見。是故云見智身。彼智身即自身故名爲智法身成。理法身之上起智云智法身。智之下所顯云理法身。所以理智二身無二平等。喩如有玉玉即體云理。玉光明云智。若宗意理智二身爲別。當爲一乎。不爾。一體異名。非名別體。何故建立理智二成乎。令易覺修行次第。立覺開無有次第各別之義。非前非後如有前後。非同非異而有同異也（文）私云。如本師所釋者。此觀智見智二身者是已成佛果位也。陳三昧耶者。是更所說顯此已成始覺現智見智二身。而令同歸本覺本有佛性義意也。亦是開顯應身化身等義也。若約彼古師釋意者。已上二智身是尚當因位行也。其所以者。於是所言本尊者。指金剛薩埵爲本尊也。此薩埵者。是尚屬因位行也。焉知。此二智身尚爲可屬因行位也。又前所引二家記文皆指此現見二智身正名行者。故此二智身尚攝因位行也。若約古師意而明其行位者。現智身是當第十地滿心等覺位之中修佛地之相好業行也。於此位中顯得隨分之理法身也。見智身者是當於等覺中所已修得之相好業。而今更於金剛無間道則正所顯得是見智身也。於此位中顯得隨分智法身也。又義約理法身方成始覺智之所觀境界義邊。而名爲現智身也。約智法身方成能觀始覺智義邊。名爲見智身義也。又義現智身是約於他身所有本覺理佛性顯現義也。見智身是約於自身所有始覺智今見了義也。於見智身而用四明印。其所以者。是表自他平等入我我入義也。次成菩提者。是正當妙覺佛果義也。是即前頓悟行者自身既成滿妙覺佛果義也。若以此二智身即配當五相成身法者。現智身當第三金剛心相。見智身當第四金剛身。陳三昧耶當第五證本尊身相也。此現智身第三位約頓悟行立此名也。彼五相成身是約慚悟行而立其名也。軌云。成本尊瑜伽稱誦三昧耶薩埵鑁明已。背後遍入於月輪。彼中尊觀薩埵體我（云云）此中觀薩埵鑁體我者。以始覺令歸攝本覺義也是始覺本覺平等無二別義也。又成菩提亦名陳三摩耶者。約利他之本誓而立是名也。成菩提名是約自證果之名也。此中成菩提相是當已成五相成身中證本尊義云也（已收第三問之答）。
    前所辨五相成身是關漸悟成佛義也後所辨現智身見智身成菩提相。是關頓悟成佛義。故五重結護云。自五相成身至金剛拍名理法身者。是約對依是頓悟行者觀之前。方觀彼漸悟所得五相成身佛。而爲境界義。指彼五相成身佛。則爲理法身佛云也。
    次明自性自受用法身如來所居器界也。是次明五相成身後之自受法樂境界義。是名爲此軌中羯磨會也。故指歸云。金剛界大曼荼羅菩薩說毘盧遮那佛受用身以五相現成等正覺（云云）是說自受法樂事業威儀相。良是名羯磨會義也。次此後明三摩耶會也。是說利他行法也。故指歸云。成佛後以金剛三摩地現發生三十七智。廣説曼荼羅儀則。爲弟子受速證菩薩地法（云云）。是即此義意也。
    次明供養會。是通自行化他二義也。就中有三意。一者新成佛爲報古佛恩故成供養行也。二者法佛直爲引道弟子故說弟子所可成作之供養行也。故指歸云。說引入弟子儀。此中說蓮華部供養儀（云云）三者證得法佛果以後爲自受法樂故。示現供養自身佛之諸供養事業也。故教王經分別聖位等云。自受用故現三十七尊等（云云）。而胎藏界爲求成佛故先修供養行。金剛界成佛後爲報佛恩等故修供養行也。其意可悉之。供養者。大日經祕密曼荼羅品云。供養有四種。謂作禮合掌。并及慈悲等。世間與花香（云云）意云。佛菩薩及一切衆生能作自利利他三業一切作善皆名云供養也。謂取要言之。利益衆生而令歡喜諸佛。故名爲供養也。供養義是資益自他爲義故也。
　　問。從初普禮以下入眞言門軌儀有重重軌則也。須先遇善友緣開此三密教法。而成信仰心也。次遇眞言傳授阿闍梨。而發起堅固深信心。歸依三寶境界。方受此深密行法。而欲修此行法是時。先可奉禮拜三寶。齊是方且名可爲第一通達心之前相也。此通達心有二種相。一者所通達境。所謂第九阿摩羅識是也。是即本覺常住佛性也。是本覺是一切有情心性中從無所具足成就法爾常存性得法也。是即阿字本不生理者即是物也。此理即一切三世十方菩薩當所應了知通達法。一切諸佛已所證達法。故名云通達心也。而此本覺性是即恒沙萬德之所依體也。而一切衆生爲無始無明煩惱等被覆弊。而此本覺功德法不令顯現也。而纔遇善友等緣雖聞信此法。未逮開顯覺悟此法故。因茲尚以最初發菩提心方屬所通達義也。二者能通達心。謂若齊以聞思修三惠之隨分了知此法。方屬修菩提心行也。故以最初發菩提心方屬所通達義者。大疏云。開者開佛知見即雙開菩提如初阿字。是菩提盡心也者。即此義意也。是指初發信心菩提心云即雙開菩提也。意云。是本有佛性與初發信心俱是菩提心之初因緣。故合以攝一種。而總只云開也。若譬者尚云晦夕月總無光也。雖云爾過日月合宿一剎那時。此晦夕月有少光。雖爾尚方屬無光分也。是亦爾也。是即當是眞言門十信位也。
    問。以何義知初普禮是攝第一通達心義乎。答。准漸悟一切義成就菩薩之蒙法佛驚覺。初迴心眞言門時。明第一通達心。其儀軌文云。告言。善男子汝之所證處是一道清淨。金剛喩三昧及薩婆若智尚未能證知。勿以此爲足。應滿足普賢。方成最正覺。身心不動搖。定中禮諸佛。眞言曰。唵薩縛怛他誐多波娜滿南迦嚕弭（云云）。此中普禮已畢是五相成身中通達心之最初相也。准之可知。於頓悟行中此普禮是相當最初通達信心相也。此後始從淨三業之觀行以下。乃至大樂不空等者。是可屬第二修菩提心行法也。是即當此眞言門三賢位行也。所謂十住十行十迴向位是也。此淨地淨三業四禮等行法是稍成觀行深遠。故方攝第二修菩提心行也。
    問。以何義故以淨地淨三業行攝第二菩提心行乎。答。儀軌中法佛爲一切義成就菩薩。示第二菩提心相。其文云。心爲阿羅耶。修淨以爲因。六度熏習故。彼心爲大心。藏識本非染。清淨無瑕穢。長時積福智。喩若淨滿月。乃至踊躍心歡喜。復曰。諸世尊。我已見自心。清淨如滿月。離諸煩惱垢能執所執等（文）。是意豈當淨地淨三業義乎。意云。淨地者是覺知藏識心地之從本已來清淨不染本不生理也。是名云淨地也。淨三業者。覺悟藏識所持三業之煩惱等雜染種子本不生義。而淨除三業罪等。攝第二菩提心行也。頓悟菩薩之行菩提心義准此可知也。何況觀佛金剛起四禮等豈不行菩提心所攝乎（具義可見蓮華部儀執也）。
    復次以初普禮行直攝第二修菩提心行義有也。普禮即行菩提心之行故也。若依是義者。以普禮以前信仰。歸依三寶心可爲第一通達心也。問。若先所明成菩提是言初歡喜地者。其以前若金剛縛若入智合智等是定可地前行也。而何彼軌說金剛縛文云即以縛能淨第八識亦除雜染種。又說入智文云。想善無漏智。入於藏識中（云云）故知。是尚可屬地上行也。答。此等文只或約觀想之有勝用而引成後無漏德而言之。或亦約假立無漏義言之也。問。其假立無漏者何義乎。答。勝鬘經寶窟引佛性論意云。流有三義。一流入三界。二流退失。如退失色界生下界等。三流脫功德善根失戒定惠。今此三流故名無漏（云云）今此合智之無漏義准可知也。或又地前三賢位有成就生空智之無漏義也。又摩訶衍論三云。趣向行者位在三賢。於此位中人空無漏成就自在無所疑畏（云云）若亦金剛縛之淨除藏識中雜染種子者。但是明三密法功用也。忽不可關行者無漏智力斷惑德也。或行人觀想前可謂依三密法身一切惑種盡義也。又入智觀是地前觀想也。故古師蓮華部儀軌記云。次入智出本尊儀軌。八葉白蓮一肘間。炳現●字素黃色。禪智俱入金剛縛。召入如來寂靜智（云云）私云。此入智若是地上觀想者。何於此處可用彼地前觀行中所用一肘狹少月輪觀乎。故知。入智是地前觀想也。次合智者前觀想增長成堅固也故古師記云。合智印名云如來堅固拳也但始從業障除成菩提以下。乃至現智身者。是當第三成金剛心也。此位即從歡喜至第十地位也。前所明普禮淨地淨三業四禮等。是修菩提心初相也。乃至大慾及大樂召罪摧罪一往可配住行向三賢位行也。若約人可配薩王愛之人。又釋始從普禮淨三業以下金剛掌名爲第一通達心也。是眞言門十信位相當也。始從金剛縛開心以下至召罪摧罪。是第二修菩提心行也。是相當眞言門三賢位也。業除障以下如前釋也。是釋意云。金剛掌以上多依信心身修習行法。故名云發信心之中通達心也。金剛縛以下以無漏智除惑障。故名云三賢位之修菩提行也。業障除以下直斷除惑障。證初地已上無漏智。故名爲第三成金剛心也。但始從此普禮及淨三業等乃至成菩提心者。是關頓行人也。此中意明頓悟菩薩成佛儀式故。此中不可關彼漸悟人也。此意正明頓悟菩薩成菩提相故也。約此頓入者之修菩提心行中業障除成菩薩。後方如彼一切義成就菩提。能修成十緣生句觀法。而以後頓修得五相成身行法之果位。而今頓悟眞言門菩薩能可修習此行法。宛可如彼一切成就菩薩行之得果云也。修此行法應成如彼一切義成就菩薩之五相成身作法故也。仍頓悟法中委不明之也。然即此中間必可有修學眞言門菩薩之十地間所修行無量行法也。但是中且顯示十地滿心之間方修滿此法佛相好莊嚴等業也。但於此中略說初地乃至第十地行。而攝取此中間八地行意耳。若依普賢儀軌等意者。此現智者是明修相好之行成辨義也。故軌云。次結現智身。二羽金剛縛。禪智入於掌。身前想月輪。於中觀本尊。諦觀於相好。遍入金剛已（云云）此文豈不此修相好業義意乎。次見智身者。是當五相成身中第四成金剛身相也。此法是當眞言門中等覺成滿金剛無間道位也。是即因位極成滿位也。是位人即所修習諸業行皆圓滿也。故軌云。次結見智身。印契如前相。見彼智薩埵。應觀於自身。鉤召引入縛。令喜作成就（文此良於本尊以四明印而攝入自身也）此即彼修相好業之業成就畢。而以此相攝自身。將欲入佛果時行是也。次陳三昧耶又名成菩提者。是即當第五成本尊佛身圓滿相也。是即眞言門究竟妙覺法身地是也。故軌云。成本尊瑜伽背後遍入於月輪。彼中尊觀薩埵體我（云云）即此義意也。是前等覺已滿菩提已昇佛果。方自身背負月輪具足諸相好莊嚴而遍入金剛不壞體已云也。陳三昧耶者。成佛以後酬施陳利他本誓願義也。或布陳供佛本誓故云陳三摩耶也。
　　問。於五相成身中有廣蓮華斂蓮華二心。是何身所攝乎。答。於是有二說。謂有相似此觀與實證觀故也。一者依用心次第說者。地前三賢有廣蓮華斂蓮華云也。故是五相之中第二相之所攝也。二者依諸古師蓮華部儀軌。私記者此廣斂二心倶有第三證蓮華心中（云云。是即金剛心第三也）次軌文云。次應想大海等者。是明法佛所居器世界相也。是准文可知也。大師金剛界無名略記云。既正報理智法身今已圓滿成就。所以可有依報之淨土。所以次有道場觀（文）問。於胎藏界中何故於未成佛以前建立道場觀也。而於此金剛界法中已成佛以後建立道場觀哉。答。是有深意趣（云云）
    問。有此不同意也。答。且於胎藏界。是行者爲修行法。先建立道場。而修三密行。行法成就事是依本尊之助成力故也。因之先建立道場安置本尊。而修供養行法。其行法成就以後方成佛身也。於金剛界者。金剛頂經大途明一切義成就菩薩經歷顯教之修行位。而以後頓蒙法佛驚覺。俄入眞言法之頓成佛果義也。於此迴心向密法中事。金剛界諸佛俄如胡麻。遍滿大虛空界。而驚覺一切義成就菩薩。而令入眞言法。故此中忽不建立道場莊嚴儀式也。但以虛空爲道場義也。而以此一切義成就菩薩之入眞言門之軌則古迹。而可爲頓悟眞言行者之規模意也。但成佛以後要此佛可居自受用報佛之國土也。所以五相成身以後安置道場觀者。蓋此義意而已。而以理實言之者。二界且其成佛前後道場觀應齊等義也。
五相成身問答鈔一卷

（文治六年二月二十九日在妙字大宮□五十五□午時許書了）


