No.2494
追記

就大法祕法小野廣澤用意事
　　
    一。小野廣澤輩不存骨法。漫就修法致横望欲勤公事之條。爲法爲道甚以不可然之事也。其故者。東寺門流元高祖大師之傳寶雖爲一珠。末資之慢執相分。而小野廣澤之後。既及十餘流。因慈時去風移。師上繼之即璽區也。此教者傳來之稱意不均餘民。三不同用捨之習。於經説軌説師説之三意若皆有相違之時。只捨經軌之二説可守師説之旨（云云）師師頗誇此義歟。口傳縡軼以失本基之岫少少見侍都民。然毎事以古傳可重之也。但外儀法則之事進者。醍醐流用覺東院僧正記。勸修寺用寛信法務記。當流可用保壽院僧正記并愚記也。新舊儀則必不可不辨。抑於法有大法。又有秘法。有大秘法。所謂但大法但祕法兼大祕法是也。家家相傳無盡也。或有小野無廣澤之法。或有廣澤無小野之法。或小野廣澤共雖有之。不應公修之法。又應人修之法。互野澤兩門有之。此等斟酌宜守舊規者也。可修小野之法被宣下廣譯。可承廣澤之法被宣下小野之呈。先先有之。偏是上暗故也。又不辨人家我家之法。隨蒙昏宣下恣前勤之條。下暗故也。克惟寄耳於頴川。極眼於蓬海者也。哀哉世之澆漓。人之戻佷。此時漸競落。彼輩既爭出。有心誰不悲怜乎。先年醍醐流欲令修孔雀經御修法事有之。是則緇素暗昏之故也。故御所召時忠（干時左中辨）被仰含事由之處。奏聞之後被召返醍醐官符宣。保壽院覺成僧正承之勤勤了。上無義常之故爲輕骨。下無智之故似失面。凡孔雀經法廣澤無雙之大祕法也。小野雖非無孔雀經法。應公請之事自古至今當流許也。主法小野流之大法也。仍不可修廣澤之法（云云）雖然成就院僧正蒙宣旨有被勤事也。如法尊勝并如法愛當等法。勸修寺之外不可勤之（云云）勝覺僧正依院宣勤之了。當流輩勤例毀及兩三歟。範俊僧正門流之輩抱欝懷之條。非無其由。於如法者。鳥羽僧正爲根本法匠之事勿認弛。君必可仰勸修寺輩歟。尤備道之美止中。爲公家爲法流。旁可然事也。其家爲詮大法祕法。不限此等數多也。各被宣下其輩之事。尤甘心也。普賢延命法小野廣澤承之事無勝劣。轉法輪法相此還來法事。東寺門流雖有其傳。正無還來法名字之由。師説也。山門三井流正有還來法名字歟。但當流骨目經法也。付普賢延命有此事。種了陰口傳。加蘇生點也。所謂怛達點也。保壽院平等房法印。對堀池之故僧年房常隨給仕四十餘年。朝夕閑談自道故實之外全無之。我者動目驚耳之程祕事祕決。永嚴頗傍若無人放言鳴觜。其時堀池不能一口返答（云云）所主彼法印殊於還來法得細決之故也。香藥有祕旨不載之。更問之。孔雀經後七日請雨經等。是兼大祕法也。轉法輪還來等有祕名無大名歟（云云）但諸流相傳不同也。唯大法尊佛眼法花仁王等歟。是又他家相承非一揆也。依流可辨之（云云）偏有之輩動起自是非他之謬難。爲法間者歟。併不伺野澤之岫故也。東寺充七佛藥師尊星王金剛童子熾盛光等雖有之。應勅請事山門寺門之輩也。春外如此用捨不一計者也。且以地一隅可知三端          内侍所御神樂夜。有密勅有念誦。毎人不可知之。唯授一人之大事也。凡彼御神作禁裏緇徒被佛之。雖然被知食其奧旨。君偸召置曾一人也。予行年勤此事參修。既及一般。以保壽院僧正口決勤之。以二間御鏡安壇上奉加持之。右手風指或以散杖書種子也。不付御鏡面可收之也。種子●字。念誦愛染王也。如常供養法一座行之。不鳴灑水器。又不振鈴也。結五古印誦振鈴明也。染愛愛染内外光明心殿可觀之也。此時愛染王印智拳。眞言●。如法愛染王之祕也。身密舍利觀之。但彼舍利三辨寶珠形也。如法愛染王者全是●也。不懸晒形安●行之。實運如法愛染法懸尊形（云云）但開持彼手安三辨寶珠了。醍醐祕説（云云）
　　理趣經法五祕密法同異也。金剛薩燈初後之三摩地也。理趣經法者初金剛也。種子单●字也。慾觸愛慢等五尊各住別月輪。五祕密法者後金薩也。五尊住同月輪。種子重●字也。以此爲異。此經金剛習合。相應經愛染王之事二經祕旨也。相應經大阿闍梨位品者。不動品也。不動品者金剛薩燈品也。無畏三藏以此品毎日令看誦（云云）其持經題名云。大阿闍梨位不動成怒王經（云云）是則相應經大阿闍梨品也。仍一字無相違（云云）理趣經相應經以此曰二經。理趣大事習留相應。相應大事習留理超也。相互搆義。所謂影略互顯經也。隨明師更問之
　　護摩本尊事。流流相論也。師云。護摩本尊者不動也。或傳云。火天是也（云云）又云。護摩尊者愛染王也（云云）此條如何。以火天稱護摩尊事推量義歟。以火天云護天之故。又以愛染王稱護摩尊事尤不審未勘事也。凡護摩者斷煩惱義也。不動者怨魔降伏尊也。故以不動名護摩尊也。諸尊護摩者可心得不一昧也。護摩總體全是不動也。愛染王護摩尊名言事。保守僧正口授云。護摩乾二明王三昧也。内護摩智觀者愛染王觀也。外護摩理觀者不動觀也。雖然護摩尊乾不動也。愛染王不可有此名（云云）少有其由歟
　　孔雀明王事。宗家大事有此明王（云云）殊當流有深奧習也。其祕傳者二明王習事也。孔雀者不動也。明王者愛染也。二明王不二稱孔雀明王也。舍利愛染舍利不動者。此孔雀明王事也。孔雀尾光寶珠者。●字能生●也。明王身白色也。金剛薩上作孔雀明王之中。半身赤白尊有之。二明王合體之由也。持珠青黒色也。此珠者一發有情生金剛性最初合宿●也。委旨更問之
　　諸尊行法散信心之始終皆佛眼金輪呪事。聊有深意之事也。是又二明五之由是眼者胎界。化者金界也。諸尊悉地者不動愛染悉地也佛眼不動。金輪愛染也。以此眞言名成就吉祥呪也。佛眼蘇息義。金輪有調伏義。一字金輪調伏舍利依佛眼助生蘇息也。胞内胞外之種子可思之。佛眼明王金輪明王者。如世間父母也。母悲父慈和合而生●事也。此佛眼金輪三昧也
　　諸天護摩有無事。天等護摩少少有之。所謂炎魔天北斗等也。其外依流尚有之。聖天有護摩事民也。但如常護摩調支分而行事無之。唯聖青天供如常行之習護摩意也。其意者。浴油則護民。觀火生三昧同中供之也。此事檜尾僧都正傳無疑（云云）此僧都傳併大師御傳同事歟。柳以所信也。可祕可祕。
　　
　　（本云）
    貞應元年十二月二十五日以御本書寫了。
    權律師信什。
    信什者大悲院僧正（云云）故僧正者理智院僧正降澄（云云）
    慶長十二年主月下旬。鐮倉雪下於莊嚴院書之。
    傳法沙門巷畏。
    校合畢。




　
　
　
　
　











































































