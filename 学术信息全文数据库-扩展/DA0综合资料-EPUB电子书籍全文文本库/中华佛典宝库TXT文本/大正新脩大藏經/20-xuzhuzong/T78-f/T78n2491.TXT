No.2491
右記


    夫有記紳之先言。上智下愚不移也（云云）雖然可訓者猶下愚也。不可捨之故矣。中情惟移也（云云）要以可訓也。所謂上智者千士之際有一俊。而其人須罕。下愚者百類之內有一癡。而其徒不遍。中情者衆含之每心也。交惡則爲枳。與善則爲菜。不可不愼。不可不訓也。其訓者先外刷容內納心。心直其容隨而直。容枉其心隨而枉。心與容相同水與器。心之水容之器也。孔宣立五常之中先以禮。分九德之中先以恭。禮與恭彼此志同與人以禮恭者是也。抑桑扈頭嚴雄于衆鳥。儒教容濃軼于餘令。故以儒教號桑扈。君無禮則臣濫。臣無禮則君怒。父子師弟之道復以若斯。加之。深持信須陰陽之冥鑒。篤至心憑佛法之加被。以此可爲常念善始善終之人。依有斯綺也。謂信者眞也。然蓄諂曲於心任虛假於口之族成群如牛毛似魚鱗。於如爾輩者非負人間之嘲譏容受天上之天罰者歟。只是懷祥取孽志之所之也。或陰德有陽報。或胡容約超人。物之相感自然之理也。感因信而生。信志之本也。雲集而龍興。虎嘯風起（云云）進思退案更非愚質之今慮。併在先哲之舊訓而已。
    童形等消息事。
    一。或聽鷄人之唱或驚鳧鍾之鳴。黎明早起先可盥嗽。然後奉爲當所鎭守及氏生神明等所作每日不闕可有之。所謂般若心經壽命經普門品等也。又五字文殊眞言虛空藏聞持呪等散遍任心日日不懈孜孜令續。次奉爲大師法樂。孔雀明王眞言并寶號（遍照金剛）可奉唱誦之。若依大唐青龍寺之祖例者。暮可讀禮懺也。但吾朝先德舊規無此事者歟。奉仕師匠毫釐莫違其命。親近禪侶涓塵莫失其志。左聚螢雪於窓中不慘編柳之勤。右設紙墨於案頭可專入木之業。粤半慕翰林五七言之風。半習簸河三十一字之俗。尤相應之態也矣。
    一常馴眤有序有才之僧。而親貴之如父母。鎭遠隔無法無智之者而厭去之如瘡瘀。古典云。厥友邪必其人邪也。厥友正必其人正。恰恰心相移故（云云）又云。欲見其人須見其友（云云）攝眞實經云。經萬億劫不入惡道。恒遇善友不退轉。彌勒會中得佛受記（文）內外縑緗之中嫌惡朋願善友之謂不可勝計者也矣。
    一。落飾之事以十七若十九可定其年限也。然翠黛貌紅粉之妝僅四五年之間也。相構其程競陰而學外典。緇襟之後可嗜內典也。先賢云。凡稽古者始爲立身。次弘道（云云）訓蒙三計云。一日之計在鷄鳴。鷄鳴不起迷其要。爲一年之計在春時。春時不種秋無得。一生之計在若齡。若齡不學老蹴踵莫悟。後生開口咲（云云）又仁宗皇帝勸學文。朕視無學人以何比之。若比草木。木有椿草有靈芝。若比禽獸。獸有麟禽有鸞鳳。若比糞土。土育民糞助五穀（云云）誠矣不學而牆面之輩何不悲哉。
    一。教童指歸抄云。彼抄者菅三品之撰也。其條條者硯面不可書文字事。書寫之時不可置小刀於書上事。以飮殘湯及水不嗽事。以帷帳并幔幕不拭手事。不踏壘緣事。不踏壘筵裏事。又不居事。以箸不用楊枝事。以白水不用硯水事。以酒不用硯水事。以諸箱不用杭事。外書并和漢抄物及手本等直不可打置壘上事。去月菅儒太子賓客爲龜若麿之讀書招請之。此事尋之處尤神妙御規戒也。殊不可疎全經之旨答申了。未日不切爪事。一日之中手足爪一度不切之事。以衣裳不拭一切物事。聖廟御遺誓之中有之。宜守愼之。侵之蒙無實罪（云云）但此事不可限童少。爲誰可惡哉。
    一。圍碁雙六等諸遊藝鞠小弓等事強不可好之。但一向不知其消息之還又非。只片端携得而痛不可張行也。就中於雙六者曾以不可操之。大師御制誡其一也。
    一。管絃音曲等事。絃管在左右若臣知治亂（云云）移風易俗莫善於樂（云云）然則布政有禮樂之兩規。聖君必聽諸音心知亂世治國之憂喜者也。先自一音出五音八音尤有由哉。夫一者以無爲始。無者虛無之道也。從彼虛無之道自然之一起故。此虛無之道自然也。一二三亦自然也。自然之辭通上下謂之一音。出生五音八音者一音陽音也。一二三天地人之三也。是皆物始而生時聲同始產聲字實相之意亦可思。五音出自五行。八音象於八卦。五行音圖云。音前無容之自音生故（云云）天地人三歲相起後國土山野澤草木禽獸等悉自彼一陽音生故萬物莫不含其音。儒圖根元意云。天生一始於此方水。地生一始於南方火。人生三始於東方木。時生四始於西方金。五行生始於中央土。又曰。天始生一者因一而生天非天生一也。故云。一生二二生三三生萬物。地生二者亦因二而生地。因三生人。因四生時。五行皆由一而生數至於五。土得五而五行也。五行同出而異時者出離其親。有所配偶。譬如人生亦同元氣而生。各出一家配爲夫妻。化生子息故。五行皆相須而成也。五行同胎而異居有先後。或人云。音有寒溫之響。是陰陽二音也。天地未分之虛亡無五音。一始出生之時陰陽濡氣生音是水音也。又陽溫氣生音是火音也。然後強氣生音是木音也。剛氣生音是金音也。和氣生音是土音也。此五音爲宮商角徵羽。從此生八音從八音生六十四音。是則八卦。八音生八八六十四音也。日月之音者以晝夜風爲其音。衆星之音亦風也。衆星有二種。或自月生星有之。自日生星有之。又有春星。有夏星。有秋星。有冬星有土用星。以此爲五星。東歲星者謂春星也。南熒惑星者謂夏星也。西太白星者謂秋星也。北辰星者謂冬星也。中央鎭星者謂土用星也。彼五星欲告世之吉凶之時必有其次。常逆風起而失違四序之節之時國災相起。順風起而正理四序之節時國祥相成。故風是日月星之音也。正之以五音。又曰。此五星吐氣是則風息也。悟國盛衰知人生死之法通八音之時不可迷之然則孔宣云。音克示物（云云）又內典所說以音成佛事。此文有淺深了見。淺義易知。深義者夫妙音薩埵三摩耶形費拏也。費拏者四絃也。此四絃有發心修行菩提涅磐四音。又名因行餘入音。大師御釋此費拏四絃四種法配之。後示件薩埵秘旨演即身頓餘之事。給枝樂薩埵者以音三昧引入衆生之方便也。深奧難顯故略之了。世間出世之生起中果終隱以音攝之無所不至者也。爰童體携此藝事先閣內外深義暫見遊宴逸興。緩心悅耳媒也。若又毀形剃頭之後聲明習學之時尤大切事歟。次音曲事上自一人下至萬庶謳歌之事是併治世安國之故也。禁裏節會或風俗催馬樂今樣等政令其一也。爲相傳家業奉公立身之世塵也。或倡家女白拍子皆是公庭之所屬也。然雖非其累家月卿雲客翫學其音曲之事古今流聞者也。所謂神樂者神世之妙曲人代之節歌也。近有白河院御相傳。頗衆鳥之鳳群獸之麟（云云）然間以君之所傳之道興臣之欲絕家。御則梁塵秘抄有其事。彼抄御制（云云）。故兒童令翫彼音曲可應其上也。但於禁中仙洞之陪臣者。尊卑學之。上下習之更不苦也。於當所童類者。自公達以下俗姓事此曲。清花家子孫等痛難備眉目之能藝也。此事白拍子一段而不云餘音曲。於音曲不苦事可苦事有之。宜分別者歟。縱令被其器令長其則。雖催天地之感成禽獸之和。廢筆硯拋文籍營之勞之事。甚以不可然者也矣。
    一。兒童食魚鳥以後不可勤日所作也。凡肉食等所用之時可外居者歟。諸院家禪坊者皆清淨聖跡也。然酒肉五辛等無法服之間更無憚之條。放𣷫飽漸之振舞也。但於酒一種不可禁止。大師既爲病比丘兌之給畢。上古尚以如此。末代何不放之哉。於五辛肉之類者堅守此式後侶勿廢。肉五辛等其薰臭甚熾盛也。佛菩薩并經教所在之院內寺中爭觸彼臭香。五辛禪徒病中自服之事當世所見聞也。左樣時節點寺院之外屋可有其療服。今窺聽當所之風儀。可然院家古上耆年之中破此禁制之由。近年漏歌之說也。是皆依有紅桃之寵愛。不恐青蓮之知見者也。從諸院主雖忽蔑予之喝精。常隨祗侯之法侶忽背此御所之定式。
    一。童子等朝食哺食之後口含楊枝出戶外俳佪立事尤見苦也。僧衆猶以可有用意。況於專齒艷之身哉。
    一。不伴扶誘之僧。不論晝夜之機嫌。恣亂遊他院他室事。不調一分也。總白地出行可乞其暇。古典云。君父與臣子有禮也。名此爲告面之禮。出時有免則君父之儀也。還而有告則臣子之禮也（文）故師資禮不可違之矣。
    一。於淨行侶栖。誘引漢女唐妃之屬。不憚亂會之事。間有其聞。是併爲佛法僧之怨讐。招火血刀之罪夭者也。教誡之利益不可過此事。如爾。少生等早可追却寺可追却寺内也也。次稱兒童乳母。號尊親之侍女。出入隔屋町之段。外見非可然之事。又依有制法。整立墩外出過而通語之條非神妙。只一向可停止之矣。
    一。常好里居事小兒之習。雖不背物理欲堪不堪。欲叶不叶。礿入之道也。繇遠而退因嶮而泥。何日何時至高至深。然四序各一度可免之。全不可送多旬。首尾十日之間可遂歸參也。
    一。童體朝必有所作暮不可勤（云云）長和親王家御庭訓也。定有被思食入之同歟。雖有所作強人目立無憚思景勢返返無骨之事也。
    一。堂上堂下往來之時通步之樣或高足音。或如馳走。無下事體也。不高又不怱可移步。禮云。以足音之倒爲狂步。以足音之空爲盜步。但是不可限童形。都以諸人之善惡也。
    一。持燭入人室內暗所時消燈可入歟。不然者無左右不開扉。停立戶欲火入可告之。是又通而可存用心也。
    一。黑夜面道往還之時必可持燈。爲闇夜神被侵事有先聞。若有忍于人者伴知音之僧不可用指燭歟。此御所者自昔常魔界異類出現砌也。高野御室御時腰纒赤裳法師其長一丈餘而持錫杖者於此御所北面提垂髮欲逃去。于時保壽院覺成僧正未少僧都之比。不慮出遇而目綾驚怖無極。雖然勵心結誦印明懸一切諸魔不能壞文之時。件法師捨童如搔消忽然隱了。中納言僧都施奇異之効驗則令遠天聽被立叡感勅使（云云）其後如此之珍事及兩三度者也。
    一。高聲吐口唾出鼻液事下賤之態也。是又必不可限兒童歟。次言語軟穩而不可周章。好雜談不可有多言。多言者是終諍論之基也。次觸事立人耳勿曰物理。但內心相構存道可正直也。次人擧而雖賞翫於事不可成其物。不奢而不卑。雖相兼多能有自擧之氣人之不勸。莫顯其藝。又人之勸誘之時餘辭之段風情過見惡氣也。宜如此斟酌留心思案。
    一。持雄劍於僮僕。挿魚刀於腰帶。經迴于寺中。其體不隱便。南都兩寺之群徒北京一山之惡僧各雖携兵杖。於兒童者必不爾（云云）況當所禪侶者皆武勇無跡形唯嗜修學計也。有何要少兒等可持武具哉。
    一。冬持扇事。寒中無用之上者。不可帶之（云云）凡不限翠黛楊氏。可及緇襟花卿者歟。雖然扇是笏代也。冬用之強非可惡。似有禮法。但冬用檜扇暖暑之比用蝙扇事尤宜。（云云）冬拔而用蝙扇之人可有之。携蹴鞠之藝黨也。
    一。酒宴席并一切會合餘早參慮外之體也。不可好也。遲參又及一會之違亂。可計宜程（云云）詩歌等會早參又似數奇之至。其上初心輩遇詩伯歌仙。座席未無人之時披講以前見合懷紙事大切也。且有仰提撕之旨。且似傾未練之憚。酒座之時餘爲隨人命傾數盃之事不便（云云）酩酊之基平臥之始也。然不終宴席中間可罷立歟。痛令早出之段又返返無念次第也。作文讀歌等會相構不可有早出。童參御爵之時。取髮末挿腰側左右意。
    扇置席罷立說。差腰立說。有二樣。笏者必差腰罷立（云云）古樣式雖爾。當世差腰立事相似有肝左宜也。置度罷立之段不被二見骨式也。
     一。盃禮事。座次下一兩人計一遍若二度申禮由飮之。下座所在程人數稠觸盃之事。甚以凡類卑劣之所爲也。是又可通諸人歟。
    一。詩歌會之時結構懷紙事。至于武館聖門之所通法也。而兒懷紙者一涯可存美麗者也。無風流直檀紙用之事無下覺待。下繪檀紙并薄檀紙等其外色紙盡美事不可有究期。又衣裳等事和漢會席出仕之時殊可鮮也。昔延喜御宇。此道中興之時至。和四人漢七人之外長子周篇。和什達者並肩調面天曆御時延喜直風相續。而梨壺五輩。竹園兩客。其外緇素折花探珠。觸境隨時。公私佳會。朝參夕望或飛錦車。或連玉冠。音白紙面有書鳳文之詩人。左右臂上有刷鶴綾之袂士。古人舊記披閱之處。殆驚目者也。當世五條釋阿禪門自若至老此執心不廢絕（云云）會料裝東別調置餘出仕不用之。高名振舞何過之哉。次當座續勤探題等歌數多不可詠之詩以可同。雖爲堪能童形。可有心者也。口埵風情之絕妙。可思露詞之齒玄歟。
    一。禽獸類飼之事多分小兒所好也飼小鳥之段雖無大失。一向可停止之。於鷄犬者說之內外典中多說其得故。先鷄有五德（云云）禮記所見也。五德者仁義禮智信（云云）或告其家吉凶（云云）又此宗以白鷄嗚尾爲相應物立秘壇中瓶事有之。現處分益時剋告之事大切也。又犬事遍學三藏傳記得犬而至聖處（云云）又大師以二犬爲高野山使者給。謂大黑小白也（或大白小黑云云先德記有此異）此外三國之際施哥異事不遑翰墨。御堂關白自幼少好而飼犬人也。至攝官此事不廢。世難之嘲之。或曰。出公事還私之時。於門口下車行庭上（春日御影奉安置之間自門被下車云云）既堂上近付程。秘藏香班小大老向吶攝政袖引駐之。振放振放進事兩般。雖然猶強吶之叱留之時。攝政召寄榻懸腰。留于庭上。然後召博士時。晴問卜筮。晴明有呪咀之筮蠱。其支度埋此也。可見之（云云）則鑿庭見之。三尺餘下有蓋覆士器。以五色糸千文字結之。開蓋見之無別物。只一文字書土器庭。其時博士申云。此術輒非所人之知。未墜于地術也。昔吉備大臣入唐之時習鷄林之術師傳馬臺之博士（云云）此術播磨國住道滿法相傳者也。其外相承輩當世不可有之申。攝政曰。件法師可尋誡。但在所難知如何。晴明其時乞硯與紙。繪畫鷺以左手吹放之申。以此鷺之所落可知之（云云）乃遣人令見之時。此鳥形墮三條大宮。如指掌有道滿法師。則搦捕之使者歸來。翌日被流遣于遠國畢。如此例餘古今所觸視聽也。白虎通云。守家獸。理主禽。名此曰雞犬（云云）或鳴兎置之空。或吠牛漢之雲。准南王之古。皆以奇怪之由來也。然鷄犬之外萬鳥百獸更不可免飼者歟。以制一隅之惡可知三端之失。此等條條染心銘骨生涯勿忘。現當巨益不可如之也。
    一。兒童定隨寺院例假事可有之。先當所例式二月十五日涅磐會。三月二十一日御影供。四月八日灌佛會。七月十五日孟蘭盆會。二季時正佛事。其外舍利會結緣灌頂（舍利會結緣灌頂定日無之）件日以捧物一種可備佛前者也。但結緣灌頂之時不備佛前可有心（已上條條爲年少者註之。定有後難歟。是併可爲下愚教導。不爲上智賢明）
　　老若甲乙消息事。
    一。當所佛事奉行人長和親王御時池房僧正（長信）多年勸此事。其後諸德交雖奉行。非清廉無沙汰事有之。故御所時長寬二年停累年奉行。定一回管領。興廢續絕。一年奉行之時。無非法懈怠之條勿論之間。以彼規式爲不易之處。治承三年又此骨法破而歸不直之例。所詮當所宿老兩三人所行也。無左右改之。聊雖有憚斟酌依事之條。胸中之愚案也。易云。悅非憚心不賢（云云）則追長寬之舊規改治承之非例。寺中留住輩。群遊之次。多分所沙汰者。人上也。然後兩三侶張行事誰不彈呵。可恥可恥。可思可思。
    一。舍利會所役事當寺僧分之外望申輩少少御許容之由故御所被仰出之處御門下耆侶等不可然之旨頻傾申上者難閣衆儀（云云）仍醍醐勸修寺住侶會役不相交也。今年正月又有沙汰。然間所詮雖爲當寺僧之外。載名於御門弟之張文輩。彼會所役等可催促者也。且自往年公家御修法之時小野智德應召供奉舊例也。如此輩何限此會可被撥無哉。尤無其理歟。
    一。自寬平聖主之御時。爲當寺御佛事被調置之法服等。住侶擧而恣用他所請之事。自由至也。是則執行之不儀勿論事歟。一向可停止之。若向後背此旨者。可處罪科（云云）
    一。此御所朝夕御勤衆事。於近院輩者不可有其煩。遠所住侶等。風雨之日往還之苦不便次第也。當番之間可陀此院左右廊也。其間朝夕事自御厨子所可致沙汰之由所仰下也。世長仕可存此旨。
    一。御前每夜出世番事。年齡定之所結番張也。三十以後輩不可勤仕之。雖爲三十不滿之輩。於綱衆者御免可有之。
    一。御時所御共擇定六人者也。一夜二人。初更御時一人。五更御時一人也。故定兩人耳。故御所御時。予申請之參勤送三年畢。其間御口授夜夜承之日日記之。行法故實法則并本尊秘現秘旨。以三年間之御說爲一生涯相承者也。
    一。每日酒著事。於御菓物者可置御前御棚也。其外食物近習輩觸案內有可沙汰也。參不參可任心。勿再召。御菓仰留事聊有子細。所定仰也。其志顯露難說之。諸衆若及誹謗歟。尤所被憚思食也。但此規式予一期之間事也。爲後世雖無要依爲行狀記之耳。    一。當寺院門前乞丐爲其依所。然諸院主拂之。（云云）不便事也。向後宜宿置也。
    一。此御所廊內四方掃除事。每日不可有懈怠之處。主典動致不法。行事不知有名無實之間。下仕不恐之歟。每朝可參之由召仰之。不可有怠緩也。但拂曉之參勤寒嵐是叵堪。於冬時者每度於御前一銚子可給主典者也。
    一。古典三水自北流而沒南。枕峙于北南於足（云云）然間北枕事每人存之。釋尊又頭北面西而入泥洹。雖然當寺門人等枕南可臥也。南嶺祖師遺跡。數箇所有之。尤可恐者歟。攝樣家人不足於南。是偏奉恐春日明神故也。
    一。每夜隔屋町燈料事。以土器（嵯峨）大二器可分入之。上口下口料二器充之者也。又自重陽日至于曲水朝。已上七箇月間炭一筐每朝可分入之者也。是非舊例。予始存此事耳。
    一。不便修學者有之。稽古之段所被聞食無其隱。於彼輩等者墨筆并料紙。隨所用自公所可申之。先立仰含沙汰所畢。是又予始所定置也。
    一。接入參客事。若出世當番衆若童形房官等所役也。其客或親王或執柄家類世華家等接之時。自妻戶入之。於其已下緇素者自直間入之。又客可存此式歟。乍立接之。蹲居接之事。可依客甲乙者也。
    一。主賓對面禮事。若可尊重之客。自褻居不出會。隨便宜而經大床入客坐所也。談話終後客不退出之前主不可立入也。先立客後歸入。又欲尊敬主之時。客不退出而入立於內。然後可罷出也。又主出送客事。尊敬之至極（云云）
    一。與人使者對面事。於貴所御使者必可遂對面者也。痛不可敬人使來臨之時出祇侯人可聞事由。使者與祇侯人對面之時。或接使者於內殿對面之樣。或中門對面之樣。於中門大床對面之樣有之。可依其使者甲乙歟。內殿如常。中門對面兼不置圖座之時。可蹲居也。中門大床之時乍立相互語言也。凡古集堂上者居堂下者立（云云）大床雖爲堂上。尚可立也。中門甚不可立。若主在簾中見出之時。雖爲大床蹲居可相會也。禮記云。將上堂聲必揚戶外有二履言聞則入言不聞則不入戶。○外開戶闔○有後入人。闔而○遂。並坐不橫肱。授立不跪授坐不立。主人不問客不先擧。虛坐盡後。食坐盡前。尊客之前不吒狗。讓食不唾。解履不敢當階（爲妨後昇者也）父子不同席。名子者不以國。不以日月。不以隱疾。不以山川。食居人之左。羹居人之右。母流歠。母咤食。母囓骨（爲有聲不敬也）母投與狗骨（爲其賤飮食之物也）賜菓於君前其有核者懷其核。水潦降不獻。魚鼈卜筮不過三奉者當心。提者當帶。公庭不言婦女（禪徒於公所與翠髮語言事常式也。可守此文也）莊子云。宗廟尚親。朝庭尚尊。鄕黨尚齒。行事尚賢。狗不以美吠爲良。人不以善言爲賢（已上）交衆不可不存禮故。禮記等文少少勘載之者也。
    一。衆會之時消息有之。早參輩自我座坪之程壘一二枚可著于下座。爲待後參之人也。餘龍鍾而著最下座又非禮。還而惡形也。又後參之人乞座於先著之人事其禮法有三樣或我座次下人乞之。次上人不乞之。或先上﨟乞座。後下﨟乞之著座。或先乞下﨟乞上﨟著座（云云）此三樣中以第三禮而爲宜也。
    一。著座脫草鞋事。人常爲式禮之後立向前方後樣脫之著座事。見侍幄屋座并床子等著時如然歟。此式不可有事也。先至我座坪之前蹲居成禮。乞座脫挿鞋。遷座上則立直。向後樣指遣右手。取裳投出後靜居也。然後刷衣文而以扇本直草鞋置之。非當座故實事。遇列座人聞物語事尾籠之至極也。不仰不顧不低而可直其座。常賦目於座上下可見諸衆之儀也。坐眠除之。縱雖爲極熱之比。強勿搖扇。又雖爲寒中時時披扁使之。無何晴時物馴可見也。始中終不浮不沈其起居直麗。而手持足踏削隅可圓者也。
    一。貴人御前乃至尊敬人對面之時顯露投出于座前。持數珠無禮事也。袖下少爪隱可持也。
    一。著會人通語之時乍同心壘字用拙言事。最比興也。能能有思惟可生辭。有職之輩相構執思事歟。
    一。公家年中行事輒不讀事有之。仍少少可勘之。正月二十九日七瀨年御秡。三月奏御燈御卜伊勢御神事。三月十一日。以前僧尼重服輕服諸不淨輩。不可參內之由。被立御札也。
    三枝祭式日不定也。撰定日（云云）
    四月一日旬平座節會陳座事也。改御裝束事也。    五月三日左近騎射荒手結。
    六月十四日御靈會祇園祭事也。
    七月二十九日役追事是相撲節會相撲人內取拔追負賞留勝也。
    八月十一日定考事定考者人召仕事勘定改也。逆讀事其說也。
    十七日例幣。神祇官行之。
    十月二十九日諸國大糧申之。
    十一月上卯日相甞會神祭也。相甞者神名也。上申日當麻祭。當麻神名也。
    上酉率川祭。
    十二月荷前使無常日也。陵被立勅仕事也。
    一日忌火大御飯。
    上卯日大神祭。
    八日土牛祭。土公祭也。
    十日御體御卜祭大神宮祈諸御卜也。
    下子日御髮上內侍役也。
    一。自元於顯密兼帶輩者不及子細。唯密宗中依爲諸用勤諸顯供養會唱導。乃至隨請僧道之陵遲宗之恥辱也。不當所爲（云云）常大般若心經五部大乘經一切經尊勝陀羅尼供養有之。若勤之可爲密供養也。大師弘仁心經御供養非顯式密供養（云云）
    一。正月修正御行事可然名僧痛之事也。故當所修正多故障人堅不可請之。代官可足事。近年諸堂諸院有修正定衆。結句若衆好華美輩呼修正法師咲之。未曾有狼藉也。若還聞之豈定衆有哉。向後呼彼作名之輩可處于罪過也。但北御所御影堂修正密儀也。每度無故障輩。謬而有競望。族人之所思取捨無力事歟。
    一。公庭年中行事。灌佛并佛名御導師顯宗役也。顯宗之中又痛之。可然名僧不應勅請。如修正法師。有灌佛佛名定衆（云云）末代樣事下人上故也。甚無道理事歟。
    一。近年痛十弟子役事有其聞。所詮瑕瑾何事哉。若年輩初勤十弟子後後加色衆之條。每人之事也。
    一。房官與修學者列座上下相論事。彼叵閣此難捨。進退失度。雌雄迷決。房官俗姓雖勝修學者是二族法師也。修學者是俗姓雖劣房官淨行禪侶也。共有可賞事。上者以和與儀參次第可上座。但又有一儀。常座席之體皆左右二行也。然者一方公達并童形座下修學者一列可著。一方公達并童形座下房官一列可著歟。又三十以前房官若黨不可著已灌頂修學者上座。紫位宿老房官座上未灌頂若修學者不可著也。此種種儀悉以相叶和與道。存此旨每時隱便可遂交衆也。又其品雖爲平衆於續一流之師跡輩者不及同日論也。又房官或御乳母子或外戚或時執權等沙汰外事也。因何競之哉。良家分禪侶上座不可有子細（云云）
    一。雖爲眼近無雙侍者。以禪侶令取小便筒有憚事也。大御室褻習御記有之。細處御共猶不苦（云云）然而自無人之時侯御共之事可有之。有其人之時不思寄也。
    今日六角中納言親經訪來閑室。則接入學窓小竹殿。此記端書令見之。兩三度讀之。初一遍微音也。若依催感歟。二三之讀吟。其聲無憚氣。結向拭老淚涅客衫。數奇之至寔用無者。然後閑話數剋不審事少少尋訪之。其事聊所書載也。木訥事。成人云。指鈍根者云木訥。以曲語云木訥歟。此條如何。答言。木訥者曲語勿論也。云鈍根者事求勘之。鈍根者默䛑（云云）木與默其音通。若木訥與默訥聞食亙御歟（云云）予重云。去比江進士龜若文會時。上句有之木訥是周利（云云）周利非曲語。鈍根也。其時彼老卿撫霜鬢無言。次問云。御入御渡云事也間常言也。是有職輩不用言也。如何。答云。其事侯曾不可有之言也。御入者入御事歟。御渡者渡御事歟。只猿猴之假形於人之喩也（云云）次問云。源宰相平宰相藤宰相等宰字濁而讀之。每人事也。源中納言平中納言藤中納言等中字。或濁或清呼之。是可濁事歟。故御所被○之。又權僧正之僧字清濁相交讀之。清而呼輩猶多類歟。是又可濁事同被仰之。又聖寶僧正名云尊師。師字可濁相傳畢。清呼輩有之。非名僧之所爲歟。此條條如何。答尊師事更不及愚判。上件條條皆可濁呼也。清事立有職輩中未承及。禁中之中字勸盃之盃字又清呼輩繁多。是同可濁也。又同車輦車之車字可濁也（云云）予問云。或博覽有才接官俳佪之佪字濁言之。故御所清被仰之。如何。答云。是可清歟。濁事不可然（云云）此不審共雖非差事。此記者本自爲童蒙成之一帖也。故書之。旦與大才老翁交談之事也。雖爲淺旨何不賞彼卿哉。
    本云。
    文永二年七月二日於鳴瀧御所書寫了。
    同三日校合畢或本。
    本云。
    慶長十二年六月中旬於相州鎌倉雪下莊嚴院書寫焉。
    求法沙門恭畏。
    校合畢。
    一本云。
    私云彼隆澄者理智院大僧正一長者法流者忍辱山親快之始御師範也。



