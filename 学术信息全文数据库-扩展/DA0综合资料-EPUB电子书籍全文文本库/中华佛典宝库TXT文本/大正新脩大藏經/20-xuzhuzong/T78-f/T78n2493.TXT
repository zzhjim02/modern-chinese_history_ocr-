No.2493
御記
　　
          守覺親王


拾要集（任思得記之故。事事似失次第。若有病愈者後可再調之）
　　
    今年東夷北狄相起。一天四塞不靜（云云）予自去冬以來。依蝙痾暫蟄居。其間室中之全體記留也。臥床以北爲枕。西壁●字一鋪懸之。臥床傍對●字繩床一脚構之（且爲消宿蒙。且爲取觀念）亦三重棚枕邊立之。脇息唐打勾白拂等有之。水瓶茶器藥盞等有之（此外略之）舍利壺并經經囊枕壁奉懸之毎日三時護摩壇一時供壇有之。以阿彌陀爲本尊（時時仰澄覺令修之。自亦修之）亦於供壇之所。日中一時有行道。誦經之勤所。誦阿彌陀三昧也。從輩澄覺龜若以下八九人祇候各息所近病席者也。此院移住之後。毎日記錄不怠。龜若右筆記之。存芳情之緇素等晨來昏去。彼中儒宗兩三輩常企參。誠是不忘往日聚螢不勤辛。相思當時臥兎之愁苦故也。加之或排小野之明窓。或搜廣澤之碧潭。凡眞俗交談恐琢磨裁繼之座玉與錦胥二者歟。如是送日月之處。聊依有所思。自四月二日索病隙記意中。
　　一。門流後輩專可存條條。
　　入此門室之徒。心以和爲心。身以靜爲身。進憶正直。退愧諂曲。猥吹擧自得。強謳稱他失之事。放逸無慚所爲也。消息云。禪徒制心斂身。不可好群遊。不可吐多言（云云）
　　縱雖爲宗旨不可及諍論。何況於世事哉。門主可崇尊也。譬如佛神如日月。法侶可和睦也。譬如龍雲如魚水。於諸事莫違逆。但非惡明邪事之隨順也。
　　一。爲門主之輩。先以慈悲深重之心。任其分域可濟立沈淪之門弟也。是則爲法爲君爲國爲民留心可思（云云）天長御記。
　　一。眞言行者若過衢之時。懸心於九想觀。不可忘無常之轉變。手結印口誦明可迴向。是併郊外亡魂及以諸禽獸蟲等離苦得樂之勝計也。大御室車中印言。偏爲此御用心也。件印眞言者。光明眞言印呪是也。
　　一。往來乞食等。近年吟道路。不可不憐者也。隨力及以毎日不闕可行施也。慈悲至極不可過此縡。傳聞寬平聖主點六齋日。西都東洛之際乞食等皆悉施行御（云云）仁和寺僧正除左京乞者施右京乞者（云云）愚意潜通之間。予且忝曩君之叡誓。且慕往祖之賢慮。毎日施行既及十餘年。是則滅惡趣之苦因成利樂之信力也。
　　一。理趣會曼荼羅若三形若種子。常終寫功可遂供養也。滅罪生善之計不可過此營（云云）
　　天長御記。
　　一。爲院主輩。於院家甲乙族。先以慈心須垂平等之思。雖爲虎狼訓必馴近。何況人倫親不親屬附釋門之梗概。以大悲爲基。然則自古至今。爲宗孤梁一天無雙之大導師。未聞無慈悲。相搆此旨如守筌暫勿忘。行學軼于人。尾羽聞于世之徒。自他門雖有其數。心操之貪欲。所作之邪非。自内及外令漏脱之時。心與事相違顯然。而上始君王下終黎民。鳴指反唇。是猶人中現處分之誹謗也。天上當空位之鑒見乎。或釋書云。不慚天曰無慚。不愧人曰無愧（云云）爭免無慚無愧之衆。不可不悲不可不思。亦傳授事諸師皆有偏頗歟。雖爲非器暗然之仁。其身或貴種之名或陶家之富。彼是相具故。耽重施居名聞妄授之事。諸流陷地之澆濁也。亦雖爲堪器聰敏之輩。其身生卑姓出貧屋。袷恰不便故。無敬施無聞徳之聞不授。因茲法炬光難續。後窓暗爲何。然者傳法阿闍梨據奚蒙祖師之冥加（矣）此一段安座右。慥以文止眼目心做思惟全是非。予辭高祖御素懷也。可仰可重。染衣不染心。剃頭不剃欲之類遮眼滿耳。
　　一。眞言行者不可好酒宴亂會也。凡酒是百藥之長。諸病之敵也。雖然醉狂之心如惡象如跳猿。於出世間破威儀之基也。上古先徳殊以禁制。末世禪侶最可誡者歟。主無賢聖。伴有懈怠。故遇此宴遊者。忘却諸事廢絶已營。就中屬桃顏之童。惱棘膽之黨。抱竹葉之青瓶持鸚鵡之白盃。滿寺院之中。跰欄階之下。其式甚以不穩便。但倩案物意。門下輩者多捨榮耀之紅塵。殆入幽閑之緇室。其間可哀者哉。稀救遊會之度。常向勸學之窓。相續印璽之惠命。可爲軌範之獨位。一向不能制止。然而接放逸之在俗。剩甕欲傾之時。惜興盡莫再召三呼事。相愼而可生暫會也。
　　一。酒會之時。諸衆自初不可掛袈裟。同不可持念珠。大御室御式也。尤有甘心一寺可守此旨。
　　一。兒童并禪侶者用腰刀事。更停止之。懷中所持殊似有造意。若及所見可行其刑（刑者可出寺院中也）
　　一。寺中老若可定衣色也。近比墨淺深不存。若年宿老之分別自由無極者也。三十以前輩曾不可入墨。三十以後衣少可染墨。其後逐年齡次第可加添墨彩也。至極官輩動不云老若衣墨深。高位宿徳之由歟。尤爲其仁于官不可及禁制。不可加謗難。先哲云。極位者必有冥道照鑒（云云）亦墨染袈裟事。四十以前一向停止之。入五十算漸可用之。但此式私之褻事也。御影堂朝夕之勤。乃至御前參之時。不論老若可用白袈裟也。
　　一。於任僧正輩者。毎事不可混平衆式也。番帳等名字可有意（云云）所詮實名可書主也。白地後言不可呼實名。御前召之時。可呼續院家名。若假名勅喚尚以其實名有御免。況於禁外哉。
　　一。朝暮勤事。朝以辰剋暮以酉剋。螺吹三度。承仕役也。勤始事當番役也。此院舊規檐掛小鍾而鳴之。自久壽以降改鍾吹螺。朝分九條錫杖理趣經寶篋印陀羅尼三反。暮分禮懺錫杖阿彌陀大呪九遍。諸衆持本可讀之。不可暗誦也。勤聲令無緩急。付著到事與勤始事。當番衆六人内若？役也。不參科有之。光明眞言九反書之送置古墳也。小窣都婆面以梵本書之。理趣經限初段。禮懺限五悔。遲參輩可准不參也。此等法多分例舊示之。昔以一月分六故。生番五日也。今以三日爲一番。昔番衆十人。今番衆六人也。
　　一。毎日一座彌勒供養法。付當番可勤行之。上三人役也。亦一座御影供養法。同會當番可勤之。但此法多有未受輩歟。然當番六人内。不云上下。以其一人可令修之也。
　　此御影者法三御子筆也。此法諸師説説不同也。或以金大日爲本尊。或彌勒如意輪愛染王等也。雖然般若寺僧正次第。誠以殊勝也。予以彼次第修之。
　　一。勤終後摺念珠事。諸衆皆不可摩之。座上耆老一人可摩之也。若諸衆有祈願迴向志者。於袖中袈裟下不令人見潜可摩之。此條於一切衆會可存事也。甚爲尾籠事之由。故御所提撕隨一也。
　　一。勤最中。不云大小。要事無左右不可立席也。但就公私有最急事之時。聊去座蹲居。請暇於上侶可退出也。不辨故實稱有要事。閣勤自在罷立佛前之條。奇怪事也。
　　一。眞言行者持齋事。當世其徒少少所聞也。予復近年爲持齋。竊溫古試今。信世因人。此事可宜歟。大師最初御威儀也。隨而古法匠多分持齋爲威儀。雖然強是非我宗本意。還以有其失歟。羸虚身持齋。殊不可堪事也。爰有哲明詞云。人依晡食亡氣神約命緒。晩呑氣谷神（云云）如斯術方有理無證者也。門徒中若侶持齋一向停止之。至暮齡輩者非制限。宜爲助道之糧者也。壯年族調氣力可嗜修學。持齋頗發病因縁也（云云）
　　一。五辛等事。眞言行者服五辛勤自行事。可依人也。或誡或免。予初習之時。堅守誡勞之。後不爾也。但以誡爲善。以放爲惡。善惡依人可分別之。一門跡宗匠等皆以如予歟。
　　一。眞言行者朝祈金輪聖王寶壽長遠。夕思親疎幽靈拔苦與樂。可修行法也。豈非深意乎。
　　一。眞言行者子臥寅起事。先徳訓也。然而末世行者。恐其器量不可合期。仍門流輩亥臥卯起可修行也。
　　一。眞言行者毎日不闕護摩法一座要可勤修之。亦一期之間。若三度若六度可勤八千枚（滅罪生善肝心云云。天長御記）
　　常有人言。護摩焚（云云）口惜事也。八千枚焚（云云）此言不苦也。凡如是非言衆中咲草也。能能可辨之。
　　一。門流輩毎日三時行法不可有闕怠也。晝夜四時精進（云云）雖然相當三科之故。以十二時首腹尾爲三時修行法也。夜分以寅尅爲首。
　　日出諸物發起之時分也。陰陽最初合宿（云云）一切義成就本有薩埵之一分淨識金剛不思議性也。陽小陰大（云云）
　　晝分以午尅爲腹。
　　日午諸物不二時分也。陽滿陰滿掌中南立者。踏已影盈器之時也。陽增陰減（云云）
　　夜分以戌尅爲尾。
　　沒潜還歸之時分也。大般涅槃寂靜知感應時也。陰陽複本之位。陽減陰增（云云）
　　以此爲三科也。檜尾僧都傳（大師御入定後。於東寺西御堂親授口傳給其隨一也云云）云。寶●大事者。毎日一座無量壽供養法是也。所詮迎戌尅毎日勤一座行法也。寶●者觀自在王如來。出妙觀察智定。入南方寶光虚空藏三昧也。印説法印也。言寶菩薩言也。三形紅蓮花上三辨寶珠（云云）祕決云。眞言行者縱雖爲何尊。以毎夜戌尅可修一座行法也。最不可有怠。若至最後終焉之時者。以須投華可燒香器也。香煙上可觀本尊種子。若病苦迫身不叶自行者。以他人令修之。須投華者撥遣意也。當知行者乘此投華焚燒之煙。直至寂光之土。最祕最祕。
　　一。眞言行者行學事。利根輩專螢雪之勤。勿倦日夜學。鈍根輩懇積修行之功。可報國家之思也。行學相共難達者歟。末代可尠其器。故大師云。有智無行是國珍寶。無智有行是國良藥。有智有行是國賢聖。無智無行是國盜賊。天長御記。
　　一。門弟示之更不可違背者也。其事亂？次恣超宿老。勸官途聊就冥勝有恐事也。世豪被超觀惠之時。世豪拭北京遠別之淚。入南山幽閑之雲。則寄宿眞譽阿闍梨之菴。互談世上之浮榮。而雙枕共憐當初之舊好。而濕袂毎曉參詣奧院御廟然後一兩月之程送旬日。或夜觀惠夢奉見大師。大師無被仰事。唯頻鳴御指向觀惠給。夢覺後心怳怳。同夜當君御夢。大師世豪沈洽不便再三奏給。叡寢驚御之後。忩被立勅使於高野。遂乃召歸世豪授官補職。御信仰異他。觀惠悔先非致後敬。希代勝事有斯。予靜撿故事。彼象狐鳩各爭曆年之勝劣。爰象王相當若年之故背負狐。狐亦負鳩常行山野（云云）此事見正邪集。銘肝催感者也。畜類尚可耻。理人屬爭不思邪。
　　一。門弟示之可存此旨。住坊必妻戶二可有之。一所折妻戶構之陽也。於住坊墳修御祈之時依有要也。不能委注。明師問之。
　　一。公家御修法等。存法上下。辨人甲乙事。總是宗重旨也。先年於仙洞被修金輪護摩六觀音供。保壽院覺印阿闍梨承金輪護摩。天台座主宮承六觀音。中壇於母屋中間六觀音中壇構之。餘壇皆連壇構之。金輪壇東北廂屋構之。然間覺印於廂室金輪法不可勤之由申之。母屋殿爲座主宮壇所。唯以別儀可修之旨重被宣下。覺印終以不修之。此時永抛芝砌之名望。深卜蘿山之臥雲。彼闍梨隱遁事。凡一寺相騷萬人周章重事其一也。覺成僧正不淺被歎申事也。誠於門跡耻辱者。恐傍若無人歟。叡慮殊依被歎思食。度度雖被立勅使。堅辭申之間。不及御力。金輪與聖觀音法。上下更不可有對論也。覺印趁申。聖斷有私之條其理至極（云云）帝道大綱抄（件抄者所詮公家御安全之鷹訓也）云。夫知天然後知地。知地然後知人。知人是不曲法。國主要禁裏可召置智行眞言師一人也。嵯峨天子御記云。保王法事可依密教信力也。然可重護持僧（云云）賢王叡記如是。老臣非私辭。當世保壽院覺印阿闍梨相中其仁歟。行學世以無隱者也（云云）已上大綱抄。故御所常被仰事留耳底畢。覺印隱栖之事。門下衰弊法流陵廢也。偏是公家御謬只有此縡。不便不便。亦於堀川院五大尊法有被修之事。中壇寬信。降三世宗意承之。宗意中壇阿闍梨頗不足之由勅答申。遂不修之（云云）所存非無謂歟。如此勝事自古間間不絶者也。是併法上下人甲乙不辨得故也。石流故實輩廉直族。奉行之時總如斯事未聞其例。非分勅定。向後亦不可斷絶者歟。爲法爲人不祥何事如之。當流輩守彼覺印宗意等例。雖爲勅命不可付疵於法流者也。
　　一。當宗行徒毎日神明法樂勤可有之。神明者所謂天照大神八幡大菩薩稻荷大明神高野丹生等御神也。吾宗守護誓約異他御事也。不可違失此旨。
　　一。應御修法勅請。小野廣澤阿闍梨先參此御所申案内禮儀有之。山門三井輩同有其禮也。無禮輩自當所被押修法之事既及度度。臨期仰天耻辱至極也。亦修法結願之後。自當所必可立賀使也。
　　一。後七日香水加持用意事。若參御齋會之時。從布施堂諸僧相共參内。不然之時諸僧參集左衞門陣集會弓場殿。亦持五古事有兩説。自眞言院自持之樣。令地人之樣是也。諸僧皆著床子。阿闍梨立而持五古杵。寄香水机下長跪而坐。是清凉殿法則也。南殿參時。立而修之。御物怱之時。於清凉殿有此儀。不爾時於南殿有此儀（云云委觀有別記）
　　一。扈從事立阿闍梨之後。毎時承從之役也。隨阿闍梨而進儀其所有故實。故實者不立正後。少立阿闍梨右後也。成就院僧正庭訓（云云）扈從紫侶令採履事。貴種阿闍梨之外全不可有其儀也。有職若輩勤扈從事舊例也。但稀例（云云）凡扈從輩俗姓高卑事。依阿闍梨俗品可定之也。無左右漫遂其節之條。且阿闍梨後難。且扈從耻辱也。能能可有校量事歟。亦兩灌頂曼荼羅供等供奉事。從不足阿闍梨勤色衆之條。返返不覺。但有深約相互存主伴之儀輩爲別段事之間。更不可負其嘲者也。還而一味和合素意尤可殊勝。是等進退三爲思惟。楚忽沙汰必可有後悔者歟。
　　一。教授役事。以唯一人門資可仰之也。不可依老若歟。若授法弟子中無當機者。相語一流同侶可遂節也。傳法灌頂供奉衆中。以教授爲規模役（云云）受職者於教授仁可存小禮也。理可然勿輕相。
　　一。灌頂并修法護摩事。擇人可仰其役也。
　　一。神供同於若？中聊可有意事也。究竟口決有之。其口決者。凡神供摩念珠事非常式也。然灌頂護摩之神共必可摺念珠也。但不鳴念珠。潜於袖下摩之（云云）委決更可尋明師也。
　　一。硯蓋事。甲年仰之。乙年俯之（云云）
　　一。可賞翫累世重書相傳輩事。是則内外定規也。所以者何。夫内外縑緗師資相承之感應。偏宿執令爾故也。非現生一世之幸。依他生三運之志歟。於累代書籍相承輩者。縱其身雖不獲道妙不可輕之。傍友須有斟酌也。雖無譜省不審事有勘出歟。併因持書籍也。孔宣有謂。與萬金奪一書。以千錦買一理（云云）克矣。當世四儒之中。成信其哲劣三儒。雖然爲明衡直流之間。自爲長之。外兩儒不慢之。勘物分明而無私。成信無雙也。唯守重書相傳岫之故也。公任云。予敬人。此人匪直人。爲重代人（云云）儒家抄。又勸修寺尊海其譽痛不被兌于世。終隱居高野畢。然而依爲寬信付法當道強無推之人。就中成寶爲彼遺跡顯先師之後名併書籍相承之所爲也。靜可思此理。
　　一。書籍唐匱等可付封也。相構不可忘却也。下部天等盜正法輪聖教事有之（云云）（天長御記）白地不付而勿打置聖教。
　　一。身固之時。扇上在杵并念珠事。或師云。向扇骨方。於自身前可在之（云云）當流不爾也。向扇本於自身右方可橫在之也。亦念珠不置。扇如例左手虎口若腕掛之結印（云云）予不爾。杵與念珠同在扇式無其難者也。
    一。東寺夜叉神事。大師御入定後。於西御堂授檜尾僧都給條條有之。摩多羅神其一也。大師云。此寺有奇神名夜叉神。摩多羅則是也。持者告吉凶神也。其形三面六臂（云云）彼三面者三大也。中面金色。左面白色。右面赤色也。中聖天。左吒吉尼。右辨才也。毎月十五日可供之。此神具大慈悲。不生怨害。除災與福。天長御記云。東寺有守護天等。稻荷明神使者也。名大菩提心使者神（云云）
　　一。二間御本尊事兩説有之。所謂正觀音十一面二説也。當流傳來正觀音之。大師御歸朝船中。觀音顯現忽然還去五色檖雲上（云云）
　　其出現形相者。正觀音結劍印是也。或説。白雲中正觀音（云云）是則二間本尊也。玄宗皇帝持念正觀音也。不空三藏毎月十八日供之給（云云）
　　一。宀一山宀朱安置所事。佛隆寺東峯也。自寺一町計去而有三峯。東西相雙。其中岳件寶所也。諸尊口傳抄云。宀一山室生也。亦精進峯（云云）大日本國東嶺生田郡有之。大師入室御弟子堅惠住彼（云云）大師朝夕御書表書室御坊被遊之。堅惠者御遺告土心水匝是也。大師御書上書被敬遊事不審也。其由如何云。堅惠青龍寺和尚御後身也。故惠字可思之歟。然間聊被敬思食（云云）
　　一。愛染王百六十頸珠事。相應經中無所見也。師云。百六十煩惱珠者。此明王祕奧也。大日經百六十心可習合之也。祕旨更問之。
　　一。經法并伴僧有上番下番。此時上番下番催聲聊有其訓事也。所詮呼替下番聲。所謂上番者毎三時讀經番衆事也。下番衆者不斷讀經衆也。
　　一。有職前驅事。依後驅人數多少。前驅人數有增減也。十二人十人八人六人四人等也。
    一。修法神供用意事。於庭上修之時。松明事事敷。左右相隨勤事。無式輩所爲也。神供不明之程遠立秉松者可令微暗。然後供之也。
　　一。牛黃加持事。門流輩勤之病不可進勤事歟。不相應消息也。保壽院平等坊法印云。末資一向可停止之（云云）
　　一。批云（云云）批者何意哉。惠什闍梨并保壽院覺印闍梨云。指奧書云批歟。含光云。金智批（云云）是亦歡義奧書事也。相尋爲長之處。奧書之由答申。後漢書明文無疑者歟。在始云序。在後云批（云云）或師云。以裏書曰批（云云）頗荒涼也。立所不分明。此説甚鯁。
　　一。函丈事未勘也（云云）但曲禮有之函丈（云云）意云。師資對座分量也。師弟講文座中間三尺許也。白居易悟眞寺語云。函丈餘（云云）
　　可尋之。
　　一。切文事。若凡若聖得灌頂者手結塔印。口誦●字等（云云）何經文哉。一師云。相應經切出之（云云）此條邊流謬説也。甚難信者也。此文者惠果和尚結頌也。亦不空經文（云云）白河院袋其一也。
　　一。灑水塗香器蓋取事。小野廣澤流有相違。小野人以右手取之。當流以左手取之。保壽院僧正以右手風火挿蓋珠形被取之也。
　　一。散杖事。順逆之時。以散杖鳴器底之條。霽時曾不可有之。只入散杖於器中。手本小動之也。亦打器耳事。當流無緩急三度各三打之也。散杖聲可穩。或始三中二終三。或三中三終二。或三中終一等打之。聲有緩急。
　　一。鋺與磬打事。鋺強打之出響也。磬弱打之惜聲也。鋺廣澤名目也。小野打鳴云也。私義也。
　　一。摩念珠事。小野廣澤懸珠指各別也。小野流中指懸之。當流頭指繋之也。自摩始聲至于摩終不可有緩急強弱之聲也。或終強急摩止事見苦（云云）
　　一。拍掌事。高聲不可拍之。亦餘弱不可拍之。聲程相計而可拍之也。拍掌三聲亦不同也。或三無延縮。或始一後二。差寄急拍之。或始二後一。少延拍之也。後拍樣覺成僧正式也。
　　一。振鈴事霽時與自行時。其式不可不存。霽時鈴其聲亂漫而可靜也。自行鈴如常振可急者也。是等宜雖可任人意樂。霽時與自行時。於振分輩者聊相似故實者歟。
　　一。閼伽供事。寫水之時三度鳴事可隨時也。當流理趣三昧無後鈴故。勤後供讃之人聞閼伽器聲出讃也。然間存其故實三度鳴之。無所用時。一向心得可鳴事。毎人鳴之。甚無謂不便事也。
　　一。華供事。三葉三度投之。保壽院僧正二葉一葉一度投之。以風火二指挿花投之間不遠也。此樣尤宜（云云）
　　一。佛布施供事。或後供養閼伽以後有其事。當流閼伽前用之。
　　一。撥遣事。投華所行者左方壇上也。不遠投之。或匝壇中心投之。不可然也。
　　一。行法終摩念珠事。金打後摩之。亦摩後金打事有之兩説不可苦也。
　　一。行法初摩念珠輩有之歟。不可有事也。但相蟠念珠左右掌中入之。心作小禮可置脇机也。
　　一。行法一座間結印用意事。於袈裟隱結印。於袈裟外結印有之。其分別慥得口傳可辨故實也。不知内外結印妄結印契事。返返不覺事也。
　　一。承仕召扇事。五打之也。二三急可打之。或人一二三打之歟。
　　一。立座事。立座者行法中間有急要之時避座用心也。或師云。道場丙要事計可作法立座也。堂外要事之時不可作法立座（云云）愚傳不然也。堂内要事之時。結五古印誦金薩言立座也。或取持五古杵立座也。堂外要事之時。脱袈裟壘之置半帖。其上亦取五古杵置之。竪置樣或橫置樣。何不苦也。金薩代我坐給可觀之。
　　一。後鈴用否事霽時振之。自行時不可振也。
　　一。一字金事。用否可隨事也。一向不打之。
　　一。曼荼羅供等僧名帳事。衆會所妻戶推之。若無妻戶。所隨便宜推之（云云）公家之時。門扉推之（云云）大阿闍梨名字或加載或不載。於貴種人無書載名帳事也。其以下必載之（云云）亦一向不載之旨立義流有之。先年觀音院曼荼羅供挿名帳於串庭上立之（云云）此式未勘舊規也。當寺同侶等頻難之。雖然彼導師不及左右法匠也。定有所存歟。如此事依人手柄有其難之事也。蒙暗輩毎事不可違文歟。已達輩少少雖有違舊記還以有樣氣也。亦非難。必管見人之所爲也。
　　一。交談事。常師弟閑談可有之。朝夕語聞道故實之事。鍊磨基也。常隨給仕之弟子勝他所住弟子（云云）只是依聞朝夕物語也。相搆於行學隙徒勿雜談。宗端端相互法侶同心不可忘交談也。是爲無雙稽古（云云）抑大師御弟子中。其行狀皆有相違（云云）御在世之時。御弟子心趣悉皆品品被仰置歟。彼中檜尾僧都實惠爲上足御弟子無比事也。其智海深廣。悲水普潤。御入定以後入室御遺弟。皆如大師被仰檜尾僧都也。常厭公請事。殆志隱遁給。無程辭寺務被渡次？同侶畢。宗大事并高野大事等依授落給歟。大師御入定後。東寺西寺有御顯現御口傳重重也。高雄眞濟僧正智行人也。宗家事不及左右。剩大師筆削御相傳無所殘眞濟蒙御免授（云云）叡敬異他。奉祈金輪事多歲。于時文徳天皇御宇天安年中。爲惟高御子御祈失法驗之故隱居。無幾程入滅。貞觀寺僧正眞雅大師殊御鍾愛御弟子。則十七帖御祕決有御相傳也。一期不倦公請。萬乘奉仰師範給。清和天皇治世十八箇年之間。御祈勞功厥幾。雖然群生悲愍之方不及。檜尾申傳眞如親王器量哲明。勝傍而無雙（云云）然而大師有他境相被仰之間。終不快渡唐畢。奉惜大師御餘波之故。爲御形見潜奉寫御容之時。大師隔障子被知食之有御尋（云云）於唐土改眞如爲遍明。謁青龍寺法全頻被申出大師御事落淚（云云）猶赴印度之時。書留青龍寺詞云。身雖沒長海之浪。魂定歸故鄕之本朝（云云）
　　此事三井智證大師在唐之時。法全物語也。併是奉戀大師御事故歟。或記云。大師御入定。御輿搔隨一眞如親王供奉（云云）中院眞然僧正爲高野管領。亦爲東寺長者。大師御巡禮御共不闕被參人也。大師御持經袋授與眞然給（云云）其御中青龍寺和尚手書經一卷有之。其經理趣經也。後。被献陽成院。陽成院未東宮御時也（云云）堅惠大徳知法淨侶無類人也。大師與堅瑁殊御契深。入定宀一山傍同奉待龍葩三庭（云云）亦眞言崇御歸依不淺。御門自嵯峨天子以降。清和陽成小松天皇宇多醍醐者。上古御歸依御門也。寬平聖主者既法流宗匠御座上者不及申。其御子醍醐天皇殊御信仰有深重御志（云云）清和天皇毎日如意輪御供養法御指合之時。以眞然僧正被仰付之。毎月如意輪一體御宸作同御供養（云云）陽成院同如意輪供養法長日有御勤。御差合之時。智泉大徳奉之（云云）小松天皇仁和寺本寺御建立。本尊阿彌陀三尊也。至于當時毎月十五日有佛事被行曼荼羅供。是則彼天皇御願也。以當寺耆龍爲梵庭導師。延喜聖主爲寬平法皇御子。專歸眞宗御。醍醐本願以聖寶僧正爲御師範。御貴敬之餘。第二御子自朱雀院以十六人王子准十六大菩薩。奉踏鐵屋吹鐵。調冶銀鍾有御施入。于今醍醐寺重寶也。其鐘銘天子御制作。同御宸筆也。其銘曰。曉驚雪叩之老眠。夕促曰沒之梵唱（云云）保胤匡衡等振舌奉嘆希代御秀句（云云）貞觀寺僧正眞雅付法南池院源仁僧都。顯密學匠也。陽成天皇御宇被任權少僧都。南池院付法二人。圓城寺大僧正益信。醍醐大僧正聖寶是也。圓城寺僧正眞雅僧正弟子也。相續爲南池院僧都弟子。此兩人之時。東寺二流相分者也。嫡流論莅斯時漸起（云云）圓城寺僧正彌勒化身。醍醐僧正如意輪化誕也。小野流最初受法用如意輪事。有因緣者也。圓城寺爲寬平聖主御師範。一天無雙大阿闍梨耶也。仁和寺圓堂爲彼御勅願。昌泰二年被遂供養。以圓城寺爲供養御導師。曼荼羅供色衆五十口有御臨幸。月卿雲客雙花袂。鵬耆鷹俊連蘿衲。凡其美不可説盡（云云）聖主同三年御素懷無相違令遂之給。御法名金剛覺。後改空理。御隨圓城寺大僧正御受職有之。色衆八十口。庭儀神日律師勤教授（云云）延喜二年法三御子有入室號眞寂。觀音院建立之。本尊千手觀音。於此院代代受職被執行之。感大師御告。夢相被建立（云云）彼御子匪直人。爲權化人。貞觀寺僧正再誕（云云）故以眞字加其名。有由事也。亦尊師付法號般若寺僧正觀賢。奉遇延喜聖主智法高位人也。現奉拜大師天下無人。獨此僧正抱祖恩者歟。醍醐寺最初座主。付法二人有之。石山内供一定是也。淳祐者菅淳茂子奉爲天神恭近孫仁也。究法水之淵底。包交苑庭訓。離然其身依有生病。永隱居畢。傳法阿闍梨受職無之。故其弟子延命院元杲僧都。遇蓮臺寺僧正寬空。受具支灌頂等畢。儀式灌頂受職既欲絶之時。依内供奉命元杲受廣澤傳法者也。至今醍醐勤修寺相承受職是也。但醍醐勝覺僧正之時。始改一座式。胎金初後夜引放授之也。元杲僧都受寬空僧正事有因緣歟。寬空遇觀賢受法灌頂畢。然間内供以元杲付寬空也（云云）寬平御付法寬空僧正是也。其付法遍照寺僧正寬朝敦實親王息也。朱雀院御在位比。自寬空存日之時。隨公請御祈度度施効驗。就中朝敵調伏御祈有悉地奇瑞蒙叡感。平貞盛帶劍同加持之。至于村上冷泉圓融院仕鳳闕祈馬臺。其付法仁和寺僧正濟信仕圓融花山一條院。不耻上古明匠也。祖父敦實親王者宏才博覽人也。爲其孫子才量不賤。三條院御子長和親王爲彼入室有受職。則是大御室御事也。御慈悲勝于諸師給。大師再出世雖垂化儀何過之隨小野仁海僧正者元杲僧都付法也。一條院御宇寬和寬弘比。無雙名徳也。所兩施不思議効驗。被呼兩僧正。同法平救阿闍梨爲匡房子。當道器量尋常也。觀音院祭文平救當座草之。但彼祭文有謬歟。小野僧都成尊爲仁海付法。多年常隨給仕弟子也。行學雖不拙比仁海不可階昇者也。自後朱雀院御字應勅請御歸依甚篤。付法二人。範俊僧正義範僧都是也。自此時醍醐勸修寺兩門相分（云云）範俊僧正付法嚴覺僧都。義範僧都付法勝覺僧正是也。勝覺仕白河院門跡光華得此秋者歟。嚴覺雖爲範俊弟子。事外劣勝覺。範俊僧正依奉授一流薄香唐匱聖教。付屬高野親王。嚴覺頗爲勸修寺拔柄之由。世以口遊（云云）然寬信法務。崇徳院御宇自保安之比。稽古破擔起先師跡參故。御所薄香御聖教蒙免許書渡之畢。永治爲後七日阿闍梨參御齊會。其時名句有之。寬遍僧正難彼句由還聞之。寬信云。恐可訓懷手者哉（云云）寬遍強如此非可謂之仁。只無顯宗計也。自元寬遍與寬信依超越事中惡而相同胡越（云云）勝覺僧正後。定海元海實運。師資相承雖無相違。難及勝覺。爰覺東院勝憲僧正爲通憲入道子。其名譽無比明師也。予乃醍醐一流相承了。大御室付法成就院僧正寬助。寬意僧都。南岳坊僧都濟暹。並古徳法匠也。寬助七卷。抄寬意華藏抄。濟暹修行記。頗名抄名記也。寬助僧正付法數十人。上足保壽院平等坊法印永嚴。高野親王。聖惠親王。堀池信證僧正。寬遍僧正。此五資自堀川院至于鳥羽院并崇徳院御治世。並肩合眼爭應勅請。就中永嚴下野法印如楚國屈原。成就院下只思我獨。其慢可有由也。寬助僧正入滅之後。奉始高野親王聖惠寬遍詢不審。於永嚴信證僧正獨非其例。頗偏執所致也。永嚴付法二人。覺成僧正覺印阿闍梨等也。覺印爲永嚴内甥。常隨給仕弟子也。稽古傍無人。遇覺成僧正予相承保壽院一流了後。又遇覺印再受之。廣澤四流自成就院下相分者也。四流之外猶邊流少少有之歟。不及記之。
　　已上於病中勘之。若有僻事。後見輩可直入之也。上智猶有謬。下愚何無失。可耻可耻。
　　爰去年出舊代之竹薗。移新搆之松房。此體也山聯幽谷。開北圍南。霽究遠望。於左東長安樹之梢飽紅錦寄流眄。於右西大井河之瀨展綠㲲。西日入窓而夕勸觀念。邊嵐破眠而曉誘坐禪。耳落水鼓石。目閑庭布葉。嗟呼。今歲既三分減餘命示幾計有耳。
   （本云）
　　文永二年七月七日。於鳴瀧御所書寫畢。
　　同八日校了。隆澄。自今年二月至于當月。引御記之類十一卷蒙嚴閱了。爲百日御手替之忠賞由被仰下者也。卷卷添澄事事消暗。古之賢慮與今之恩賜。兩感遮心雙淚瀝手。倩思五十年之習學。不及三四月之披閱。
　　理智院僧正御房自筆本也。
　　相傳傳書末書繁故略之。
　　此左右御記三册者御室北竹御制作也。俾或人書之畢。尤可祕藏祕藏。
　　寬永十五年三月二十一日記之。
　　醍醐味糟糠小僧寬濟。
　　寫本云
　　以左大史（小槻重房）本書寫令比挍了。
