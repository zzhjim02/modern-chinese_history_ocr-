
　　No.2466
　　高雄口訣
　　條目
　　温室洗浴法·raM vaM·二字義
　　上堂法入厠穢所
　　洗漱等法二種沐浴義
　　禮佛法食時法
　　奉獻供具法六種供養義
　　四種五種兩部修法色法差別義
　　珠數法四種念誦義
　　四種薩埵義五佛所坐義
　　四禮法歸命義
　　奉請奉還解結等義獻佛菩薩物法
　　加持飮食法阿梨陀印法
　　消惡夢諸怪法劫波三義
　　餘教佛果未入眞言門義
　　二種釋義大自在義
　　三劫成佛義求上攝下義
　　萬劫修威儀義佛菩薩梵語義
　　五乘一異義二種成就義
　　聲音文字同異義梵漢文字種類義

　　句逗義五部梵語（并）諸印眞言·sa·字十二轉義
　　四菩薩方位（并）配屬四重九識
　　觀音當大悲證菩薩義
　　醯醯童子義阿蘭若義
　　二手兩目配當義准提經字義
　　止觀倶行義月輪觀（并）四種三昧義
　　明妃明王等分別義五種法内外義
　　五種壇樣義五種法眞言義
　　一眞言具四攝義五種法始行時分義
　　五部忿怒尊義五種法互具義
　　供物置壇法置供物方處義
　　四種曼荼義五類天義
　　香水加持通別義不動劍印義
　　四曼本修義閼伽水義
　　撅牆綱（并）燒香表示義


　　高雄口訣


　　以天長七年十月十五日戌時始承曼荼羅次第法
　　一。最初教温室洗浴行事。即教詞云。天竺國法。於浴池中沐浴。更無浴室（云云）。
　　初入浴室即掃淨彼室内。灑香水燒香。次以灰土等淨洗湯船了。即令入湯也。次未入湯船前就座。則用三部護身（并）被甲加持自身已。次可結界（可用結界呪）脱衣但著淨衫内衣至湯船所。即以阿羅牟字先觀彼湯（即是火光三昧也）觀燒失諸穢惡等物。即從牟彼牟字涌出淨湯入滿船中。作右手三指印。以枳利枳羅眞言加持一百八遍了。明曰。唵枳利岐羅縛薩羅吽發吒。次作前印誦唵阿彌利帝吽發吒。眞言。亦同加持了。次作閼伽印掬取其湯。向本尊所住方捧持。先以百字眞言加持之。次以本尊眞言加持。復以閼伽眞言加持了。即以二大指彈散也。奉供本尊（并）十方諸佛念。臨將沐浴時。觀置本尊等曼荼羅。亦觀置己身中。次設三三九丸土若澡豆。即用眞言。加持。明曰。唵枳利枳利發吒。了即脱内衣。以三丸浴從腰以下。次以三丸從頚以下。後以三丸浴頚以上也。其浴中間及至迄浴竟。不餘念而一心誦眞言。明曰。
　　唵佉佉梨臨發吒。次則七萬反觀其浴湯於忉利天歡喜池中沐浴（此且據事也。不極旨之理。謂曼荼羅中沐浴也）其天有須彌頂。此須彌者。據眞言門。約因云菩提。若約果者稱法身也。所以爾者。其山七寶所嚴故。又不動義故云爾也。浴畢持淨香湯。作閼伽印。掬取其湯。獻我本尊始十方諸佛等了。次洗已身了。思（萬遍）先所觀置湯中曼荼羅。皆遍入我身中。念了則就座。被著衣服解前結界也。三部護身了。次理須參入堂。然隨宜方入房了。若堂若室。當還歸時。左右不顧直進。則以其我足念蹈蓮華往。
　　然·raM·字有三意。謂聲·字·實相。聲字塵垢之義。實相一切諸法無塵垢之義也。·va·字有二義。一字相。二字義。言字相者。言説可得之義。言字義者。言説不可得之義也。
　　十六日夜所受法
　　入到厠并穢所時。及上堂時行法事。
　　一。初欲進厠時。住烏瑟紫麼三摩地（漢云壞斫金剛三摩地）到彼厠所已。二手作蓮華拳印。以左手拳捻心側。以右手拳先印額誦呪。呪曰。唵倶路那曩吽惹一遍了。次印右肩。次左肩。次心。次喉（合五處各誦印一遍了）次脱衣服等了。次則正入厠穢所已。先以·raM·字觀燒淨厠糞穢等物了。自身亦觀爲·raM·字。字頂一點爲己頭。次横一點爲左右肩。次垂點爲胸腹腰。最下點爲足等了。次其所燒淨厠下渠觀寶渠。於中有金銀寶器。其内下入自糞穢。而施與糞穢難得餓鬼之類令得飽滿也。乃至遍法界無分餓鬼之輩皆施與令飽亦復如是。觀念已了。其事已畢。還出到洗手處。用九丸土（三丸洗手。三丸洗瓶。三丸洗足。唯此洗足者不宜）其中間猶前壞斫金剛三摩地也。至房了調被衣裳已。還至房中更用淨瓶水洗淨手已。若無淨瓶者。用淨器盛設淨水也。洗手裝束已。三部護身等了。
　　一。次進參於堂時。住金剛薩埵三摩地。亦住本尊三摩地。即自身成本尊。隨歩蓮華承足。到向堂前念。堂是金剛法界道場。次則彈指（以左大指捻右大指。以右中指。彈令有聲三返了）次住無能勝三摩地。即作印加持自身也。二手大指各入掌。則以二中指二無名指二小指握之。二頭指直竪。以左手印捻心。以右手印先著額云·hUM hUM·。次著右肩云吽。次著左肩云吽。次著心云吽。次著咽喉云·hUM·。
　　次以此印左轉三遍（即爲辟除毎返云吽）次右轉亦三遍（爲結界毎返云吽）次觀左右二目。右目置日種子字（即麼字）左目觀月種子字（即怛字）即成日月目。右目即慧。左目定也。次開堂戸以日月二目奉見堂内諸尊時。諸魔皆隨遁避。諸尊皆現。
　　一。據沐浴有二種。一事沐浴二理沐浴。言事沐浴者。今現以水湯所浴也。言現沐浴者。有六種浴。一者香水沐浴。二者懺悔沐浴。三者持戒沐浴。四者眞言沐浴。五者第一義沐浴。六者三摩地沐浴也。言香水沐浴者。加持香水入手。少飮復灑頂也。懺悔沐浴者。至心懺悔無始輪迴所有住等。是現在十方界等亦是也。持戒沐浴者。斷惡修善清涼寂靜等是也。言眞言沐浴者。以淨三業眞言加持等是也。第一義沐浴者。一切諸法本性清淨。我亦清淨是也。三摩地沐浴者。以·raM·字淨除身塵垢等是也。
　　一。洗手漱口洗目洗面法。
　　先觀二手。奢摩他·毘鉢舍那（左手奢摩他。右手毘鉢舍那）十指者觀十波羅蜜十法界也。即念洗淨是也。問。何故言洗淨彼十波羅蜜耶。答。但檀而非波羅蜜。戒而非波羅蜜等。所以云洗淨耳。次漱口時。以右手大指頭指入口。左右磨洗。即其洗誦金剛喜眞言呪曰。唵縛日羅薩都薩娑婆呵。以此眞言漱口時。其口清淨。所出音聲和雅。令人樂聞也。出言之時。人皆歡喜讃歎。次洗目時。以佛眼眞言加持洗之。呪曰。曩莫三滿多勃多南旃陀婆盧舍那娑婆呵。以此眞言加持水洗目時。目眼無病。所見分明。遂得見十方尊等也。次洗面時。以金剛笑眞言加持洗之。呪曰。唵縛日羅呵薩覺。以此眞言加持水洗面時。其面清潔鮮白等也。
　　已上洗法可置前洗湯行事之次也。
　　一。食時作法行事（食作平等觀。毘盧舍那如來凞怡微笑等（云云）略不記意）。
　　向食物時。先入火光三摩地燒淨其食。次以金剛藥叉眞言加持了。即念此食成清淨無毒平等大般涅槃之食。次作食偈誦即云。貪欲瞋恚癡。是世界中毒。佛能有異法。
　　除一切毒（依婆羅門奉毒佛説頌文也）次念所食之物大涅槃平等之義。我爲本尊食此平等食。并奉供自他諸尊。施主念大福徳也。就淺略義。食入於口嚼齒時。思嚼未食了食者。云供多也。三波羅佉多者平等食。乞灑者食盡之義。食盡煩惱也。次隨所見之物作觀。且見器凹穴隙時成威徳何者。諸穴中大大海。大海不凹者。水鹽等不集。依凹有水鹽有魚等物。是大海之徳。如此於己身方作威徳。凹物物至有聚。高幢之頂等物無至留。威徳之時萬善自集。高慢之時功徳難聚等思之。食義略了。
　　一。參入金剛道場寶殿禮佛行事。
　　初起立堅心合掌。稍低頭擬敬佛部諸尊。次蓮花合掌。亦低頭擬敬蓮花部諸尊。次金剛合掌。亦低頭擬敬金剛部諸尊了。次以右手所著袈裟揩夾於左脇。以左右手當前裳揩上方。長脆普禮眞言誦一遍。禮拜十方諸尊。四遍或五遍（各誦眞言。五輪著地）向壇四方作禮。若不爾者。當一方迴心作禮耶。
　　當禮拜時作金剛合掌。即名歸命合掌也。此歸命合掌相。又意者。此十指者爲十波羅蜜十法界也。而今淨三業眞言者就一義説。又云。清淨三業眞言也。此眞言有十六字。是即十六諸尊也。此十六諸尊與一切十方諸尊相攝相入。是即禮法也。今我合掌相叉。亦是禮法。所以此合掌禮拜四曼荼羅尊法界諸尊也。
　　又律中云接足者。亦是禮法耶。
　　一。雖至貧人作六供養。一閼伽。二塗香。三華。四燒香。五飮食。六燈是也。此即配六波羅蜜也。然水是相成滋養之義。是當檀也。香是防非清涼之義。此當戒也。餘准之。
　　一。入堂設種種供了。其香雖他人設奉已。而自觀以手奉供。是承仕法故。初誦淨三業眞言。次三部護身并被甲洗身了。次誦普禮眞言。次誦普賢行願。次誦四無量眞言。次誦金剛輪陀羅尼。次金剛橛。次金剛牆。
　　息災（白）増益（黄）調伏·鉤召·敬愛（並赤）降伏（黒）白黄赤黒西中東南北
　　息災（佛南面。行者面北）増益（佛西面。行者向東）調伏（佛北面。行者向南）敬愛（佛東面。行者西向）鉤召（一切處隨宜也）
　　已上一往臨時法式。
　　金剛部（佛東面。行者西向）胎藏（佛西面。行者東向）
　　已上常法式了。
　　今准提·如意輪兩法者。依金剛部行之。佛東面。人西面耳。
　　一。珠數法。二母珠爲無量壽佛。其緒爲觀音。百八珠爲位地。次一母珠以左大指捻纒其指了移右手掌。珠以右手薫香。即左右掌相合内入珠。以·raM·字淨。次以唵阿縛日羅眞言加持二十一遍。次以本尊眞言加持七遍。
　　次額心三遍上下了（祈願）次以右手引三遍（六廻）次以左右無名指大指四寸許相去當心右迴。其珠片方五十四位。數二十一丸著爲一緒一遍上。是流義。
　　是求上之義（即智慧）一下是攝下之義（即利他）殘片方是不流之義。其珠段段丸者。是斷證之義。片方五十四者。充五十四位了。
　　約念誦法有四種。一三摩地念誦。二蓮華念佛。三金剛念誦。四音聲念誦。言三摩地念誦者。置月輪於自心中。自相自義順逆觀也。言蓮花念誦者。動口起音。但自耳聞。他不令聞誦念。金剛念誦者。不動唇口亦不出音聲。動舌而念誦也。音聲者。擧音長短分明自他倶聞也。於中蓮華金剛二念誦好耳然始念誦時。
　　一。授薩埵有四種。謂愚薩埵（凡夫）識薩埵（二乘）金剛薩埵（菩薩）智薩埵（佛）
　　一。毘盧舍那佛與文殊師利以師子爲座。阿閦以象爲座。寶生佛以馬爲座。無量壽佛以孔雀爲座。不空成就佛以迦樓羅爲座。又以師子爲座者。四方置師子爲座耳。又蓮華之色亦隨方用青黄赤白黒之色（云云）。
　　四禮法
　　一。初金剛合掌。身並兩足悉横伏地。擧身手足倶舒展。其頭低。自心觀吽字。則我身成五股金剛杵。此即成金剛薩埵。
　　一一身分皆遍法界恭敬禮拜十方諸佛思誦眞言。以心作禮。
　　一。次二足並身引屈。頭亦底。而作金剛合掌當喉間了。次額觀多羅文字。我身成如意珠。此即成虚空藏菩薩（密號云金剛藏）一一身分遍往十方界諸佛所。其佛潅頂於我。我亦潅頂彼諸佛念誦眞言。以額作禮。
　　一。次舒擧身。以二手置頂上。作金剛合掌即口置·hrIH·字。我身成八葉蓮華。
　　此即成觀自在菩薩（密號云金剛法）一一身分遍十方界奉請十方諸佛轉法輪。我亦轉法輪念誦眞言。以口作禮。
　　一。次身形如第二句作之。頂置於·aH·字。
　　即我身作羯磨身（密號云金剛業菩薩）一一身分遍十方界出微妙供具。恭敬供養十方諸佛念誦眞言。以頂作禮。
　　次䠒跪作金剛部印當頂。誦普禮眞言即作儛印。左乳右乳左頬右頂合掌。如是等名捨身禮。即普禮眞言曰。


　　唵鉢娜磨（二合）微微（去二反）嚩日羅怛他掲多迦耶（牟）婆只斯他波那摩那南迦魯（厶）弭（比以反）歸命毘盧舍那佛身口意遍虚空演説如來三密門金剛一乘甚深教。歸命有三義。如先聞也。然阿字爲命。故經云。阿字第一義遍滿情非情。
　　一。坐於他方佛奉請至等（云云）乃至奉還等者。皆是就事。即淺略之意也。今就深祕意者。本覺遍滿法界無去無來也。然解結界者。是歸於解脱也。言結界還宮等者。是歸本覺也。
　　一。解結界時儀式。
　　先未解結之前。獻閼伽即誦偈頌文。須馬頭牆網火院。次正誦還本宮眞言也。須本尊印。但普賢行願前後誦耳（又更委曲問之）
　　一。獻佛菩薩於一切物時。必用普供養眞言加持之。
　　一。向食飮時。先以被甲本尊眞言加持已。誦十力明等也。
　　一。若有障縁闕念誦時。向朝日以足蹈丁字。常持誦眞言滿一百八遍了。是名阿梨陀之印也。
　　一。惡夢種種怪等現時。即云迦那王莫瞋。明日以酒食奉供等也。明日即庭中作水壇。設酒食等奉供之。然所現惡夢相等者。皆毘那夜迦所爲故也。
　　一。餘宗所云至極道理絶諸戲論寂靜安樂等者是爲止戲論外塵等故所演説之。
　　未顯説無盡莊嚴藏（此毘盧舍那經意也）即餘教至究竟位佛名爲一切義成就菩薩。則眞言門佛驚覺彼菩薩宣。汝莫以所得一道清淨而爲究竟等。則其菩薩答云。我未知其理。願示悟我。即佛宣。汝滿足法界智方則可爲大覺等（云云毘盧舍那經并金剛頂等意也）。
　　一。劫者。具言劫波也。劫有三義。一者時分義。二者執著義。三者差別義。言時分義者。如三無數劫等也。言執著義者。經一劫成佛。經二劫成佛等。是眞言爲遣彼執著意。一時一坐則成佛等（云云意如此）言差別義者。以身業顯佛部曼茶羅。以口業顯蓮華部曼茶羅。以意業顯金剛部曼茶羅等（云云）。
　　一。據眞言宗用淺略深祕二釋。
　　一。摩醯修羅智處者。翻大自在。今眞言意。心王名摩醯修羅。心王有大自在故。
　　問。經三阿僧祇劫修行六度等了成佛者。其意如何。答。阿闍梨宣。爲降伏大慢衆生。云經三僧祇成佛也問。爲降伏大慢衆生意何耶。答。魔王以己有自在力與佛相諍。佛即宣。汝但經一劫修爲自在勢力。我即經三無數大劫難行苦行方成佛道。何輒欲競耶。即自在魔王云。以何證知爾耶（云云）則佛舒御手按大地時。忽然地神踊出相證其事是實。即時魔王降伏也。是故云爲大慢衆生經三大劫成佛也。
　　一。華嚴宗論宗義時。立向上去向下來。今眞言宗亦求上攝下也。
　　一。瓔珞經云。滿十地行將成佛時。經萬劫修習威儀之行。常云經百劫修相好業。先意甚奇外俗云（威儀三千曲禮三百）。
　　一。菩提者。具云菩地薩都。普圖者佛也。
　　一。淺略者。五衆其宗各別等也。言深祕者。
　　此諸教其宗各別總爲一（略意）又眞言之道。得成就有二種。一者假依餘物以得成就。二者修練内心以得成就等（云云）。
　　一。聲與音何別。聲者（如常）音者。聲上下成
　　又問。文與字何別。答。文即是字（云云）又云。不爾。文與字也。所以文即是字者。文近字故云然也。今意者。名者生有三月目。字者名於年二十時人也。號者至生長時嘉彼才徳。朝延所名也。謚者死後所目也。
　　一。約文字有六體。像形·指事·會意·形聲·轉字·雅作（未明正字）言像形者。隨物形作字。於此皆單字也。日月二字合即成一明字。是即字也。所以文與字別也。
　　一。據漢字。二合三合字乃至五六合字。但將梵字極四合字不登五六合字也。一切物皆有阿字。言阿者是諸法本不生義也。約字四十九字。又四十二字。問。其四十九字者何。
　　一。句與逗差別何。答。言所留云句。足所留云逗也。言句者。梵云談鉢（未知正字）此云所住處也。
　　一。鉢娜麼者。佛部云沒馱。蓮花部云鉢娜摩。金剛部云番奢羅。寶部云怛他蘖多。羯磨部云迦羅摩也。
　　唵嚩日囉惹梨（金剛掌眞言）
　　唵嚩日囉滿馱（金剛縛）
　　唵嚩日囉滿馱多羅吒（開心）
　　唵嚩日囉昧捻惡（入智）
　　唵跋日羅母瑟致𤚥（圓心）
　　唵三麼地鉢頭迷（二合）紇里（無色心三昧）
　　唵質多鉢羅（二合）底味鄧迦𣋼彌（通達）
　　唵冒地質多母怛波（二合）娜夜彌（三昧身）
　　唵底瑟姹（二合）嚩日囉
　　唵薩頗（二合）囉嚩日囉（二合）
　　唵僧賀嚩日囉（三歛金剛）
　　唵嚩日囉（二合）怛麼（二合）倶憾（四證金剛）

　　唵野他（引）薩嚩怛他（引）誐多薩怛（二合）他（引）唅（佛身圓滿）

　　唵阿婆曳鉢娜麼迦縛制滿馱囉訖曬（二合）𤚥吽唅
　　唵鉢娜麼使穀（引）
　　一。·sa·字有十二轉。謂薩·左·師·此·蘇·走·制·西·秀·早·三·作。
　　一。經云。西北彌勒。東北觀音。今正云。西北觀音。東北彌勒。東南普賢。西南文殊。
　　言四無量時。慈無量彌勒。悲無量觀音。喜無量文殊。捨無量普賢也。
　　若配九識者。
　　觀音（眼識）彌勒（耳識）文殊（鼻識）普賢（舌識）阿閦（身識）寶生（意識）無量壽（第七識）不空成就（第八識）央壹佛（第九阿摩羅識）。
　　一。約諸宗有因行證入義（云云）觀音是悲。又證義。醯醯童子（已知已知）
　　一。阿蘭若者（常云城内牛聲可聞許處云云）今云。寺内寂處亦寂室内名阿蘭惹也。又云。我内心亦名然（云云）。
　　一。福（左手）智（右手）止（左）觀（右）定（左）慧（右）日（右）月（左）。
　　一。經説字義所云。無相義等者三十二相也。好者八十種也。無等覺者。等者平等之義。名曰等覺也。無取捨者壇也。平等無言説者。平等者平等義即·ca·字也。無言説者無言説義即·sa·字也。無因者無因義。即無因者即寂靜。寂靜者即涅槃。或云。無因寂靜無言説義。問。何相與好言無等耶。答。一切人皆悉證得相好。既是平等。以誰爲無耶。故云無相好等。餘句思准。
　　一。初觀字相者是止也。觀字義者是觀也。是名曰止觀倶行也。次觀月輪觀。即月輪遍十方法界放光。上讃嘆諸佛。下拔救一切衆生衆苦等（觀念）次住無分別念。此時現得電光三昧。次住微塵三昧。次住伏起三昧。住流注三昧。約義得記。如是觀者名爲三摩地也。
　　天長九年二月十一日夜聞習。
　　一。母明妃息災。明王増益。辨事·忿怒·調伏（云云）。
　　一。息災·増益·調伏·敬愛·鉤召。此五法則具一眞言。亦就内心者。除我貪瞋等諸煩惱。是息災也。因此諸煩惱除。定慧等諸功徳増長。是増益也。因此諸功徳増長斷無明等。是調伏也。因此調伏無諸違隔事。是敬愛也。因無違隔相順從諸善集生。是鉤召也。若爲國家修法時。國家諸災除是息災也。諸福増長是増益也。無諸災難是調伏也。已無相違相諍等是敬愛也。諸善集生是鉤召也（云云）。
　　一。據壇者。息災之壇（圓）増益之壇（方）調伏之壇（三角）敬愛之壇（蓮華形）鉤召之壇（雙股金剛形也）。
　　一。息災初云唵竟云·svA hA·也。増益初竟倶云曩嚩也。調伏初竟云·hUM pha TU·也。敬愛始終云·heH·也。鉤召始竟云·jaH aH·也。
　　一。一眞言具四攝方索也。
　　唵嚩曰羅遊曬吽惹惡婆斛。此四攝之種子也。延命則惹惡鉤也。吽鎖也。斛鈴也。
　　一。若修息災法時。息災爲主。餘四法亦具。修増益法時。亦具餘。皆思准。若修息災法時。其眞言之始若有曩嚩字者。除此云·oM·。餘三法准此知之。若修増益法時者。若有·oM·字。改云曩嚩也。
　　一。佛部忿怒尊（不動尊）蓮華部忿怒尊（馬頭）金剛部忿怒尊（軍荼利）寶部忿怒尊（降三世）羯磨部忿怒尊（無能勝尊）
　　一。始法之時。若依毘盧舍那經者。息災日出時始。増益初夜。調伏半夜。敬愛後夜。若依金剛頂經者。息災初夜。増益日出。調伏日中半夜。敬愛後夜。但鉤召遍一切時也。
　　一。壇物奉置法。初立金剛橛。次置瓶。次閼伽水。次塗香。次華。次燒香。次飮食。次燈也。即配六度置之。水施。塗戒。華忍。燒精進。食禪。燈慧也（可知）據飮食中。初置粥。次薄餅。次羹飮。次菓子等。最後即燈。
　　一。從何處始置其供養者。若隨方次第者。從東北角始之。若隨觀法次第者。若向東方坐人者。從其所坐左方角始之。餘三方亦准之可知。謂據自左約佛右故（二月二十三日了）。
　　一。問。四種曼荼羅者何答。大曼荼羅。三摩耶曼荼羅。法曼荼羅。羯磨曼荼羅。言大曼荼羅者。壇鋪曼荼羅也。五大所成故。三摩耶者。諸三摩耶形也。法曼荼羅者。羯磨曼荼羅者。木刻作所成諸尊也。事業威儀故也。又云。其色名大曼荼羅。所持標熾威儀等名三摩耶曼荼羅。諸種子名法曼荼羅。成事業威儀名羯磨曼荼羅也。此四種曼荼羅各互具足。大曼荼羅所具餘三。又法曼荼羅所具餘三曼荼羅。問。且法曼荼羅所具餘三曼荼羅方何答。且就·oM·字者。是其字大曼荼羅也。此有平等義。是三摩耶曼荼羅。其法然種子名法曼荼羅。竪横有文是羯磨曼荼羅也。
　　一。五類天者。色無色界名上界天。炎天以上名虚空天。日月名遊虚空天。帝釋四王等名地居天。下界諸神等名地下天也。
　　一。香水加持方有通有別。先以支利支羅眞言加持一切物皆爾。若加持土塗等物了時。不起瓦礫等物之想也。其印者。以大指抑小指甲。餘三指舒加持也。別即以各各忿怒尊眞言加持。若佛部者用不動尊眞言。若蓮華部者用馬頭眞言等（云云）。
　　一。作不動尊印契方。左手以大指抑無名指小指二甲上。即屈頭指中指但舒。右手亦爾。即左手置左膝上。以右手印契刺入左手印契中了。然漸拔出。二手倶左右攀上了。以右手印先左方三遍周。次右方周。後刺四方。次四角。次上下刺了。後以右手印置二眉間。漸漸方解言。左者其手低。右者仰可知。問。用此不動尊眞言印契意如何。答。若就顯教者。欲獻佛物。一切天魔鬼神等穢汚。以此不淨食物獻佛時。佛都不受故無利益。以是以此眞言等先加持耳。若就眞言宗者。無明妄想所生一切惡業。以眞言力既淨護獻佛。然後顯法界體性所顯諸功徳藏。所以先用此眞言契等耳（略意可知）又以此眞言印契加持佛供。亦餘一切事毎日所取亦同加持之。
　　問。四曼荼羅法然具足四種曼陀。若前後具足耶。答。同時具足。亦云前後。問。其意如何。答。元來四種曼荼羅之理備有故。云同時具足四也。若據行者觀心者。前後故云爾。即誦此四種曼荼羅頌。
　　六大無礙常瑜伽　四種曼荼各不離
　　三密加持速疾顯　重重帝綱名即身
　　法然具足薩般若　心數心王過刹塵
　　各具五智無際智　圓鏡力故實覺知
　　一。問。何故餘物一種奉獻之。以閼伽水壇上二杯置意何。答。初洗御手後更洗故置二杯。如世人初洗手後亦澡漱也（是其意）即此水是布施也。水遍一切物有故喩檀也。
　　一。橛是菩提心也。故其橛立時。觀金剛輪際徹立也。牆是四攝也。網者四無量也。香是精進也。即信不斷也。何故置第四者。此香遍上閼伽·塗香·華三故置第四也。
　　依弘法大師口決·jiM je oM cachaM·記之
　　眞筆草本在華藏院經藏（云云）

　　以三月三日始唵會伽那婆蘇埿薩婆訶
　　已上裏書之文也

　　端入到厠并穢所事裏書云
　　進到厠穴門戸。右手入瓶水。
　　以佉羅佉羅嚩曰羅吽發吒眞言加持散灑戴穢所三遍也。一灑一呪了
　　端雖至貧人所裏書云
　　奉閼伽水時。念非但我獨獻。諸天女等倶捧持奉供


　　仁安二年三月十三日於理趣院書了一交了範杲之本


