　　No.2480
事相料簡

　　如射衆星光事
　　決定如來事
　　仁王經法并曼茶羅事
　　金翅鳥法與佉樓羅同異事
　　摩訶迦羅與大黑天神同異事
　　本命供圖位事
　　神供圖樣行法不可事
寔眞言事相者密受口決信行爲本。所以不及了簡又非論談。偏寫瓶水無泄。相承之旨不誤之宗也。而門傳來年舊非無違失。師資累代訛謬幾干乎。依之近來各思宗之失墜歎法之陵遲。或號別行或稱抄物。雖記所傳之尊法注異說之雅訓。俱不辨其文相者。義味還淺悉不了彼意趣者。肝要又闕。纔抄記爲事。不分別是非。誠可非不知。是可言不言歟。爰於本經儀軌等倩迴愚案勘見始終。可改注事數多。且擧一隅可察萬端（矣）
一。瑜祇經如射衆星光偈事
　　是迷安文煩竪義也。
自上古以來就法悉地談速疾之義各傳樣樣說甚不可也。今案之此文意者只明本尊儀形之第三句也。其所以者。此尊六臂左右相對說其形像。前三句正明形相。次一句定說功能也。既第一第三手皆如此。豈於第二手闕此義乎。隨文相顯然也。更不可求義。早披經文可解欝法也。但於射空之勢稱三井之流或不渴仰之。是不知根本由緒歟。高祖大師御持像正射空本也。其間子細問答別紙注之。
一。法華儀軌決定如來事
　　是對淺文徒談深義也。
就決定如來口傳樣樣多者。多寶或釋迦或彌陀也。付此又各傳密義。自他門人以之爲一法祕事。是卽先德偏仰信先師說於其文相全不加斷簡故也。私檢儀軌。始終更無甚深之義。只此法先行也。三力偈後入供養法前爲一切衆生發心願可誦此眞言也。依之行者除慳怠昏沈悉地速可成也。儀軌文正擧釋迦多寶二尊了。有何故更以異名如來重可表二佛耶。隨件如來見法天三藏譯決定光明王經。西方淨土教主現在說法佛也。自彌陀淨土尚是西方仍非彌陀佛。彼經法天三藏所譯清尋闍梨請來本是也。此儀軌眞言與彼經陀羅尼存略不同。大旨無違。最可爲此法先行方便之義有其謂之上。或次第云。法花法決定如來眞言者如餘法四無量觀（文）道理更無疑。潤色尤有據。仍不可爲本尊不可爲祕事。子細注別紙。兼爲自行草次第了
一。仁王經法并曼荼羅事
　　是俱仰相傳不致料簡故也。
此法以五大尊爲本尊條一方祕傳也。是爲五大力本故歟。一端雖然頗非法本意。其所以者。一部法門是盡淨虛融如理般若菩薩三摩地也。依之以般若菩薩爲本尊可修此法也。於五大力者守護經王之大士也。全非般若法體。何以護大士可爲所護本尊耶。若然者法華法以十羅剎爲本尊。壽命經法以四天王可爲本尊也。加之不空別本義軌無五大力文。知非決定法體歟。於本尊者兩本儀軌第十篇意廣澤御流是也。甚足信用（矣）次所用曼荼羅重重有疑難也。先中臺五尊是儀所說正法輪五菩薩也。所謂轉法輪普賢文殊空藏摧魔也。全以教令輪忿怒尊不可圖之。隨四菩薩如文何中尊一體不動尊耶。又文殊六頭形像不詳歟。次內院繪四菩薩之三形之中利菩薩位圖鉤甚謬也。以知不辨鉤劍之相濫未達人師所爲歟。隨此曼荼羅不戴諸家請來。方方不能爲指南歟。
一。金翅鳥王與佉樓羅同異事
今私案之。鳥王法者調伏蛇毒殊勝祕法也。爲權化身其德甚深也。隨有別部儀軌次第。最可傳受修行之。今所云佉樓羅天者是列胎藏外位。八部衆隨一吹篳篥奏音樂天也。是佉樓羅中一類歟。付胎藏雖有印眞言。不足別壇法。又無指功能文。但雖八部衆大身大滿等其德廣大。是又別類衆中之王也。今所論之外也。二法名號梵語同者。各身分同帶金翅俱相似鳥類故歟。仍若是更可爲別法也。互引交條頗無其謂也。不致此料簡而只依名號許之相濫不存別體同名義而偏爲一法歟。重重有問答。別抄注之。
一。摩訶迦羅與大黑天神同異事
　　名號同之上先德皆悉用一法來。依之近來抄中皆以同前。
今案之。更非一法也。摩訶迦羅天者是胎藏外部三面六臂忿怒天也。種子三形印眞言等出自胎藏。付調伏可行之也。是曠野神本身。或名鬪戰神又名闇夜神。大黑天神者出自南海傳。安置厨家供食上分可祈福分。但持金嚢坐像也。持袋立像是神愷記所說。全不能信用。是野客夢想記也。雖說印眞言不足行法之所依。隨先德不用之。名號梵謨相對者同付黑色得名也。於摩訶迦羅付所行之邊立名又可無過。是闇夜神故大黑偏隨形色立名也。如此料簡時別體同名全非一法歟。總大黑天神烏帽子持袋像用瑜伽行法不可有事歟。子細問答別紙注之。
　　已上二法別體同名互可爲潤色也。
一。本命供圖位不定事
<PIC>T78022101.gif</PIC>
    小野說。      勸修寺說。
    ○北辰        ○當年星
    ○本命星      ○本命星
    ○當年星      ○生月宮

如此兩說萬人用之。今案之悉無其謂也。既號本命供而調三前供具。最可供三種本命星也。所謂本命星（七星隨一）。本命曜（九曜隨一）。本命宿（二十八宿隨一）。宿曜祿命家所用本命專此三也。必可連供之。若如先德圖供北辰當年星或本命宮者只供要星也。更無本命供義。然者雖今案之義非無道。仍爲自行草次第一帖了。號問答次第委注如此義間重重問答有之故也。願早改舊圖可用新義歟。其圖如此。
<PIC>T78022102.gif</PIC>
    ○本命曜
    ○本命星
    ○本命宿

一。神供圖樣行法不可事
<PIC>T78022103.gif</PIC>

新古次第圖位皆如此。是偏護摩世天壇之行相也。今私案之頗無其謂也。先諸神供本意者。世天壇時以不動爲上首。十二天悉納受供具之間。日月梵天可無所部鬼類。上界空居天故。於侍者伴類何不臨壇場。至八方天地天者雖同天衆像人界。地居故所了眷屬諸鬼神類不臨結界壇場不入五色界道之內。故有不受供物之輩。依之於露地卜別閑所卽施供彼等之儀式也。更重不可供十二天不名諸天供也。但各誦天等眞言招請之者。是呼部主名召部類衆之意也。如人間作法呼主君之名召僮僕之輩。依此等之義私次第圖位別紙注之。且圖樣如此用之尤宜歟。
<PIC>T78022104.gif</PIC>

右七箇條任胸臆而改口傳好今案而難先德甚雖可恐誹謗之旨。暫憑道理兼仰先蹤也。唐土三藏既背古譯有新譯。豈無非前之意耶。就中金剛三藏壽命經不空重譯之。無畏三藏胎藏儀軌法全阿闍梨改之。我朝奉始根本高祖次第作法重重代代改作之。見賢思齊。何無此事乎。抑雖恥高才賢智不足言。將貽愚案之意趣勸未學之稽古而已。
　　永暦二年二月二十六日。於白川僧房爲改同法等侶之異執隱老覺印記之。
　　安永四（未）年六月二十九日書寫比校竟。
　　                                                尊賢

　　寬政六寅年六月二日以右御本書寫了同日對合了
                                                ●●濟豪

