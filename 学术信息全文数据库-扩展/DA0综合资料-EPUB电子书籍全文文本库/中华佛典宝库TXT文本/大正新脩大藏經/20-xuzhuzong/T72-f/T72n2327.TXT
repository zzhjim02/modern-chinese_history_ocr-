No.2327
華嚴一乘義私記

　　    
　　　　　
　　　　　
　　　　　

    問。花嚴者梵語歟漢語歟。答。漢語也。
　　問。爾梵如何言耶。答。梵云健拏驃訶。
　　問。相配梵漢如何耶。答。健拏者云雜花。驃訶者云嚴飾。具可言雜花嚴飾經略云花嚴經。問。何故花言健拏。嚴云驃訶耶。答。西國有一供養之具。其重有六重。下闊上狹。每重置佛像。說此經中重疊六位六位成佛。相似其義。所以花云健拏。嚴云驃訶（云云）。
    花嚴云花。四種蓮花之中何蓮華耶。答。反問。先其四種蓮花者何耶。答。溫鉢羅華·拘物頭花（新經云拘某陀花）鉢豆摩花（新經云鉢持摩花）奔荼利花也。漢如次青黃赤白四種蓮花也。答。今花嚴云花。奔荼利花也（白蓮也）問。何故有四種蓮花。拘取白蓮華嚴此經。答。如有白色諸色之中根本。為顯花嚴一乘諸乘根本云言。取白蓮華飾此經也（喻也）問。法花經云光。云白毫之光。云嚴云白拂。云牛大白牛云。以是見取白蓮花事顯也。今此經爾云文無。何可云取白蓮花飾是經。答。法花一乘與華嚴一乘宗一。所以准法花經取白蓮花云飾此經無妨。問。以何知法花一乘與花嚴一乘宗一云言耶。答。法花經露地牛車自有教義。謂十十無盡主伴具足。即如說花嚴經云。問。何可知以此文法花一乘花嚴一乘宗一云事。答。既差露地大白牛車。如說花嚴經云。所以知又法花一乘花嚴一乘宗一云事（云云）。
    問。約一乘若有種耶。答。爾有。問。有幾種耶。答。有三種。問。其三種者何。答。一者存三之一乘。二者遮三之一乘。三者直顯一乘也（直顯之一乘亦名表體之一乘）問。且何云存三一乘耶。答。般若深察等經云存三一乘。問。何故般若深密等經云存三一乘耶。答。不破三乘疑執。不會二乘行果。就無我之理一說一乘。故般若深密等經云存三一乘也（意乍存三說一乘云事也）問。何以知深密經名存三之一乘云事。答。其經言。相生勝義無自性。如是我皆已顯示。若不知佛密意失壞正道不能往。故於其中立一乘。非有情性無差別（云云）以此文知深密經名存三一乘云事。問。何以此文了知深密經名存三一乘云事。答。故於其中立一乘者。於三因三果就無我理一說一乘事也。非有情性無差別者。存三乘行果說一乘事也。所以是文知深密經名存三之一乘云事（三因三果者三乘因果也）問。何以知般若經名存三一乘云事。答。大般若經第四百四云。復有菩薩摩訶埵。具足六神通遊戲自在。從一佛國至一佛國。所至國土無有聲聞獨覺之名。唯有清淨一乘行者云。以是文知般若經名一乘云事。問。爾名一乘事爾也。何以知般若經名存三云事。答。同經云。第一百六十八云。由此復有一切聲聞乘一切獨覺乘一切大乘出現世間云。以是文知般若經名存三云事。問。何曰三乘行果耶。答。聲聞乘之行果獨覺乘之行果菩薩行果。是云三乘行果。即如次羊車鹿車牛車喻。問。何云聲聞乘行果等耶。答。聲聞種姓之人所修三科（五蘊十二處十八界也）四諦（苦集滅道）等行。云聲聞行。彼所證預流果等四果云聲聞果。獨覺種姓人所修十二因緣行云獨覺行。彼所證阿羅漢果云獨覺果。菩薩種姓人所修三性三無性唯識六度之行云菩薩行。彼所證菩提涅槃果云菩薩果（云云）問。無性攝論十義一乘云。存三遮三直顯三一乘中攝不攝耶。答。攝也。問。何攝乎。答。攝存三一乘也。問。爾先其十義一乘者何。答。無性攝論云。為引攝一類。及任持諸餘。由不定種姓。諸佛說一乘。法無我解脫。等故性不同。得二意樂化。究竟說一乘（云云）是云十義之一乘。問。爾依此二行頌開出十義一乘事何。答。一者為引攝一類說一乘。二者為任持諸餘說一乘。三者法等故說一乘。四者無我等故說一乘。五者解脫等故說一乘。六者性不同故說一乘。第七與第八令得二意樂故說一乘。九者化故說一乘。十者究竟故說一乘云也。問。且為引攝一類說一乘云意如何。答。為引攝舍利弗淨目天子法財王子等一類之不定種姓聲聞人說一乘云事也。問。何故為此人說一乘。答。舍利弗釋迦昔在大通智勝佛第十六子時。聞說法花經起大乘心。依婆羅門施眼退大行取小乘果。彼取小果入無餘涅槃畏灰身滅智。彼為令不取小乘果說一乘云。問。爾此人從何位退大行。答。十住之中從第六住退。問。何以知從第六住退云事。答。優婆塞戒經云。舍利弗六十劫修大乘行。依婆羅門施眼退云。所以知從第六住退云事。又八萬劫退（云云）。今會云。若說雜劫八萬等。若說純劫六十劫（云云）。問。何以此文了知從第六住退云事。答。菩薩百劫修十住行而六十劫修退云。明知第六住退云事。問。法花論說。退已還發大菩提心。聲聞云今此云舍利弗等一類不定種姓聲聞云。若同歟異歟。答。同也。問。何同耶。答退已者。舍利弗昔退大乘行。還發者。舍利弗今云遇法花會聞說一乘迴心向大。問。何以知爾乎。答。經云。我昔教汝志願佛道。汝今悉忘而便自位已得滅度。我今還欲令汝憶念本願所行道故。為諸聲聞說大乘經云。又云。舍利弗言。我今無復疑悔。親於佛前得受阿耨多羅三藐三菩提記等（云云）以是文知。退已者昔云退大乘行。還發者迴心向大云事。問。爾舍利弗耳名退已還發大菩提心之聲聞。餘聲聞不名乎。答。爾也。問。其故何。答。舍利弗昔遇緣退大行取小乘果。今靈山遇法花會聞說一乘迴心向大。故名之。餘不定種姓聲聞不爾。故不名。問。以何爾知乎。答。經云。親友有官事當行貧人。醉酒臥。以無價寶珠繫差內衣裏捨去（云云）。以此文知。移他界之間退大乘行事。問。何爾知乎。答。親友者釋迦也。貧人者舍利弗也。寶珠者一乘種子也。內衣裏者第八識也。問。經云飲他毒藥者何。答。舍利弗退大乘行隨那闍耶外道學彼典籍云飲他毒藥也（謂那闍耶者略也。具可云那闍耶毘羅低子。漢云相子。六師外道之中第三苦行外道者也。六師外道者。斷見外道。常見外道。苦行外道。自然外道。自在外道。無慚外道也）問。舍利弗遇馬勝比丘悟三諦者何。答。解苦集滅不解道諦也。問。何爾乎。答。馬勝比丘為乞食入城時。佛誡命。道可過□人。為多不可說法。由是馬勝但說三諦不說道諦。故不悟也。問。爾彼說偈相配三諦何。答。偈云。諸法從緣生。此法緣及盡。我師大聖主。如是說此偈（云云）。初諸法從緣生此法者。說苦諦文也。緣者說集諦文也。及盡者說滅諦文也。道諦法廣大。舍利說不可信解。所以佛不可多說誡也。三乘種姓有身中人名不定種姓也。此三種姓無身中人云無姓有情也。問。涅槃經三種病人何。答。一者醫遇不遇定差。謂定姓大乘根機勝故。佛菩薩化緣遇不遇。三無數劫中修大乘行定成佛喻之。二者遇醫差不遇不差。謂不定種姓遇佛菩薩化緣成佛。不遇取小乘果喻之。三者遇醫不遇不愈畢死。謂定性二乘無姓共不成佛喻之。問。聲聞乘聲聞種姓同歟異歟。答。四諦教理行果云乘。能修行之所被機云種姓也。餘乘亦爾也。五驚怖者。一損驚怖。謂小乘人聞小乘教以其為實謗無大乘。今為聞大乘說先小乘非實而翻道生疑。是云損驚怖。翻道生疑者。先說有小乘涅槃。而今說小乘涅槃非究竟。大乘涅槃是實涅槃。此乘涅槃又疑非究竟也。二多事驚怖。謂煩惱地前菩薩不定種姓者。彼聞大乘行三無數劫中久遠可難修事。生恐懼退大乘行可取小乘果。為令其不退說一乘也。三顛倒驚怖。謂煩惱尤重不能聞一乘。若為說一乘更生煩惱顛倒可驚怖。所以為不說一乘。四悔驚怖。謂退大乘行取小乘果。今聞說大乘悔昔修小乘行也。五誑驚怖。謂增上慢人也。彼得小乘涅槃道滿更念無餘涅槃。而今為說大乘涅槃。彼何如來欺誑我等。而驚怖也。經云舍利弗如是增上慢人退亦佳矣等文也。
    問。為任持諸餘說一乘云意何。答。為地前位不定種性菩薩云說唯一無二也。
    問。何故為是菩薩說唯一無二。答。地前位十住中第六住以前退位。彼聞大乘行久遠難修退取少乘果入無餘涅槃灰身滅智。可不成佛。彼不退為令成佛說唯一無二言也。舍利弗等一類聲聞退大乘行果既取小乘果。所以其云為引攝也。地前不定種姓菩薩可退大乘行未退。所以其云為任持。問。約地前不定種姓菩薩有漸悟頓悟。皆共為任持說唯一無二。答。正為漸悟菩薩說唯一無二兼令被頓悟菩薩。問。爾意何。答。漸悟菩薩機根劣故退大乘行可取小乘果。彼令不退說唯一無二也。頓悟菩薩機根勝故不待佛唯一無二說自修行大乘行。而佛以一音說法時。眾生隨類受解。何不被頓悟菩薩。維摩經云。佛以一音演說法。眾生隨類各得解。或有恐怖或歡喜或生厭離或斷疑（云云）以是文知爾也。又花嚴經云。如來於一語言中演說無邊契經海（云云）約地前地上菩薩有四不退。一信不退。謂十信中第六信也。不退外道故也。二住不退。謂十住中第七住。不退二乘故也。三證不退。謂初地已上。起無漏智證真如故。四行不退。謂八地已上。無漏智行相續不間斷故也。問。至第六信者不退外道者何。舍利弗十住之中第六住退隨那闍耶。外道學彼法文耶。答。彼雖學其法文不退意樂。所以不相違。意樂者。隨外道雖學。彼是非真實道理。從是外念可有真實之道理故不退意樂也。問。三乘別者。取趣真如可別。何真如一故云說一乘乎。答。譬如三獸雖體異渡河一。又乳牛之色雖別白黑所漉乳皆如白色。三乘異所證。真如平等一味也。問。其三獸者何。答。兔馬象也。兔浮渡河。是喻聲聞淺解也。馬踏半渡。是喻獨覺半悟。象踏底渡。是喻菩薩深悟也。問。真如一者。三乘同證一真如乎。答。二乘證生空真如。菩薩證生法二空真如也。故不同也。問。所證真如有差別者。何云真如一故說一乘乎。答。約證生空真如邊云也。約不證法空真如不云也。故不相違。斷煩惱障所顯者。云生空真如二乘人所證也。斷所知障所顯者。云法空真如菩薩所證也。
    問。無我等故說一乘云意何。答。有真實補特伽羅可有乘差別。補特伽羅無差別故乘亦無差別。故說一乘補特伽羅者。人我之異名也。即三乘人名也。補特伽羅梵語也。漢翻云數取趣。依極煩惱數趣行五趣四生受生故云數取趣也。約二無我就人無我說一乘也。問。爾就法無我說一乘乎。答。就法無我亦說一乘也。既深密經相生勝義無自性於其中立一乘。故云爾也。於五蘊假者觀無我也。解脫等故說一乘者。三乘之人約煩惱障同得解脫故也。二乘之人於煩惱障斷其現行種子不斷習氣。佛菩薩共斷之。於所知障二乘之人乍三不斷。佛者現種習三斷之。問。約障得解脫不同。何解脫等故云說一乘乎。答。於煩惱障云爾也。非是所知障。故深密經云。三乘同座一解脫床（云云）煩惱障礙二乘之菩提果不礙無上菩提果。所以斷自果障煩惱障可不斷所知障。無上菩提果煩惱所知共障。所以佛菩薩共斷盡（云云）。性不同故說一乘者。不定種姓人身中有三乘之姓也。故云說一乘也。問。爾者可說三乘。何云說一乘乎。答。具有三乘性身中人必定可成一大乘果故云說一乘也。令得二意樂故云說一乘者。約意樂者。佛約聲聞人得同自體之意樂故云說一乘者。得我即彼彼即我我既成佛彼亦可成佛意樂故云說一乘。問。聲聞身中五蘊等法是有漏。如來身中五蘊等法是無漏也。有漏無漏既別。何如來我與聲聞得自體同意樂。答。聲聞身中真如理與如來身中真如理體是同。所以就真如理一我與聲聞云得同自體意樂也。後意樂意者。佛於聲聞人得同自體意樂言。我則彼彼即我。我既成佛彼亦可成佛言。一音之下令得二益故云說一乘。二益者。一者聲聞人佛所攝得同自體意樂。二者同名菩薩得記別。是云二益。謂聲聞人佛所得同自體意樂（云云）。我身即如來如來即我身之同自體之意樂攝得。又舍利弗同會侍同名菩薩。佛為聲聞人說同自體意樂得可成佛記別。問。初意樂與後意樂有何別乎。答。初意樂佛於聲聞人得同自體意樂。後意樂意聲聞人佛所攝得同自體意樂。所以義雖云少異也。
    化故云說一乘者。為應化人說一乘也。則富樓那等五百人也。依此有二意。一為引異類不定種姓聲聞人依小乘令不入無餘涅槃說一乘。二為對治二乘慢說一乘也。初意者。佛菩薩現聲聞形入無餘涅槃經八萬等劫從彼出發大乘心現成佛。實類不定種姓聲聞人見是往昔耆尊入涅槃人從彼出發大乘意成佛。況我等令思不樂成佛入涅槃也。後意者。二乘人欲得我此涅槃佛所為高舉心。所以令念如來得此涅槃。而佛菩薩化聲聞形示現入涅槃。所以說一乘。楞伽經云。樂著三昧樂安住無漏界無有究竟趣。亦復不退還得諸三昧身。乃至劫不覺。譬如昏醉人。酒消然後覺。法亦然。得佛無上身（云云）花嚴師問云。此文入無餘涅槃二乘人佛菩薩引攝被導證從彼出迴心向大文也。爾物何證佛菩薩化聲聞之形入無餘涅槃從彼出文云非實二乘乎。法相師答云。若入無餘實二乘所導。佛菩薩引攝證彼出迴心向大文者。入無餘實二乘灰身滅智同虛空故。不墮有情趣不墮非情趣。唯有清淨真如法界。有何物所導佛菩薩引攝從彼出可迴心向大。既文譬如昏醉人酒消然後覺法亦然得佛無上身（云云）明知是化一乘也。非實二乘事。所以瑜伽云。入無餘二乘不墮有情趣不墮非情趣。唯有情淨真如法界（云云）又莊嚴論云。餘人善根涅槃時盡（云云）菩薩善根非然（云云）謂餘人者二乘人。既二乘善根涅槃時盡（云云）依何從無餘出可迴心向大乎。究竟故云說一乘者。於真如更復無勝乘。理究竟殊勝故云說一乘也。問。此十義一乘通定性不定性有種性無種性說。乘。
    答隨宜通也。謂為引攝一類與任持諸餘性不同故。但約二乘不定種性人說一乘法等。故解脫等故約三乘定性不定性人說一乘無我。等故究竟故。通定性不定性有性無性說一乘。今得二意樂。化約二乘不定性大乘定性說一乘也（玄賛引無性攝論文說十義一乘事了。已上存三一乘義了）
    遮三一乘者。會三乘行果破三乘疑執說一乘。法花等經云遮三之一乘也。三乘疑執者。佛成道聞說菩薩可成佛二乘人我等可不成佛疑。是云二乘疑。二乘人二乘果執極果。是云二乘執。菩薩聞佛成道說菩薩可成佛執菩薩可成佛。是云菩薩執。昔說三。今亦可說三。何疑不說三乘說一乘。是云菩薩疑也。法花中遮三乘疑執云。十方佛土中唯有一乘法。無二亦無三。除佛方便說。又云。聲聞若菩薩聞我所說法乃至於一偈。皆成佛無疑。覺三乘人可皆平等成佛故。二乘疑菩薩執共除。說唯有一乘法無二亦無三。覺大乘果是極果二乘果非極果故。二乘執除之。說除佛方便說。昔說三覺方便說非真實說。故菩薩執除之也。
    問。法花一乘深密一乘同異如何。答。深密一乘就法無我等十義乍存三乘五性道理。密意說一乘。法花一乘就佛性平等皆成佛究竟道理顯了說一乘。所以其意玄異。法相師云。凡諸大乘經佛說一乘所以不過攝論十因莊嚴八因顯揚六因。何深密一乘云說就法無我等十義法花一乘不云說法無我等十義。答。既經文若聲聞菩薩（乃至）皆成佛無疑（云云）又汝等所行（乃至）悉當成佛（云云）遮三乘五性道理說一乘。攝論十義其意玄異也。莊嚴八因者。其論第五云。未定性聲聞及諸餘菩薩引攝於大乘定性說一乘法無我解脫等。故性不同得三意。涅槃究竟說一乘（云云）是云八因雖別開合意同如文可知。顯揚六因者。其論第二十云。有六因緣故如來宣說一乘。一其諸法就無差別相故。二云。就差別行相故。此二就平等地說。先是即所觀也。後是即能觀也。三眾生無我及法無我平等故。四解脫平等故。五能變化住故。六行究竟故。此六亦存二滅說差別位為一乘（云云）是云六因也。問。法花經宗不存三乘五性者。何藥草喻品。大小菩薩上藥草。聲聞獨覺中藥草。輪王釋梵下藥草（云云）存三乘五性道理。又法花論云。四種聲聞授記。退菩提聲聞。應化聲聞。佛授記決定性聲聞。增上慢聲聞。根未熟故菩薩與記令發心（云云）法花經遮三乘五性道理。說一乘者。其決定聲聞者何乎。答。昔說深密經時。說三乘五性道理。今至法花會。以喻拈舉說可三乘五性皆成佛。所以說三草二木生長不同喻畢。法文云。汝等所行（乃至）悉當成佛（云云）不云非有情性無差別。明知是不法花經正宗。其深密經意也。問。經汝等所行（乃至）悉當成佛者。論云。不定種姓人身中種子無上（云云）爾何遮三乘五性道理。一切皆可成佛說乎。答。法花論云種子無上者。舉舍利弗等一類不定種性之人身中種子無上兼定性無上。但非不定種姓人身中種子無上。所以不相違論意也。法相師云。不定種姓之人身中有可得無上菩提果法爾無漏種子。亦昔修大乘行所熏習菩提心種子亦有不滅。所以彼因可成佛。定性二乘人取小乘果入無餘涅槃。有可灰身滅智種子故。無可得無上菩提果種子。無種姓人無可得出世二乘聖果種子。無可證無上菩提果法爾無漏種子。爾何云非不定種性之人身中種子無上兼定性二乘無種性之人身中種子無上可三乘五性一切皆成佛乎。答。他宗始教心。而依深密等經瑜伽等論就有為無常法中立種姓故。不能遍一切眾生。今一乘宗終教已上意。而依法花涅槃等經起信等論就真如本覺無為常住法中立種性故。云可三乘五性一切皆成佛也。問。何會二乘行果。答。不定種姓聲聞人昔佛聞說四諦教依彼修行所證得二乘果。今至法花會聞佛說唯一無二。早修大乘行可得大乘果物悔。修小乘行得小乘果悔。所以今至法花會佛會其言。汝今就大乘根機。汝息分段苦。以方便於一乘分別說三令得小乘果。是入大乘因緣也。悔不可悔得小乘果。云汝等所行（乃至）悉當成佛（云云）是云。會二乘行果。又經云。舍利弗言。我今得未曾有心懷大歡喜疑悔皆既除。又我今無疑悔親於佛前得授阿耨菩提記（云云）問。何會菩薩行果乎。答。三乘之人昔聞佛依深密等經說三因三果各別道理。依此為求摩醯首羅智處成佛果。地前地上位中修三無數劫行。今至法花會佛聞說唯一無三疑云。昔說三。今亦可說三。何昔說三今說一。若是究竟法歟。若是所行道。所以今至法花會佛會其言。汝今就一乘根機。汝息分段苦。以方便於一乘分別且說大乘因果。知汝等根機熟。引為令得別教一乘出出世益說唯一無三。亦說汝等所行等。是云會菩薩行果也。問。三乘菩薩從菩薩行果入菩薩行果。何可會汝等所行是菩薩道乎。答。三乘菩薩所修行一乘菩薩所修行。雖俱是菩薩行。權實既異所以捨三乘權行迴入三乘之外一乘之行云會汝等所行是菩薩道。所以說菩薩行果亦迴。問。家內所授門外所授同牛車也。喻既以無異。法無異。爾何三乘菩薩所修行權。一乘菩薩所修行實云。說迴菩薩行果。答家內所授車是玩好之具。假黑牛車也。門外所授車是以眾寶莊嚴。實大白牛車也。約喻假實黑白既異。於法亦何可無權實。云無三乘菩薩所修行一乘菩薩所修行異立三乘三車。何可遮四乘四車道理是尤背經竟也。所以疏第四卷云。談權教人以法花一乘令同深密一乘。其誠可悲（云云）問。三乘一乘所引權實何。答。三乘菩薩三賢十地位中三無數劫行。行布次第修滿證摩醯首羅智處佛果。是云權。一乘菩薩初發心位中兼攝後後諸位行。初發心位中證十身慮舍那果。是云實也。所以云權實別也（三乘行者行布次第門意也。一乘行者圓融相攝門意也。已上遮三之一乘了）直顯一乘者。不對二乘不會行果。而對普賢等大機直顯法界成佛體故。花嚴等云直顯一乘也。問。不對二乘不會行果者。花嚴會二乘人不侍耶。答。爾也。問。何第八會。舍利弗等二乘人侍如聾如盲也。
    答。章云。為顯法深勝云事示如聾如盲形（云云）又云。指歸云。如依黑顯白（云云）意大菩薩成聲聞形。一乘法為顯二乘人所不能聞知云事。示聾盲形（云云）問。何以知二乘人在第八會如盲云事。答。入法界品云。譬人初生時在二天誕。是一名同生一名同名。天見人人不見天。如此二乘人侍如來所。如來見二乘二乘不見如來。亦不聞法（云云）問。約第八會有本會末會。其二會聲聞者共是權現聲聞歟。答。爾也。
    問。爾者何舍利弗從佛所退。從自房出。將六千弟子。文殊邊迴心解十大法門。答。是亦權現迴心也。非實迴心也。於權現人有表法眾寄法眾。本會之舍利弗是表法眾也。所以為顯法深勝故。大菩薩化聲聞形。示如聾如盲之形。末會舍利弗是寄法眾也。所以依同教。為顯迴入別教故。大菩薩成聲聞形。文殊邊迴向解十大法門也。問。何以知末會聲聞俱是權現乎。答。入法界品云。舍利弗等聲聞人遊行無邊法界得不死通明得遍法界身（云云）明知是權現聲聞非實聲聞。若實聲聞但見三千界事可不見餘界事。何遊無邊法界。亦實二乘身既分段。何云得遍法界身。不死通明者。不死者。不生涅槃也。無漏通明也。為顯無生滅故云不死也。通者六通也。明者三明也。是等皆菩薩所得也。非二乘所得故非實聲聞。問。花嚴會。舍利弗法花會。舍利弗俱是權現歟。答。菩提思量論云。法花會舍利弗是權現也。故共權現也。問。法花會舍利弗是權化者。何法花論云富樓那等五百人云權現人舍利弗等云退已還發大菩提心聲聞。不云權現人乎。答。其舉勝義云爾也。不言舍利弗非權人。問。何故花嚴對二乘不破彼疑執不會彼行果乎。答。花嚴二乘不聞知故。性起品一切聲聞緣覺不聞此經（云云）問。花嚴對二乘不說者。何為破三乘人定執見。云說六相教乎。答。其正為而不被。引為傳為而被。今約正為云不聞二乘也。花嚴一乘門有三種成佛。一位成佛。二行成佛。三理成佛也。是總云法界成佛也。其三種成佛者。一眾生成佛時三種世間皆共成佛。一眾生斷惑證理時三種世間皆共斷惑證理。今花嚴經說此道理故云顯法界成佛體也。三種世間者。一器世間。二眾生世間。三智正覺世間也。器世間者。山河大地等也。其中住者云眾生世間。三身十身佛云智正覺世間也（已上直顯一乘義了）

已上三種一乘義已了

    於一乘如有三種。又於三乘有三種者。一始別終同三乘。二始同終別三乘。三近異遠同三乘也。始別終同三乘者。阿含等經俱舍等論也。二乘人初修因行時。聲聞修四諦行。緣覺修十二因緣行故。云始別。終至證果同證阿羅漢果入無餘涅槃。俱灰身滅智故。云終同也。又三乘人四諦緣生六度異。終至證果同入無餘涅槃灰身滅智。所以云始別終同三乘也。始同終別三乘者。三乘人始修因行時。俱聞般若空教同觀無性理故。云始同。終至證果三乘人各證自乘果故。云終別也。由此義般若等經云始同終別三乘也。問。約無性理有人無我法無我無性理。爾三乘共觀乎。答。二乘人觀人無我無性之理。菩薩二無我理俱觀也。但於人無我理。三乘共觀。故云同也。不相違。問。三乘人四諦緣生六度異。終至證果。各證自乘果。故可云始終各別三乘。何云始同終別三乘乎。答。聲聞人聞般若教觀四諦法無性理。獨覺聞般若教觀十二因緣法無性理。菩薩聞般若教觀唯識六度等法無性理。聞一教。其下各別生解。所以云始同終別顯也。故大般若經第五百九十三云。於聲聞乘性決定者。聞是法已速得自乘無漏智。於獨覺乘性決定者。聞是法已速依自乘而得出離。於菩薩乘性決定者。聞是法已速得無上菩提果。雖未入正性離生三乘性不定者。聞是法已發無上菩提心（云云）以是文知云爾事也。正性離生者見道位也。正性者無漏者正道也。生者分別煩惱也。竟見道位無漏正道離分別煩惱也。問。何故分別煩惱性名生乎。答。隨喻為名。譬如生食在身中諸病者根本。分別煩惱在有情身中。諸煩惱根本故名生也。問。既般若經攝在存三之一乘。何今云始同終別三乘乎。答。般若經一與三和合說故攝一乘攝三乘。為引不定種姓人依法無我等別義以密意說一乘。義邊攝一乘。三乘人同聞般若教。以各得自果義邊攝三乘（云云）近異遠同三乘者。以方便依般若深密等經於一乘。分別說授三因三果各別道理令得三乘出世益故云近異。引三乘子同令得三之外一乘出出世益故云遠同也。故法花等經云近異遠同三乘也。問。何故得三乘出世益云近異得一乘出出世益云遠同乎。答。聲聞乘人依聲聞教。預流果等位。得出世益。獨覺人依獨覺乘教。更不證前三果。第四阿羅漢果位得出世益。菩薩依諸大乘教發心住已上位。得出世不退益。所以云近異。引其得三乘出世益之人令得一乘出出世益究竟佛果。所以云遠同。問。但可云得三乘出世益得一乘出出世益之三乘。何云近云遠。答。聲聞三生六十劫得果。獨覺四生百劫得果。菩薩初僧祇中修得果。所經之時短。所以云近三乘人各別依自乘得出世果。所以云異。三乘同迴入一乘具修滿三無數劫行共成佛。所經之時長。所以云遠。三乘同俱得無上菩提佛果。所以云同也。問。聲聞三生六十劫何乎。獨覺亦爾也。答。於聲聞有利根鈍根人。利根三生得果。鈍根六十劫得果。於獨覺又有利鈍。利根人四生得果。鈍根人百劫得果也。問。宅內所授三車門外而所授大白牛車相配近異遠同何。答。宅內所授三車近異也。門外而所授大白牛遠同也。暫修三乘。各別得自乘果。故云近異。久修三乘人同得無上菩提果。故云遠同也。問。何三乘益云出世益一乘益云出出世益乎。答。於出世說出世故云出出世也。意於三乘出世說一乘出世也。問。一乘門意。初發心位成佛。故可云近同。何云遠同乎。答。初發心位中成佛者。別教意也。今就同教云遠同也。又初發心成佛者。初發心一念中修滿三無數劫行成佛。遠即近近即遠也。所以云遠同也。問。何以法花云近異遠同三乘乎。答。譬喻品云。初以三車誘引諸子。然後但與大車寶物莊嚴安隱第一。然彼長者無虛妄之咎。如來亦復如是。無有虛妄。初說三乘引導眾生。然後但以大乘而度脫（云云）以是文知爾云事也。初引三車誘引諸子。初說三乘引導眾生者。宅內所授三車即近異也。故云俱與大車。但以大乘而度脫之者。門外露地所授大白牛車。即遠同也。故云爾也。
    問。法花是遮三之一乘也。何云近異遠同三乘乎。答。法花一與三和合說。所以有一乘有三乘。故云近異遠同三乘也。謂為誘引三乘子依般若深密等經。於一佛乘分別說授三因三果各別道理。以令得三乘出世益之邊攝三乘。諸子等得三乘出世益。知一乘根機熟為說唯一無二。會彼行果。破彼疑執。以令迴入三乘之外一乘之邊攝一乘也。問。爾以此文相配依本起末攝末歸本二門何。答。初以三車誘引諸子。初說三乘引導眾生者。依本起末門也。但與大車但以大乘而度脫之者攝末歸本門也。謂本者一乘。末者三乘也。初說三乘者。於一乘本以方便分別云說三乘末事也。譬如求上分別說波。是亦爾也。但以大乘而度脫之者。藏三乘末歸一乘本云事也。譬如藏波說水。是亦爾也。智度論說譬如一斗米合分三。不增減。說一乘不失三乘。說三乘不失一乘（云云）

已上三種三乘義已了

    五教者。一小乘教。二大乘始教。三大乘終教。四頓教。五圓教也。
    小乘教者。阿含等經婆沙俱舍等論也。為小乘人說人空法有道理也。阿含有四。雜阿含中阿含長阿含增一阿含也。阿含古梵語也。新云阿吸摩也。漢云教亦云典（云云）婆沙者翻廣解（云云）俱舍者翻藏論。大乘始教者深密經中說第二時第三時教也。深密經中說初昔今三教。即如次初時教第二時教第三時教也。初時者阿含教。第二時教者般若教。第三時教者深密教也。今是中取第二時第三時般若深密教大乘始教（三時教亦云轉法輪持法輪照法輪。即最勝王經所說三時教也）般若深密等經未盡大乘至極理故名始教也。定性二乘無性有情不成佛說故也。法相師問云。說定性二乘無性不成佛。盡大乘至極理。何云未盡極理乎。答。其三乘始教門分齊耳。今一乘宗終教已上意而不爾故云未盡極理也。故般若經五百九十三云。聲聞乘性決定者。聞是法已得自乘無漏智。獨覺乘性決定者。聞是法已依自乘得出離。菩薩乘性決定者。聞是法已得無上菩提果（云云）又解深密經云。一向種寂聲聞種姓補特伽羅佛化導而雖被施設種種勇猛精進。終坐道場不能令得阿耨菩提（云云）又瑜伽論云。入無餘二乘不墮有情趣不墮非情趣。唯有清淨真如法界（云云）又同論云。聲聞乘性決定人以聲聞乘成熟是。獨覺乘性決定人以獨覺乘成熟是。菩薩乘性決定人以無上乘成熟是。人天乘性決定人以善趣成熟是（云云善趣者人天二趣也）明知是定性二乘無性有情不成佛云事。花嚴論問云。定性二乘無性有情不成佛者。入無餘二乘經八萬等劫醉臥時。又無性有情未轉捨謗大乘因時云不成佛。非言畢竟不成佛。遇佛菩薩化緣時皆終成佛。何法相師如文取義定性二乘無性有情終執不成佛。是甚可悲。答（至下可知）。
    大乘終教者。法花涅槃無上依等經法花起信無差別寶性佛性等論也。是等經論說定性二乘無性有情成佛故。法花經云。聲聞若菩薩乃至皆成佛無疑（云云）又云。十方佛土中（乃至）除佛方便說（云云）又我滅度後復有弟子（乃至）唯以佛乘而得滅度更無餘乘。除諸方便說法（云云）又涅槃經云。一切眾生悉有佛性。悉皆當得阿耨菩提（云云）又云。非佛性者。謂垣牆瓦石無性之物（云云）又云。須陀洹八萬劫到。斯陀含六萬劫到。阿那含四萬劫到。阿羅漢二萬劫到。辟支佛一萬劫到阿耨菩提（云云）又云。須陀洹等八萬等住處云小涅槃。無上法主聖王住處云大涅槃（云云）又楞伽經云。樂著三昧樂安住無漏界（乃至）彼覺法亦然。得佛無上身（云云）又無上依經云。入無餘二乘有三種餘。一煩惱餘。二業餘。三果報餘。煩惱餘者無明住地。業餘者無漏業。果報餘者意生身也。謂意生身者變易身也（意生身亦云意成身）又法花論云。四種聲聞授記中。退菩提心聲聞與應化聲聞。此二佛授記。決定性聲聞與增上慢聲聞。此二根未熟故。菩薩與授記令發心（云云）又云。二乘以方便令入涅槃城。彼涅槃者謂禪三昧城過彼城已令入大涅槃城故（云云）又起信論云。一切諸佛本所乘故。一切菩薩皆乘此法到如來地故（云云）又云。業識根本熏習者。一切阿羅漢辟支佛菩薩皆有成滅苦故（云云）又無差別論同起信論。所以更不出本文。又寶性論云。向說闡提無涅槃性不入涅槃。此義何。是為欲顯示謗大乘因故。是顯何義。為欲令迴轉誹謗大乘心依無量時作是說實以有清淨性故（云云）又世親佛性論云。一切皆成佛者是了義也。一切皆不成者是不了義。以是等文知云定性二乘無性有性一切皆成佛事。所以終教中引此等教證一切皆成佛也。問。般若深密等經未盡大乘至極理故攝始教。法花涅槃等經盡大乘至極理故攝終教者。何章云。一切皆空宗。謂大乘始教即般若經等是（云云）又云。說三性真如不空道理故深密等經攝終教（云云）何共攝始教乎。答。判始終二教疏章義望小異也。謂疏於成佛不成佛門分始終二教。所以般若經攝終教。深密經攝始教。章於空不空分始終二教。所以深密經攝終教。般若經攝始教。所以不相違。問。何故說空教云始教說不空教云終教。答。說空教末盡大乘至極理故云始教。說不空教盡大乘至極理故云終教。問。以何知云爾事。答。法鼓經云。以空門為始教以不空門為終教（云云）又章云。說一切空經是有餘。說唯有此經是無上說。非有餘說（云云）以是等文知云爾事也。
    頓教者。維摩思益楞伽等經也。對始終二教云頓教也。謂始終二教依位地階行次第漸漸修成從微至著名佛。所以是云漸教。今頓教言。說頓絕理性頓顯解行頓成一念不生物名佛。所以是云頓教。問。以何知爾乎。答。維摩經云。淨名以默顯不二（云云）又思益經云。得諸法正性人從一地不至一地（云云）又楞伽經云。初地即八地。乃至無所有何有次第（云云）以是等文知云爾事。如鏡中像頓現非漸漸者。如掩摩勤菓漸熟非頓（云云）（掩摩勤菓者漢云餘甘之菓）
    圓教者。花嚴等經也。兼攝教義理事等一切法顯一位即一切位一切位即一位事。所以十信滿心攝五位成正覺事云圓教也。問。此五教者於時節次第立。若依機理淺深立。不於時節次第立。所以疏云。不於時事。於理立（云云）問。爾花嚴經說圓教者。唯說圓教義不說餘始終頓三教乎。答。約小分云時互皆具。今約多分判五教。所以疏云。限一經判教難（云云）意約小分皆互具。始教終教中為言非無圓教義言也（已上五教已了）
    問。花嚴經一大法身盧遮那所說也。何云釋迦佛海印三昧乎。答。今此一乘意而為顯菩提樹下身即盧遮那佛身云事云爾也。所以不相違也。問。樹下八相成道身盧舍那身周遍法界身也。何云同身乎。答。疏云。丈六遍十方絯法界（云云）又名號品云。或名釋迦或名盧遮那（云云）以是等文云爾也。十身者。眾生身世間身業報身聲聞身辟支佛身菩薩身如來身智身法身虛空身。問。釋迦身入諸教門分別四句如何。答。或化身非報與法（是初始教說）或報身非化法（是約同教一乘及小乘教說）或法身非化報（是約頓教說）或化身亦報法俱有。是總約三乘說。或非化身亦報法（是約圓中別教一乘具十身說）問。此四句意何。答。若有眾生堪悟始教大乘。見化身釋迦在菩提樹下為我說深密等始教大乘。所以云化身而非報法。是約始教說。若有眾生堪迴入同教一乘。報身釋迦在靈山為我見說法花一乘。復有愚法小乘人見報身釋迦在菩提樹下為我說阿含等小乘教。所以報身而非化法。是約同教一乘及小乘說。若眾生熟頓悟機堪悟頓教。見佛始成道終至涅槃未說一字。所以云法身而非化身。是約頓教說。若有眾生堪悟圓教。見十身釋迦在十蓮花藏世界海為我說花嚴一乘。所以云非化身亦報法。是約圓中別教一乘說具十身故若有三乘人見娑婆世界樹木等所在化身釋迦為我說三乘教。若有普賢等大菩薩。見十蓮花藏世界海眾寶重重無盡菩提樹下在一大法身盧舍那為我說重重無盡普法一乘。所以有化身亦報身。是云總約三乘說也。問。何於一釋迦所說教生解各別乎。答。譬如四類有情一境水各別見。隨所被機感智淺深。於一大法身各別見亦爾。四類有情人天鬼傍生也。一境水人見淨水天見瑠璃鬼見膿河猛火魚見宅路也。此中身相攝三種世間者。國土身攝器世間。眾生身業報身聲聞身辟支佛身菩薩身攝眾生世間。如來身智身法身攝智正覺世間。虛空身通三種世間。以三身攝十身中如來身也。問。何故攝如來不攝餘智身法身乎。答。智身唯能證智而不所證理。法身唯所證理而不能證智。如來身通能證所證。所以三身總攝如來身。不攝餘智身法身也。問。三身中何為能證為所證乎。答。約三身中法身有智法身理法身。智法身者能證智。理法身所證理也。應化二身非能證所證。假而非實。法身是實依法身。起應化二身。所以云假隨實。應化二身總攝如來身。所以最勝王經云。譬如依空起處依電起光。如是由法身現應身。由應身。現化身（云云）又般若論云。應化非真如佛。亦非說法者。說法不二所無說離言相（云云）以是等知應化攝法身云事。問。一乘門意而釋迦具十身。三種世間一切諸法皆攝盡。而何攝非化身。亦非報法句。答。今一乘門意。而釋迦具十身故。偏非化身偏非報法。攝盡一切法故。攝非化身亦非報法句。故法身章云。通攝一切三世間故。眾生及機無非佛故。一大法身具十佛故。三身等並在之中智正覺攝故（云云）問。三種世間攝十身。爾十佛攝十身佛。其十佛者無著佛願佛業報佛住持佛涅槃佛法界佛真佛正佛三昧佛如意佛也。答。攝十身之中智正覺身。問。三乘門立三身佛。何故一乘門立十身佛乎。答。寄圓數為顯無盡義故立十身也。十身具六相相融故。寄圓數顯無盡義。其十身六相相融者。初一眾生身含後九身。是總相也。後九身別初一身。是別相也。後九身同帶初一身。是同相也。後九身各別。是異相也。取後九身為初一身圓滿初一身。是成相也。開初一身。為後九身離後九身。外無別眾生身。是壞相也。是云十身具六相。相融也。初一眾生身如具六相。後九身亦爾也。顯無盡義者。初一眾生為主時。後九身為伴相入初一眾生身。其互皆相入互重重無盡也。初一眾生身為主時。如云具重重無盡義。後九身一一互皆為主具重重無盡義爾也。是十重無盡。又約十身有同體門十身異體門十身。約此亦有同體門十重無盡異體門十重無盡。所以云寄圓數顯無盡義也（具如說十玄義六相義中也）
    海印三昧者。海印喻名也。譬如天帝釋與修羅空中鬪戰時其四兵像印現大海中。如來定心海中印現三世諸法。所以云海印。三昧者法名也。梵語也。漢云等持。離沈浮故云等也。令不散心故云持也。是理智無二一法界心云海印三昧也。故遊心法界記云。理智無二交徹容融。彼此俱亡能所斯絕。名為三昧（云云）問。定者。專注一境不起言詮。何云海印三昧一乘教義乎。答。三乘定一向寂而淺故不起言詮。一乘定寂用無礙深故起言詮。故云爾也。問。依真如起正體智。依正體智起後得智。依後得智起大悲。依大悲云教法流出時。可云釋迦佛後得智大悲門一乘教義。何海印三昧一乘教義。答。三乘門意而爾耳。今一乘門意不爾。所以為言從海印三昧教法流出云海印三昧一乘教義。所以五教云。此一乘教必依佛海印三昧出。不同三乘依佛後得智出（云云）教法者以音聲句文為體也。海印三昧者通因定果定。佛所得為果定。果人所得。菩薩得分定為因定。因人所得。故賢首品中說十信位中菩薩行相云。一切示現無有餘。海印三昧勢力故（云云）即疏釋此文云。譬如閻浮提一切眾生像現大海中。菩薩定心亦爾也。分明見一切諸法（云云）問。爾何遊心法界記云因定為花嚴三昧果定名海印三昧（云云）答。彼約因果差別門。今約因果不二門。所以不違。問。約定有七種。燈第五云。一者三摩呬多。漢云等引。三摩云等。呬多云引。二者三摩地。此云等持。三者三摩鉢底。此云等至。四者散那演那。此云靜慮。五質多翳迦阿羯羅多。此云心一境性。質多云心。翳迦云一。阿羯羅云境。多性。六奢摩他。此云心。七現法樂住（云云）此中以海印三昧可攝何定乎。答。以義准可配三摩地。海印三昧翻等持（云云以翻等持漢語同見云。三昧與三摩地同梵語也）問。何等引。餘亦爾也。答。即燈文釋云。等引通有無心。唯定非散也。就勝亦說空無相無願云名三摩地。等至者通目有無心定心。就勝唯說。與五現見等相應諸定名為等至也。靜慮通攝有無心定漏及無漏識與不識依色四地非有餘處。諸處據勝多說色地有心清淨功德名為靜慮也。心一境性者即等持也。奢摩他者唯有心淨定不過散位。現法樂住有靜慮根本非餘淨也。不通散。然等引廣通攝一切有無心位諸功德故。所以瑜伽論中偏立地名等地不爾（云云）問。一乘教義者別教歟。同教歟。答。通同別也。問。爾何別教一乘義乎。答。十十無盡主伴具足教義云別教也。花嚴經中說十法為主顯無盡義也。所以章云。如露地牛車自有教義。謂十十無盡主伴具足。如花嚴經此當別教（云云）與三乘別故云別教一乘也。其一乘三乘有十異者。一時異。二處異。三主異。四眾異。五所依異。六說異。七位異。八行異。九法門異。十事異也（私略頌云時處主眾依說位行法事也）且時異者。章云。此一乘佛成道要在初時第二七日說。猶日出先照高山等。論云。此法勝故在初時及勝處說（云云）所以云時異。問。何故成道初七日不說法。答。佛成道初七日自受法樂。所以初七日不說法也。問。一乘門意一時中攝一切時。何在第二七日說乎。答。第二七日通攝三世一切前後際。所以此第二七日中攝在三世一切時說。處異者。此一乘要染淨鎔融攝七處八會。花嚴世界海中摩羯陀國眾寶樹下而說。不同三乘等教在娑婆木樹等處說。所以云處異。主異者。此一乘要十身佛及盡三世間說。不同三乘等變化身及受用等說。所以云主異。眾異者。此一乘唯為普賢等大菩薩說。不同為三乘等聲聞眾說。問。爾何有舍利弗海幢比丘六千比丘等皆共在第八會乎。答。此皆權現比丘非實聲聞也。所依異者。此一乘教起要依佛海印三昧出。不同三乘等依佛後得智出之。說異者。此一乘者一方而說一事一義一品一會等時。必通十方一切世界說。不同三乘隨一方一會說。位異者。此一乘所有位相上下皆齊一。一位中攝一切位。是故乃至佛等諸位有信等位中。三乘中即不爾。隨當位上下階降皆不相離。行異者。隨一菩薩即具信等六位。一一位中所有定散等差別行相並一時修一行即一切行等通因陀羅等。三乘等不爾。地上菩薩猶各分齊。況地前乎。法門異者。三乘門中立三身六通三明八解脫四無畏五眼三世四諦四辨十八不共法也。一乘門中立十身十通乃至十不共法也。事異者。隨有舍林地山等事。皆是法門或是行或是位或教義等。而不懷其事。一一塵中皆具足法界一切差別事。三乘不同說即空即真如等。依此等異相。花嚴一乘云別教也。問。花嚴一乘別三乘故名別教者。愚法小乘亦別三乘。故可名別教。答。愚法小乘亦名別教有何妨。所以章云。四阿含等亦名別教。唯說愚法二乘教故（云云）（已上別教了）。
    同教有二種。一者一乘同教。二者三乘同教也。法花經云一乘同教。深密經云三乘同教也。法花經開說唯一無二。三乘人同入一乘故。深密經開說三因三果各別道理。三乘人各得自乘果。俱所被教也云。同教有三義。一者三乘人俱所得之教故云同教。二者一乘同三乘故云同教。三者三乘同一乘故云同教也。三乘人俱所得之教者。一乘教三乘教三乘人同所被之教故名同教也。一乘同三乘者。於一乘法少分分別令悟三乘人故名同教。即是下同教門中云一乘垂三乘也。三乘同一乘者。三乘法門名說交一乘法門中故名同教言也。即是下同教門中云三乘交一乘也。問。一乘垂三乘三乘垂一乘云意何。答。三乘中說因陀羅微細等。不具足主伴。亦說花藏世界不說十等。所以一乘垂三乘。復十通中說交六通。十眼中說交五眼。所以三乘交一乘。問。何故一乘交三乘三乘交一乘。答。一乘垂三乘者。若不用方便直說一乘無盡義。彼不信受隨意道。所以令熟彼一乘根機漸令彼信受。而於一乘以方便。小分分別說三乘別相也。三乘交一乘者。引三乘人入一乘為令易解故也。問。見下同教門同教一乘同教二乘同教三乘同教四乘同教五乘同教無量乘。唯是可云釋迦佛海印三昧一乘三乘等教義。何云但一乘教義。答。理可云爾。而令三乘攝一乘云爾也。攝方便故。所流故。所目故。三乘總名一乘也。三乘入一乘方便也。所以攝方便歸實名一乘。所以云攝方便故。三乘法從一乘法流出故。所以云所流故名一乘。三乘法一乘所目故名一乘言也。問。何故三乘名一乘所目。答。譬如一切細目被攝一細網。三乘教亦所攝一乘教言也。問。由三藏故一乘三乘無異者。何一乘外別立三乘。答。一乘與三乘無別云外亦別之無別也。所以乍有一乘亦三乘也。乍有三乘即一乘也譬如水與波。水即波波即水也。故一乘即三乘三乘即一乘也。所以一乘之外別立三乘也。水波無異。水外如別名波。是亦爾也。
    問。章文。一別教二同教也。初中亦有二（云云）其二者何。答。初者差別教也。意其別教門中有二。一性海果分二緣起因分言也。問。亦何云性海果分。答。十身如來所知境界之性海果分。問。爾其十身如來所知境界者體何物乎。答。唯佛與佛所知教義理事解行因果等法云十身如來所知境界。問。何爾乎。答。性者體性也。海者甚深義也。果者佛也。分者分齊也。意十身如來所知教義理事等法體性甚深果人所知分齊也。果人者即佛也。問。說此等法。何故章文此當不可說義乎。答。性海果分法者言忘慮絕法也。既離權教。所以言不可說也。答。性海果分法金剛已還菩薩不所知。即不知。為護說。問。何位云金剛已還菩薩。答。第十地已前菩薩云金剛已前菩薩也。此法不相應言教故云不與教相應也。言教者聲句文也。既不相應聲句文。何以說。所以言不可說也。故章引地論文云。因分可說果分不可說（云云）因分可說者。因位行相也。果位十佛境界不可說也。謂十佛者十身如來即釋迦佛自。境界者十身如來自內證境界也。問。因分可說果分不可說者何章文。性海果分緣起因分此二無二。全體遍收。猶如水波。答。水與波雖是體一。云水云波名既別也。亦波淺有分齊。水深無分齊。故云水波異。復波不離水。水不離波。故云水波體一。如此云因云果名既別也。亦因淺有分齊果深無分齊。所以無別之別故云因與果別。而云因分可說果分不可說。復別之無別故云因與果無別。而云此二無二全體遍收也。
    問。何故云緣起因分。答。普賢等所知境界故也。緣者緣淺。起者發起。因者因人。分者分齊也。於不可說性海果分法對因位機緣小分起言教說。即是因人所得分齊也。於教義有十對。一教義。二理事。三解行。四因果。五人法。六分齊境位。七師弟法相。九主伴依正。九隨情根欲。示現。十順逆體用自在也（具如十玄義）問。普賢者差一人。若多人乎。答。凡解普法人皆總名普賢。不一人也。問。爾何解普法乎。答。龍女與普莊嚴童子善財童子都率天子等總名普賢。問。何爾乎。答。德普法界故名普。准位生善故云賢。問。何故此別教一乘名普法。答。一法普遍一切法一切法普入一法中。說此圓融道理教故云普法。問。約普賢有種乎。答。有二種。一者三乘普賢。二者一乘普賢也。約三乘普賢有三種。一者人普賢。二者解普賢。三者行普賢也。約一乘普賢亦爾也。人普賢者。對三乘門者。說乘六牙白象現行者前普賢云人普賢。破三乘別執迴入一乘普賢云解普賢。法華經普賢品說普賢懺悔行云行普賢也。若於一乘門者。華嚴入法界品說善財童子所值善知識普賢云人普賢。普賢品說普賢六十行。云解普賢。離世間品說十種普賢心十種普賢願行。云行普賢也（具如終南太一一山之智嚴孔目說之）十地論因分可說果分不可說者。非論正文。是疏師得意引文也。正文者。華嚴經十地品云。我但說一分（文）十地論釋云。一因分。二果分。一分者因分也。臨果云一分也（云云）問。此文意何。答。舍那佛加金剛藏菩薩。為地前菩薩。令說十地法門。我者金剛藏菩薩指自云我。意果分言亡慮絕法故。我對緣不可說。所以除彼。因分非言亡慮絕法故。我對機緣說云我但一分（云云）問。何云因分十地云果分十地乎。答云。此疏有五師說。且就第五正義說二分十地有兩重釋。初釋意。於一歡喜等十地有熟實十地隨相十地。熟實十地者果分十地隨相十地云因分十地也。唯佛所知佛所行十地云熟實十地。唯菩薩所知菩薩所行十地云隨相十地。問。爾者佛所知所行菩薩所知所行十地者體相何物乎。答。經云不思議佛法。復鳥路所依大虛云。喻果海。說熟實十地也。復金剛藏菩薩受大眾請說十地。名曰歡喜地離垢地發光地涅槃慧地極勝地現前地遠行地不動地善慧地法雲地。云說隨相十地也。問。爾者大眾請金剛藏菩薩頌文何。答。經云。如渴思冷水。如飢思味食。如蜂貪好蜜。我等如是願聞其露法（云云）依是頌金剛藏菩薩為大眾說十地名。問。因分可說果分不可說云意何。答。譬鳥空中十步行。臨鳥見時不可云無路相。所以相可說。所依大虛見時。離大虛別不可云有路空。所以路空不可說也。如此菩薩喻鳥路相喻十地。所依大虛喻果海也。臨菩薩修行。不可言無十地差別。所以云因分可說。臨所依果海。離果海別不可云有十地差別。所以云果分不可說也。問。引云因分可說果分不可說文別教一乘中教義理事等法為證具因分果分義云事也。爾物何引因分十地果分十地證乎。答。今章引此文意。如十地具因分果分義。餘教義理事等一切法亦證具因分果分義云事也。舉一法證多法。所以不相違也。問。以何知舉一法證多法云事。答。疏說因分果分義竟。經文云。此義通一部經中大意（云云）以是文知云爾事。問。何以是文可知云爾事。答。今此華嚴一部經所說教義理事等法皆具因分果分義云也。所以知云爾事也。

已上初重之釋了

    第二重釋意。於歡喜等十地臨妙智正證云果分不可說。寄法臨顯地差別立因分可說。意者十地位中起正體智。證真如理時。能證所證互等平等離相絕言。所以云果分不可說也。譬如空中鳥路同大虛不可說路相。是亦爾也。諸菩薩為令悟十地行相寄立乘法顯十地行相。所以云因分可說。譬如空中鳥路相可說。是亦爾也。
    問。寄五乘法顯十地行相事何。答。初二三地寄人天乘法顯。四五地寄聲聞乘法顯。第六地寄緣覺乘法顯。第七地寄菩薩乘法顯。八地已上寄一乘法顯。所以云爾也。意者初二三地菩薩得檀戒及四禪等法。所以寄人天乘顯。四五地菩薩得四諦法故寄聲聞乘法顯。第六地菩薩得十二因起法故寄緣覺乘法顯。第七地菩薩得無生法忍故寄菩薩乘法顯。八地已上菩薩得任運自在故寄一乘法顯也。問。何以爾知乎。答。疏云。寄世間及二乘等寄禪支道品諸諦緣生顯地別（云云）問。章次文。此二無二全體互相攝者。先此二者何。答。因分果分云二。意因分與果分體無二而互相攝云也。問。相攝何。答。且引鳥路喻云者。因分不異果分。如路空不異大空。果分不異因分。如大空不異迹空。所以云相攝也。章文其猶水波者喻也。因分果分體無二。水喻果分波喻因分也。波隨風起有分齊。所以喻因分。水隨緣不起無分齊。所以喻果分也。普賢門緣起因分二門者。一分相門。二該攝門。且分相門者。此別教一乘別於彼三乘也（云云）意分別一乘與三乘差別相。是分相門意也。問。何以故分別一乘與三乘乎。答。臨門三車是三乘教也。露地牛車是一乘也。問。以何知爾乎。答。章云。宅內而所指之門外三車誘引諸子令得出者是三乘教也。界外露地所授牛車是一乘教（云云）宅內者分段三界內也。即以諸眾生異熟識為宅體。諸眾生異熟識界趣生所依根本故為宅體。界趣生者。界者三界。趣者五趣。生者四生也。意諸眾生異熟識此三界五趣四生中所依根本。所以為宅體也。異熟識者第八阿賴耶識也。異因熟果云異熟識也。阿賴耶識梵語也。此云無沒。持諸法種子令不隱沒。所以云無沒識也。異因熟果者。因善惡而果無記也。所以云異因熟果也。因善惡而果無記者。云此有三類。一異時而熟。二異類而熟。三變異而熟。由此三義故云因善惡果無記也。宅主喻佛也。譬如世國王四海為宅光宅天下。佛亦如是。以諸眾生為其宅。所以宅喻諸眾生異熟識。宅主喻佛。問。何以知佛以諸眾生為其宅云事。答。經曰。今此三界皆是我有。其中眾生悉是吾子（云云）以此文智云爾事。問。門外者何物乎。答。三乘教行云門。三乘理果云外。教行出三界火宅。所以云門。理果出因中。所以云外。火者煩惱隨煩惱也。問。慈恩大師御心宅內門外之事爾也。智周法師心何。答。智周法師意。三界為門三乘無漏智為外也。問。三乘教行為門三乘理果為外云事可然。何可云三界為門三乘無漏智為外。答。既經三車在門外（云云）又我此所燒門安隱得出（云云）三乘教行為門者何云所燒門。若三乘教行為門者。三乘教行非為煩惱火所燒者。何云所燒門。所以云三界為門三乘無漏智為外。問。若爾師資義相違。何和會。答。慈恩御意。此法華經佛在世時猶多怨嫉。況滅度後（云云）由此文三乘教行為門三乘理果為外。意云。為怨嫉火所燒。非言為煩惱火所燒。師資各舉一義。所以不相違也。問。然智周法師意。三界為宅者。三界即宅。宅體與門有何異。答云。宅即門有何妨。譬如世人總宅云門。所以攝釋曰。此義有甚深（云云）意譬如世人數宅時不言若干宅。云若干門。是文爾也。問。若爾指何位云宅內門外。答。就玄賛意者。地前及具縛位未斷分別二障種子未出繫業三界。所以云宅內。初地已上斷分別二障種子出繫業三界得無漏智果。所以云門外也。問。分別二障者何。答。約煩惱障與所知障各有分別俱生。并分別煩惱障分別所知障。云爾也。問。約分別煩惱障俱生煩惱障有現行種子習氣。何位而伏斷之乎。答。現行資糧位漸伏。至加行位伏愚種子。入初地見道無漏智起斷習氣。至金剛位除。資糧位者。地前位中四十心位。即十信十住十行十迴向也。加行位者。地前位中四善根也。即煗頂忍世第一法也。金剛心者。十地中第十地也。貪等十煩惱之分別煩惱障俱生煩惱障也。問。爾此十煩惱者幾分別幾俱生。答。頌曰。疑及後三唯分別。諸餘煩惱通俱生（云云）十煩惱中疑邪見見取見戒禁取見唯分別惑。貪嗔癡薩迦耶見邊見通分別俱生言也。問。二乘人約二障伏斷除乎。答。伏斷煩惱障現行種子耳。習氣菩薩至第十地乃除。況二乘畢竟難斷。但至迴心向大位乃除習氣。問。以何知二乘人未除習氣云事。答。畢陵伽婆差如罵恒河神。舍利弗袈裟下鳩如生恐怖。皆是未除習氣故也（畢陵伽婆差者此翻習氣也）
    問。何位捨分段而得變易。答。入初地時捨分段身得變易。所以約菩薩初地已上云門外。地前位云宅內也。問。約菩薩有智增上菩薩悲增上菩薩。七地已還位故得分段身。何故入初地捨分段身云得變易身。答。入初地時捨分段身得變易身者。約智增上菩薩云。非據悲增上菩薩。所以不相違。一切菩薩必入初地時捨分段身得變易身。而悲增菩薩利生悲願深故。故留第六相應俱生煩惱障現行為利生。七地已還位故得分段身。智增上菩薩不然。所以入初地時捨分段身云得變易身。悲增上菩薩至第八地捨分段身得變易。智度論云。菩薩住第八地乃捨蟲身（云云）蟲身者分段身也。既住第八捨蟲身（云云）明知悲增上菩薩第八地捨分段身得變易身云事。分段身中有八萬戶蟲。一一各具九億眷屬。諸蟲所雜居故分段身云蟲身也。彼蟲內口外尾住。諸髮毛皆其蟲尾也。問。若悲增上菩薩。入初地時無得變易道理乎。
    答。得意云。得可得變易身。何者為利生故留煩惱。雖得分段身為彼煩惱無被繫縛。所以云或入初地時捨分段得變易身有何妨。
    問。約菩薩十地各有三位。謂入心住心滿心也。是中何位而斷種子。何位而除習氣。答。初地入心有無間道解脫道。無間道斷種子。解脫道除習氣。亦無間道遠塵。解脫道離垢。復無間道斷惑。解脫道證理。問。習氣有干第十地。爾何初入心解脫道時除云。答。其約小分云。非據多分。於多分至第十地除愚習氣也。問。菩薩皆住聖位乎。答。非然。約菩薩地前及俱縛位云凡夫。入初地時乃云聖位。問。爾約菩薩云宅內門外事爾也。約二乘何位云宅內門外。答。前三果及七方便位云宅內。第四果云門外。未斷煩惱障種子。所以云宅內。得第四果時乃斷愚煩惱種子。所以云門外。

已上就玄賛意辨宅內外了

    問。宗意何位云宅內門外乎。答。終教已上宗意。而初發心住以上位云門外。十信已前位云宅內也。問。何爾乎。答。宗意入初發心住已上位。菩薩發無漏智出繫業三界得見真如故也。十信以前不然。所以云宅內。故起信論云。菩薩發是心故。即得見於法身（云云）又曰。非業繫。以有大願自在力故（云云）以此等文知小分見法身也。宗意不立分別俱生惑。唯立正使習氣。意約煩惱障。正使習氣於所知障亦爾也。故章云。其菩薩人於二障中不分俱生分別。但有正使及習氣（云云）約正使有現行使種子使。現行地前位伏種子使。初地而斷習氣。地上位除之。故章曰。地前伏使現。初地斷使種。地上除習氣。佛地究竟淨（云云）宗意約二乘。初果以上位云門外。七方便以前位云宅內。初果以上位於繫業三界得出世益故。問。初果已上未斷愚三界煩惱。何云門外。答。初果已上斷三界分別煩惱得出世益得出世聖果故。更不墮凡夫地。所以是云門外也。
    問。終教以上宗意何位捨分段身得變易身乎。答。一切菩薩皆入初地時捨分段身得變易。問。一切菩薩皆初地得變易身者。何悲增上菩薩七地已還得分段身乎。答。其始教麁宗故爾耳。今宗意不爾。皆入初地受變易身也。問。諸聖教中智增上菩薩畏煩惱障故。入初地時受變易身。悲增上菩薩不畏煩惱障故。為利生故留煩惱障。七地已還位受分段身云事定。而何入初地時受變易身者始教麁義初地已上位受分段身終教細義乎。答。智增上菩薩可智勝悲劣。悲增上菩薩可悲勝智劣。悲與智齊不可增上。況以劣智導悲名增上乎。入初地時受變易身。初地已上位受分段身云事終教宗細始教宗麁云事為顯爾云也。約智增上菩薩不分分段變易二位。所以不相違。問。何以知爾云事。答。章曰。當知由此始終二教麁細異故有二生死。不由悲智互增上（云云）以此文知爾云事也。問。何云分段變易等乎。答。法相宗釋云。分者支分段者段段也。五蘊身分分段段故云分段身也。三論宗釋云。色形區別受形長短云分段身也。問。何云變易乎。答。變者改變義。易者轉易義也。意改變轉易分段麁身云。成光明殊勝細身而云變易身也。問。變易者新人名歟。答。俱新古名通也。但古人變易云意生身。新人云意成身。且古人云意生身者。意者第六意識也。意如意生故曰意生身言也。意具三義。速疾義無礙義遍到義也。如具意此三義。變易身亦然也。具三義。生意成身者。意生身云時。捨分段麁身別生變易細身樣也。今依大願悲願意願力修練分段麁身為變易身。所以由意願力變易身者云意成也。可見唯識論第七并同論疏第七也。
    問。分段變易二種生死經論說文如何乎。答。勝鬘經說曰。愛取為緣有漏業為因如感三有。無明住地為緣無漏業為因感變易身（云云）又唯識論云。一分段生死。謂諸有漏善不善業由煩惱障緣助勢力所感三界麁異熟果。身命短長隨因緣力有定齊限。故名分段。二不思議變易生死。謂諸無漏有分別業由所知障緣助勢力所感殊勝細異熟果。由悲願力改轉身命無定齊限。故名變易。或名意成身。隨意願成故（云云）如此經論說文非一。尋釋可知也。
    問。凡菩薩二乘得變易身事。修練分段麁身成變易細身。若捨分段麁身得變易身乎。答云。此自他宗意異。且就他宗意者。修練分段麁身云得變易細身。今終教已上宗意。而分段變易二身從本立有之。非修練分段麁身得變易身。問。爾者一切有情身中皆在變易身乎。答。爾也。問。就他宗意三界之中何界而修練分段麁身成變易細身。答。且約頓悟悲增上菩薩云者。入第八地時生色界廣果天以其天身成變易細身。諸天身中其天身極微細。所以以其天身成變易細身也。問。何為緣何為因感變易身乎。答。勝鬘經云。愛取為緣有漏業為因如感三有。無明住地為緣無漏業為因感變易身（云云）意如凡夫人和合因緣得分段身。聖亦爾也。因緣和合得變易身也。謂如凡夫人愛取煩惱為緣善不善有漏業為因感三界五趣分段果。聖亦然。後得智有分別無漏業為因無明住地法執所知障為緣感得變易身言也。問。何感得乎。答。依所知障力起真如意有我必證有情實有我必度云大願悲願。由其悲願力故以後得智定願力助有漏古業感得變易身言也。所以唯識論第七曰。不執菩薩有情實有。無由發起猛利悲願。
    問。慈恩香象二師變易身義為同為異乎。答。慈恩御心。修練分段身云成變易身。今五教師御意。分段變易二身從本並云有也。問。爾一切有情皆在變易身乎。答。爾也。問。爾一切凡夫位皆得變易身。何云入初地時得變易身乎。答。分段變易二身雖有從本。被覆隱分段麁身而不顯。菩薩入初地時。捨分段麁身故顯變易細身。所以不云凡夫位得變易身也。問。何捨麁身得細身乎。答。起信論疏云。然此細苦無始來有。但為簡細異麁故。約已離麁苦時相顯所說（云云）問。何故變易身云細苦乎。答。變易身有微細生滅苦故云細苦也。問。其微細生滅苦者如何。答。此身有剎那生滅義故云爾也。剎那剎那前滅後生云剎那生滅身。此剎那生滅身佛菩薩所知也。非凡夫所知也。問。宗意何物為緣何物為因云感變易生死（云云）答。勝鬘經曰。愛取為緣有漏業為因如感三有。無明住地為緣無漏業為因感變易生死。問。云無明住地云無漏業者體何物乎。答。無明住地者。根本無明熏真如。真如受無明熏成變二種生死。所以云根本無明為緣無漏業為因感變易生死也。問。何知以根本無明熏真如成變二種生死云事。答。經曰。無明力最大能動一法界轉成二生死（云云）又起信論云。業識根本熏習者。聲聞辟支佛一切菩薩生滅苦故（云云）以此等文知云爾也。
    問。宗意變易身義云何釋乎。答。變易者遷變微細生滅苦故云變易身。故無差別論疏曰。因位無漏所感之身細患所遷故云變易（云云）
    楞伽經三種意生身者。一三摩鉢底意生身。二覺法自性意生身。三種類俱生無作行意生身也（可勘攝釋第四也）無上依經四種變易生死者。一方便生死。二因緣生死。三有有生死。四無有生死也（可勘燈第六也）。
    問。且何云三摩鉢底意生身等乎。答。攝釋第三引四卷楞伽經第三云。三摩鉢底者此翻等至。於定得變易身隨心生。故云意生身。覺法自性意生身者。能觀察覺了有為幻法無實體。於定得變易身彼隨意生。所以云意生身。種類俱生無作行意生身者。諸眾生所有隨多類煩惱能現同類身。所以云種類。種類身一時現。所以云俱生。能任運起不假功用。所以云無作行。彼隨意生。所以云意生身也。問。爾此三種意生身攝十地事如何。答。三摩鉢底意生身有前五地。覺法自性意生身有六七二地。種類俱生無作行意生身有第八地（云云）無漏後得智云方便生死。所知障云因緣生死變易。五蘊云有有生死。於行苦細有說有名故云有有變易身。唯有微細生滅有。從是外更無有云物。所以云無有也。問。爾此四種生死相配十地事如何。答。方便生死有初二三地。因緣生死有四五六地。有有生死在七八九地。無有生死有第十地（云云）問。爾此四種生死相配十地事正義歟不正義歟。答。是不正義也。所以燈第六判云。隋唐攝論并無文（云云）又無上依經及寶性論亦不配十地。如是相配是有師義也（云云）
    問。臨門三車何以為體乎。答。牛車以法空正體智為牛體。以法空後得智為車體。依正體智後得智起。譬如有前牛後車。所以玄賛曰。無分別智導種智車義。如前牛非正車體（云云）問。何故正體智云無分別後得智云種智乎。答。無分別情量而證真如。所以云無分別智。後得智諸法種數委分別知。所以云種智。故佛地論云。真緣義邊正體智。依緣義邊後得智（云云）問。羊鹿二車以何為體。答。以生空正體智為羊鹿體。以有漏假解智為二車體。玄賛曰。以二乘所得生空無漏智唯為羊鹿體。指二乘所得有漏假解智世間三昧稱二車體（云云）二乘人無學果位解脫道時起無漏正體智證生空理。解脫道之後出世間定已時。起有漏解假智分別諸法。所以生空正體智為羊鹿之體。有漏假解智為二車體。起生空正體智後起有漏假解智。如羊鹿在前二車在後故喻云也。問。約菩薩准以法空正體智為牛體。以法空後得智為車體。於二乘亦以生空正體智為羊鹿體以生空後得智可二車體。然何以有漏假解智為二車體乎。答。生空後得智者。二乘人既得畢。而經文二乘子到門外不得車（云云）何既得了之。生空後得智云為二車體。所以以有漏假解智云為二車體也。問。有漏假解智二乘人亦得。而經文二乘子到門外云不得車。爾物何有漏假解智云為二車體。答。假解智非種智故喻車也。此假解智分別諸法非如無漏種智。所以云非種智。問。車喻種智。然有漏解智非種智者。何為二車體。答。假解智似種智非實種智。所以以似種智喻二車。以非實種智喻二乘子不得車。決釋記云。譬如黃葉似金非實金。有漏假解智似種智非實種智（云云）問。以生空無漏後得智不為二車體者。何經文云乘是三乘以無漏根力覺禪定解脫三昧而自娛樂。不云乘是三乘以有漏假解智等乎。答云。此決有二釋。一者謂彼車莊嚴具非正車體（云云）二十一一謂得無智人身中中所有有漏假解智故云無漏根力。非生無漏之後得智（云云）初車莊嚴具者。無漏根力者。非言車體無漏。於有漏車以無漏莊嚴飾也。
    問。何故羊喻聲聞人車喻聲聞乘鹿喻獨覺人車喻獨覺乘牛喻菩薩車喻菩薩乘乎。答云。此有五義。一者有形貌大小。二有飡受小多。三有渡水淺深。四有力用強弱。五有依處喧靜。由此故三乘如次喻三獸也。有形貌大小者。羊其體最小。鹿其體中庸。牛其體最大也。約噉物。羊少噉。鹿中噉。牛多噉。渡水淺深者。羊浮渡。鹿中踏底渡。力用強劣者。羊最劣。鹿中。牛最勝。依處喧靜者。羊多處人邊喧。鹿多處林野靜。牛通喧靜有屭運二恩也。據喻約法者。京性根業證理斷惑行能。此五如次喻先五。聲聞根性最劣。獨覺根性中庸。菩薩根性最勝也。所以喻三獸形貌大小。聲聞所被教最劣。獨覺所被教中。菩薩所被最多。喻敢受多少。聲聞所證理最淺。獨覺所證理中。菩薩所證理最深。喻渡水淺深。聲聞斷惑智力最劣。獨覺中。菩薩勝。喻力用強劣。聲聞一向隨師伴緣受教。獨覺處山林靜念道。菩薩通二有自利利他用。喻依處喧靜也。
    問。何故以大白牛車喻一乘乎。答。譬如白色為諸色中根本。為顯一乘諸乘中在根本。以白牛喻一乘。經文曰。飾白拂曰蓮云白蓮華。明知以白牛喻一乘云事。
    大白牛車喻。三乘之外一佛乘相應三種大七種大性故云大。無為淨潔離諸結縛故云白也。三種大者。體大相大用大也。七種大性者。境大性行大性智大性精進大性方便善巧大性證得大性果大性也。且體大者。真如理性廣大甚深。為一切染淨法平等所依。體性而不增減。不增減者。真如隨無明緣成變生死染法。不增生死不滅真如。又真如息生死妄想為始覺淨法。不增真如不減生死。生死相大者。起信論曰。如來藏具足無量性功德故（云云）性功德者。大智慧光明義遍照法界義常樂我淨義清淨不遍自在等義。如是無量恒河沙等功德也。問。何云恒沙功德。何云性功德乎。答。真如上無量功德不相離真如體性。如水八德不相離水也（水八德者可考稱讚佛立經文也）用大者。起信論曰。真如用能生一切世間出世間善因果故（云云）報身細用化身麁用云真如用也。導眾生令生世間善因果云化身麁用。導眾生令生出世間善因果云報身細用也。報化二身麁細用能令生世間出世間善因果故云隨緣幻差別。隨眾生染心不異體性故。云業染幻差別。意報化二身麁細體用假幻有言也（體者業染幻差別也。用者隨緣幻差別也）地前位有漏智因果云世間善因果也。地上位無漏智因果云出世間善因果也。此三大中體相大為內熏因用大外熏緣也（此三大自宗義非他宗心也）委細在起信論并疏。可披見也。
    七種大性者。對法論云。百千等無量諸經廣大教法名境大性（云云）謂菩薩緣是等教法為境界修唯識六度等行成佛故也。行大性者。自利利他廣大行也。智大性者。菩薩能得觀一切補特伽羅與法廣大無我理智也。精進大性者。菩薩三大僧祇中修廣大難行苦行也。方便善巧大性者。菩薩智與悲相導不住涅槃不住生死故。名方便善巧。大智故不住生死。大悲故不住涅槃也。證得大性者。佛果位也。謂證得十力四無畏十八不共等無量功德故也。果大性者。佛果位也。謂示現眾生成菩提建立廣大佛事也。初五因後二果也（此七種大性可考對法論也）問。章文云。四衢別授大白牛車為示真實相者。其四衢者何。答。四衢者四交道也。即交者巷也。道者遊履義也。約法喻四諦理苦集滅道。是云四諦理也。生死果云苦諦。生死因為集諦。涅槃果曰滅諦。涅槃因云道諦。三乘人同觀四諦理至露地故喻四衢。所以大般若經云。四諦理喻四衢道（云云）問。四諦理是聲聞人所觀法也。何三乘俱觀乎。答。別聲聞人通三乘人俱觀也。謂緣覺觀十二因緣起法四諦道理。菩薩觀三性三無性唯識六度等法四諦道理。各於自乘法觀。所以三乘人俱觀四諦理也。
    問。宗意臨門三車以何為體乎。答。以三乘教義為體。聲聞乘教義為羊車體。獨覺乘教義為鹿車體。菩薩乘教義為牛車體。問。何云教義乎。答。章云。界內示為教。令得出為義（云云）問。指教差何經喻臨門三車乎。答。深密經瑜伽論所說教義喻臨門三車。問。何故三乘教義喻三車乎。答。三乘人各依三乘教義出分段宅得出世益故。三乘教義喻三車。謂聲聞種性人依聲聞乘教修彼出分段宅得出世聖果。乃至菩薩乘人依菩薩乘教出分段宅得出世果。所以三乘教義喻三車也（義者出分段宅所以也）
    問。運載義為車體。三乘教義無運載義。何云車體乎。答。三乘教義有運載義。所以為車體。問。教者能詮教。義者所詮理。何云運載義有乎。答。佛初成道為二乘人說四諦緣生教。二乘人依此修出三界得出世聖果。故有運載義也。問。三乘子出家時乘車出。若不乘車出乎。答。乘車出也。問。若爾者。何經文云三車在門外不云乘車出。答。約車有教車義車。宅內乘者教車。在門外者義車也。故不相違。露地大白牛車者喻三乘云外一乘也。是同教別教二一乘也。別教一乘者。十十無盡而主伴具足教義云別教一乘教義也。十玄法云十十無盡也。其十玄法者。一教義。二理事。三解行。四因果。五人法。六分齊境位。七師弟法智。八主伴依正。九隨情根欲。十逆順體用自在等也。
    約此十玄法有主德伴德。主德喻白牛伴德喻車。緣起主德引緣起伴德。如牛引車故也。教義一法云主德。理事等多法主伴德。理事等多法云主時。教義一法為伴。互主伴而重重無盡。此云十十無盡而主伴具足教義。故經云。我有如是七寶大車。其數無量（云云）章釋此文曰。有無量寶事非只一。是顯一乘無盡教義（云云）又曰。如露地牛車自有教義。謂十十無盡主伴具足（云云）以此文知。十十無盡而主伴具足教義為大白牛車體以運載義云乘云車。於此運載有二。一次第運之運載。謂三乘門也。三運即一切運之運載。一乘門也。三乘門運載者。始運到十信次轉至十住。如是乃至佛果次第運登彼岸故。一乘門運載者。一位即一切位。而初發心住位麁取後後諸行成佛故也。三乘之乘云可思議乘。一乘之乘云不思議。三乘之乘三賢十地中次第運成佛故云可思議乘。一乘之乘一位運位即一切位運成佛故云不思議乘也。花嚴經賢首品云。此經為乘不思議乘菩薩說（云云）以此文知一乘之乘云名不思議乘也。同教一乘者。以本覺智為白牛體。以始覺智為車體。本覺正智引始覺圓智。如牛引車也。問。以何知本覺正智為白牛以始覺圓智車體云事。答。起信論云。一切諸佛本所乘故。一切菩薩皆乘此法到如來地故（云云）問。界外露地者指何位云露地。答云。此始終二教意別也。就終教心者。約二乘預流果已上位云露地。約菩薩初發心住已上位云露地。露者無壅障云事。意二乘人預流果已上位斷三界分別煩惱障一分證生空理故無分別煩惱障壅。所以預流果已上位云露地。約菩薩初發心住已上位起無漏智乎。分得見真如故無煩惱障壅。所以云露地也。就始教約二乘人第四果云露地。於菩薩初地已上位云露地。二乘人得第四果時。斷三界煩惱出繫業三界得有餘涅槃故。第四果云露地。菩薩者初地已上位斷分別二障出分段生死得無漏智故。初地已上位云露地。問。於分段三界有繫業三界果報三界。何所而出離。答。若就終教意者。據二乘。預流果已上位出繫業三界。第四果位出果報三界。據菩薩。初發心已上位出繫業三界。初地已上位出離果報三界。約始教准露可知之。
    問。一乘與三乘異事有幾門乎。答。有十差別門。一者權實差別（具出如章）且權實差別者。權者三乘教。實者一乘教也。依此明一乘與三乘差別是門意也。三乘教於一乘教分別說故云權教。一乘實教也。問。羊鹿云權可然。何三之中牛車可云權乎。答。同羊俱不得故云。此有二義。一約事。同二乘雖出三界外未得佛果故。二於教同二乘教許有實滅故俱不得故。初義意。三乘菩薩初發心住已上位出繫業三界。雖得出世益未得出出世益。二乘人初果已上位雖得出世益同未得出出世益。所以云同羊鹿共不得也。後義。心實滅者。定性二乘無餘涅槃也。意深密等三乘教中說定性二乘入無餘涅槃果不可成佛。同說小乘教中二乘人阿羅漢為極果更不成佛。所以許有實滅也。問。同二乘說有實滅故。深密等三乘教名權者。宗意說定性二乘成佛為當何。答。終教已上宗意而定性二乘人入無餘涅槃。從彼出迴心向大必定之成佛。問。何爾乎。答。入無餘二乘灰身滅智不成佛者。滅分段麁身智不滅變易細身智故成佛也。無上依經佛性寶性等論同四入無餘二乘有三種餘。一煩惱餘。謂無明住地。二乘餘。謂無漏業。三果報餘。謂意生身。意生身者變易身也（云云）又法花論云。入無餘二乘人以方便令入涅槃城故。彼涅槃城者。謂初禪三昧城。過彼城已令入大涅槃城故（云云）明知二乘涅槃方便涅槃非實涅槃。實二乘自彼出迴心向大也。此等文意者。入無餘二乘有三乘種餘者。無明住地為緣無漏業為因得變身言也。令入涅槃城者。令入無餘涅槃云事也。令入大涅槃城者。令佛果大涅槃城云事也。法相師云。無上依經法花論意云。入無餘不定種性二乘人從彼出迴心向大得變易身成佛也。非定性二乘。爾何證定性二乘成佛云事文乎。答。花嚴師云。若爾者終違諸教也。問。何違乎。答。密嚴經云。涅槃若滅壞。眾生有終盡。眾生有終亦是有初際。應有非生法而始作眾生（云云）又龍樹發菩提心論云。有定性者難可發生。要待劫限等滿方乃發生（云云）違此等文。問。如是教文如何和會云定性二乘不成佛乎。法相師答云。是等文翻譯過。非論主本意也。問。入無餘二乘灰身滅智故唯有清淨。真如法界有何物迴心向大可云成佛乎。若入無餘二乘滅分段麁身智不滅變易細身智云物者。能持第八識滅即所持身俱滅。有何物可持變易。答。根本無明所動三細阿羅耶識持變易身也。三細者業識轉識現識。此云三細阿羅耶識。業識者。若無明和合真如令微動真如義邊云業識。是識極微細唯佛與佛境界。非金剛已還菩薩所知。無明熏先業識心令向能見義邊云轉識。無明熏先轉識心令妄現境界義邊云現識。業轉二識持變易身。現識一麁阿羅耶識持分段身。所以入無餘時現識麁阿羅耶識滅。業轉二阿羅耶識不滅。所以云出無餘成佛也。二乘人依四因出無餘成佛。一者二法成識因。二者二不斷證因。三者涅槃不實因。四者化城有過因也。章云。根本無明動如來藏成羅耶識故。彼二乘人於此二法未斷證故。彼未斷證。所謂涅槃豈為究竟。化城同喻應則有失（云云）文意者。根本無明動如來藏為阿羅耶識故者。無始無明熏動真如為阿羅耶識。由此故二乘入無餘時。現識麁阿羅耶識滅。業轉二細阿羅耶識不滅。所以從無餘出迴心向大三無數卻中修六度等行成佛也（云云）彼二乘人於此二法未斷證故者。此二法無始無明與真如云二法。彼無餘二乘無始無明未斷真如證故。從無餘出斷無始無明證真如畢成佛云也。所謂涅槃豈為究竟者。斷盡無始無明證真如畢成佛時。所得涅槃云究竟涅槃。無餘二乘無始無明未斷盡真如未證畢但滅分段麁身。所得滅盡定上我謂得實涅槃。所以其無餘二乘所謂涅槃豈為究竟自無餘出乃得實大涅槃故言也。化城同喻應有失者。化城云物為息眾人中路所化作城也。二乘無餘喻化城。若二乘無餘實涅槃者。法實而喻假所以不成化城同喻言也。問。三乘與一實權實既別。何總三乘名一乘乎。答。文云。以隨本宗定故（云云）意三乘一乘本宗所流所目方便云事定故。總三乘名一乘云也。問。總三乘名一乘者。名同教一乘名別教一乘乎。答。名同教一乘不名別教一乘。所以章云。是同非別（云云）又孔目第一云。非即圓通義（云云）問。何故不名別教乎。答。章云。主伴不具足故（云云）問。主伴不具故名同教一乘不名別教一乘者。同教中不說無盡義乎。答。爾也。不說。問。爾何十重唯識章云帝網無礙故說唯識總具十重約同教說乎。既帝網無礙唯識約同教說（云云）何今云同教中不說無盡義。答。新羅珍宗記云。同字謬也。可作圓字（云云）意可云約圓教說不可云約同教說云也。問。調度文爾。先德傳而何可云。答。若就先德傳者。疏文謬者是惡得本疏心。何者同教中小分說帝網無礙義。所以疏文謬者是非然（云云）十重唯識者。一相見俱存故說唯識。二攝相歸見故說唯識。三攝數歸王故說唯識。四以末歸本故說唯識。五攝相歸性故說唯識。六轉真成事故說唯識。七理事俱存故說唯識。八融事相入故說唯識。九全事相即故說唯識。十帝網無礙故說唯識。是云十重唯識。初三重約始教說。次四重約終教頓教說。後三重約圓中別教。總具十門。約同教說（云云）問。文云。若望自宗並皆得果云意何。答。三乘人依三乘教各得出世益。所以望自宗（三乘各各自分宗也）並皆得果（云云）問。二乘人出分段生死得阿羅漢果故聖自宗並皆得果云事可然。約菩薩未得摩醯首羅智處城佛果。何云望自宗並皆得果。答。菩薩雖未得彼果。初發心已上位起無漏智出分段生死得出世益故。少分得見法身故。分八相成道故。三乘出世益既究竟故云爾也。問。三乘人聖自宗並皆得果者。三子到門外可得車。何以未得車三子詣父所共索車乎。答。章云。今言俱不得者。以聖一乘故。意三乘人依三乘教出分段繫業雖得自宗出世益。未得一乘究竟果故。云三乘俱不得也。所以章文以實映權。方便相盡故皆無得（云云）實者一乘法。權者二乘法也。知三乘從本以來不異一乘故離一乘別無三乘。所以云實映權也。
    問。為欲迴彼二乘人入一乘故大乘亦說迴者。此文意何。答。此文意顯迴三乘人同入三外一乘文也。問。約三外一乘有同教一乘別教一乘。是中何迴入。答。俱迴入。章文云。或有眾生。此世三乘根不定故堪進同教一乘者。則見自所得三乘之法皆依一乘無盡教起。是彼方便阿含施設。是說迴入同教一乘也。或有眾生。於三乘法根不定故堪可進入別教一乘者。即知彼三乘等法本來不異別教一乘。是說進入別教一乘也。問。於三乘若有迴入同教一乘三乘迴入別教一乘三乘別。答。不爾。三乘人必先迴入同教一乘。然後迴入別教一乘。問。若爾何章文云或有眾生迴入同教或有眾生迴入別教乎。以此文見。別迴入同教一乘三乘迴入別教一乘三乘。答。此文意顯三乘人從淺至于深識往次第非有彼別。問。若爾菩薩二乘必先迴入同教一乘然後迴入別教一乘乎。答。不爾。二乘教先迴入共教大乘捨二乘名得菩薩稱。然後迴入同教一乘迴入別教一乘。菩薩從自所得共教大乘迴入同教。然後進入別教一乘。所以廣疏第一說傳為云謂諸二乘以根鈍故要先迴入共教大乘捨二乘名得菩薩稱然後方入此普賢法（共教大乘者般若深密等也）問。宅內所授牛車與門外所授牛車有何差別。答。其意玄別。宅內而指外時云門外在牛車。不舉餘德。門外露地而授時有大白牛肥壯多力等云。所以別也。
    問。定性二乘人從無餘出迴心向大。若共教大乘歟。若不共大乘歟。答。不共大乘也。非共教大乘。定性二乘以無餘簡擇力知三之中大乘權三之外一乘實故迴入不共。非共教也。問。入無餘二乘樂著三昧都無覺知。何得知三中大乘權三外一乘實乎。答。由如來大悲別緣力故。有彼本覺內熏力因故。自無餘出得知爾也。問。若爾何疏云謂諸二乘以根鈍故要先迴入共教大乘乎。答。彼約不定種姓爾云。不據定性二乘。問。以何知乎。答。智度論九十三云。阿羅漢捨分段身生何地具足佛道有妙淨土出三界外阿羅漢彼聞法花經具足佛道（云云）又樣云。定性二乘不定種性必先迴入共教大乘。然後迴入不共大乘。故疏云。謂諸二乘等（云云）問。何故不云阿羅漢生妙淨土聞深密經具足佛道。云聞法花經具足。答。本阿羅漢身人故云阿羅漢實共教大乘菩薩。所以云聞法花經具足佛道也。
    問。迴三乘入一乘者。三乘因果若歸一乘因若歸一乘果。答。三乘因果總歸一乘圓果不歸一乘因。問。若爾菩薩因果二乘因果共歸一乘圓果乎。答。不能。菩薩因果歸一乘圓果二乘因果歸共教大乘因。問。爾何三乘因果總歸一乘圓果乎。答。彼總云事非言二乘因果歸三外一乘因果也。
    問。何故菩薩因果歸一乘圓果二乘因果歸大乘因。答。菩薩因果於三外一乘果分別故歸一乘圓果。二乘因果於三中大乘因分別故歸大乘因也。問。小乘人中為得菩提樹下佛身修願行菩薩因果歸一乘圓果。若歸大乘因乎。答。是彼歸大乘因。問。何歸乎。答。同二乘未得果故歸大乘因。所以般若經云。聲聞緣覺若智若斷皆是菩薩無生法忍（云云）智者二乘人因智也。斷者二乘人斷果也。無生法忍者菩薩因地名也。意二乘人因智斷果云得菩薩因無法忍也。斷煩惱障所得果故云斷果也。無生忍有三種。一相無生忍。二生無生忍。三滅苦無生忍也（新人云無起法忍。古人云無生法忍）觀遍計所執從本體相都無智。云相無生忍。依他法觀無從本自然生智云生無生忍。觀圓成實性從本無滅苦智云滅苦無生忍也（亦云勝義無生忍也）問。為得摩醯首羅智處佛果修願行菩薩因。若歸大乘因。若歸一乘圓果。答。歸三外一乘圓果。同二乘未得佛果故歸三外一乘圓果。問。所謂三中大乘因於摩醯首羅智處而成自受用身。如來因果從是外更無實相佛。何云歸三外一乘圓果。答。其始教分齊而爾耳。人終教已上宗意摩醯首羅智處佛身化相身非實身佛。所以云歸三外一乘因果。問。摩醯首羅智處佛身化相身如何。答。於三種世間圓滿十身無盡一大法身分別。所以云化相身。故起信論云。又是菩薩功德成滿。於色究竟處示一切世間最高大身（云云）既云示最高大身。所以云摩醯首羅智處而成佛化相身非實身佛。問。爾終教已上意何處成佛云實身佛乎。答。章下文云。色頂之身非實報佛。西方去此三十二恒河沙佛土有世界無勝。是釋迦實報淨土（云云）就圓教意者。實身淨土遍法界有。即三種世間圓滿十身盧舍那淨土也。
    問。何摩醯首羅智處云色頂。答。摩醯首羅翻云在大自在天。彼有色界頂故云色頂。問。約色頂有五淨居。無煩天無熱天善見天善現天色究竟天也。此中第五色究竟天在摩醯首羅智處。而淨居不見不到彼。故云智處也（云智處廣疏有四種釋。可考見也）問。此身者依深密等經瑜伽論。修滿十地成佛非實身佛。答。由共教大乘成佛非實身。佛因三外不共一乘行成佛為實身佛。所以廣疏第一云。離此普法更無餘路得成佛故（云云）問。文若不爾者。彼求牛人既出界外不同凡夫。非求羊鹿不同二乘。未得露地大白牛車不同一乘。若非三中大乘更是何色人者。此文意何。答。三中共教大乘菩薩與三乘不共一乘菩薩涅槃也。若三中共教大乘菩薩非三外不共一乘菩薩。若不爾云者。既有三不同故不名三中大乘。更是有何色人云也。三不同者。一退不同凡夫。二進不同二乘。三未入三外一乘故不同一乘。是云三不同也。三中共教大乘菩薩發心住已上位出繫三界得出世益故退不同凡夫。但求大乘果不求二乘果故進不得二乘云也。梁攝論云。十解已上位得出世淨心（云云）意出世淨心者不同世間凡夫云也。十解以上位菩薩不隨二乘地。所以云進不同二乘。十解已上位者即四十心中十住位也。
    問。章文云。至自位究竟處故後皆進入別教一乘者。此文意何。答。三乘人共到出世間自位究竟處以熟一乘根機進入三外一乘云也。問。何位云自位究竟處。答。且約三中菩薩者。三賢位云自位究竟處。問。何爾乎。答。廣疏第十六云。問。是等不信何位菩薩。答。文無正斷。准其劫數十千既過。僧祇未滿三賢位人（云云）文意十千劫中修滿十信行到十住位。三賢中修滿初阿僧祇行到初地。而花嚴說經性起品云。三乘菩薩無量億那由他劫修行六波羅蜜修習道品善根不聞不信是經（云云）既云無量億那由他劫不云十千。所以云十千既過。復不言阿僧祇劫。所以云僧祇未滿也。問。三中菩薩何位迴入三外別教一乘乎。答。到極三賢位迴入別教。所以性起品疏云。三中菩薩到極三賢位必定進入此一乘法終無證地而不信此（云云）問。爾何廣疏第一說引為而云。共教菩薩於彼教中多時長譽深解窮徹行布教源。即當得此普賢法界。既窮徹行布教源即云當得此普賢法界者。依三乘教修滿三無數劫行三乘中而成佛者。更迴入三外別教一乘成一乘佛云事。答。不爾。三乘菩薩到自位究竟處以根機熟解三乘教源權過迴入三外別教一乘云也。非謂由三乘教成三乘佛人。更迴入別教成一乘佛也。問。非依三乘教成佛人更復迴入別教一乘言者。何香象問答云三乘極為佛而還入一乘乎。答云。此先德（云云）不同也。或古德云。非是五教師言不可依。或古德云。此五教師云也。但破文意讀（云云）問。爾其破文何可讀乎。答。三乘極為佛而還入一乘可讀也。問。爾讀意何。答。三乘菩薩起一乘行解悟三乘教權往至于佛果位而迴入別教一乘云事也。非謂依三乘教成佛人更亦迴入別教一乘成佛也。問。三乘菩薩起一乘行解悟三乘教權已迴入別教一乘。何位成佛。答。到三外一乘初發心位成佛。所以玄門云。譬如眾流海入一諦纔稱周大海無始無終。餘江河水深不及入海一諦。三乘教中逕多劫修行不暨一乘一念行（云云）文云。善財童子求善知識過一百一十城不如一念頂見普賢菩薩（云云）約此善知識且約位有五十四位。據人者五十五人。於分者有五分。問。其五分者何。答。一寄位修行相。二會緣入實相。三攝德成因相。四智照無二相。五顯因廣大相也。問。爾此五分相攝五十四位何。答。寄位修行相有四十一位。會緣入實相在十位。攝德成因相智照無二相顯因廣大相各有一位也。且寄位四十一者。十住十行十迴行十地是為四十也。十信合為一。所以云四十一也。問。約人者寄位有三十一知識者。始從覺城東娑門羅林大塔廟處文殊一會終至于迦毘羅城釋迦女名曰瞿幾有四十一善知識故。成三十一人也。會緣入實相十位者。從初摩耶夫人迄至竟德生童子。有德童女在十一知識。是云十位。問。何故云位十位云人十一人乎。答。懷生童子有德童女合而云十位也。問。後三分各有一位者何。答。攝德成因相有一位者。彌勒智識也。智照無二相有一位者。文殊智識也。顯因廣大相有一位者。普賢知識也。問。約位有五十四位據人有五十五人者。何云過一百一十城不如一念頂見普賢菩薩乎。答云。是綱目與廣疏意異。綱目心者五十五人分主伴。所以成一百一十城（云云）廣疏心五十五人分自分勝進分。所以成一百一十城（云云）問。寄位修行相有四十一位者。云十信十住十行十迴行十地時。從此外更亦無菩薩行位。後十三位地前地上位中攝何位乎。答。是十三位十地中第十地後立不攝地前地上位也。問。覺城東者何位。答。發心已上位云覺城東。謂自此位而始覺無漏解起始故云覺城也。東者開明初也。譬如日自東出創。無漏智從是位起始。所以云覺城東也。問。何故發心住以上位名自位究竟處乎。答。由三義故。一者依三乘教出繫業三界得出世益故。二者三乘益既究竟故。三者住大乘自位究竟不退故也。問。且何故由三乘教出繫三界得出世益名自位究竟處乎。答。佛於一佛乘分別說三者。導界內機拔彼三途苦令得出世益也。故三乘教引界內機令得出世益為究竟。一乘教引界外機令得佛果益為究竟也。經文云。是諸子等若心決定具足三明及六神通有得緣覺不退菩薩（云云）又云。與諸菩薩聲聞眾乘此寶車直至道場（云云）不退菩薩者發心住以上菩薩也。乘此寶車者。乘一乘種智車到道場所得佛果也。問。以何知發心住以上位出繫三界得出世益云事。答。十住品云。滅除諸煩惱永盡無有餘（云云）又云。第四生貴真佛子捨離生死出三界（云云）又攝論云。十解以上得出世淨心（云云）又云。十解以上位不墮二乘地（云云）問。此等文意何。答。滅除諸煩惱永無有餘者。發心住已上位而伏盡忍現行得出世益也。第四生貴真佛子捨離生死出三界者。十住中第四生貴住此位出繫業三界得出世益也。十解已上得出世淨心者。十住異名也。此位而起始覺無漏解得出世淨心故不墮二乘地言也。問。何故住大乘自位究竟不退云自位究竟處乎。答。不退者究竟異名。菩薩發心住以上得心不退故云自位究竟處。所以花嚴經云心不退文。十地論釋曰。自住處畢竟智（云云）畢竟者究竟義也。問。自住處畢竟智文心何。答。大乘法菩薩住處。菩薩住大乘法心不退轉故云自住處畢竟智。問。約究竟有有學究竟無學究竟。今此自究竟處者何究竟乎。答。有學究竟也。諸地滿心云有學究竟。如來地云無學究竟也。諸地滿心猶有所可習學故云有學究竟。如來地無是故云無學究竟也。問。以何得知乎。答。攝論云。究竟道有二種。一有學究竟二無學究竟。諸地乃至如來地皆有此究竟義故（云云）地地皆臨次第乃至如來地有此究竟義也。問。發心住以上位得出世益故不隨二乘地者。何舍利弗等聲聞人從第六住退大乘行益。終教已上心是權現退而非實行退也。起信論云。如修多羅中說有退墮非其實退。懈怠者令勇猛其心故（云云）又章文云。本業經說十住第六心有退者。起信論中釋彼經文為示現退。初學菩薩未入正位為慢緩人策勵其心故（云云）問云。舍利弗淨自天子法財王子等聲聞人退大乘行優婆塞或經修六十劫退。本業經修八萬劫退（云云）二經何不同。答。對法抄云。若說純劫六十劫。若說雜劫八萬等（云云）所以不相違。意若純修十住行退者。修六十劫也。若過去修加十信等行者。修八萬劫退云也。或修十住行或修十信等行以雜修逕八萬等劫數修八萬劫退云也。非約次第記修位（云云）
    問。於二乘何位云自位究竟處乎。答。預流果以上云自位究竟處。此位斷三界分別煩惱得二乘出世益故。初果以上位云自位究竟處。問。約聲聞立四向四果。預流已上云究竟處可然。於獨覺何。答云。此有二說。一總含故預流果以上云究竟處。一約獨覺立一向一果。謂預流向與阿羅漢果也。故以向隨果於二乘預流果以上云自究竟處也。問。於菩薩方便位中發心住已上位自位究竟處云。約二乘亦可方便位中忍位以上位云自位究竟處。何不爾。答。若以義者。互爾義可有。今約二乘。初果入見道時。起生空無漏智斷三界分別煩惱得二乘出世益故也。故云初果已上也。於菩薩發心住已上位起始覺無漏智得大乘出世益故。此位云自位究竟處。所以不可例。故不云初地已上也。此位而二乘教益已究竟故住二乘自位不隨凡夫地故云自位究竟也。問。小乘大乘見道同異何名同心別也。小乘見道如常（云云）大乘見道者。有真見道相見道。正體智斷惑證真如云真見道。出正體智觀入後得智觀法先正體智經云相見道。於此亦有三。心相見道十六心相見道。三心相見者。一內遣有情假緣智。二內遣諸法假緣智。三內遣一切有情諸法假緣智也。十六心相見道者亦有能取所取十六心上下八諦十六心也。苦法智忍苦法智等云上下八諦十六心也。唯識論云。法真見無間解脫見分觀諦（云云）能取所取十六心者。論云。法真見道無間解脫見自證分差別建立（云云）具如唯識論并疏說。問。為如何云法正體智乎。答。法者放學義也。意學我正體智叶真如是云放學之義也。約真見道亦有立一心真見道師立三心真見道師。即立一心真道為正義也。所以唯識論云。雖多剎那事方究竟而事等故總說一心（云云）問。宗意定性二乘無性有情皆成佛者。何華嚴經性起品云大藥王樹不生二處謂地獄深坑水輪際也。答。大藥王樹不生二處者。約現在位云事也。後必遂生意地獄深坑水輪際間。大藥王樹不生二處云也。後必遂生者。地獄深坑水輪際非凝然常住物有為無常而不定物。非地獄深坑水輪際之後必終生所。經文云。而不捨生性（云云）明知後必生芽云事。問。此喻也。約法何。答。大藥王樹者本覺佛性也。地獄深坑者定性二乘入無餘涅槃。水輪喻無性有情斷善根位。問。喻意何。答。阿耨達池南雪山頂有大藥王樹。無處而不生。而不生地獄深火坑水輪寒底。如是如來本覺佛性亦爾。遍一切有情皆生芽。而定性二乘入無餘逕八萬劫間。無性有情未轉捨謗大乘因住斷善根位間。其時如來本佛性不生芽（云云）地獄深坑水輪際有為無常而不定。壞劫時教壞。成劫時成平地。大藥王樹必遂生芽。佛性亦爾也。定性二乘人依本覺內薰力所催。佛菩薩外緣從無餘出發大乘心乃至成佛。又無性闡提轉捨謗大乘因發善心時。如來本覺佛性無不生芽。所以經次文云。不捨生性（云云）由此義故定性二乘無性有情一切皆成佛云事。道理顯然也。華嚴經三十六云。復次佛子。譬如雪山頂有藥王樹名非從根生。非從根生彼藥王樹從六百八十萬由旬下極金剛地水輪際生（乃至）佛子。此藥王樹一切諸處皆生長。唯除二處。所謂地獄深坑及水輪中不得生長。而大藥王樹亦不捨生性。如來智慧大藥王樹亦復如是。從一切如來種性中生（乃至）唯除二處不得生長。所謂聲聞緣覺涅槃地獄深坑及諸犯或邪見貪著非法器等。而如來樹非不生長。其餘一切應受化者皆生長等（云云）疏十六云。第七藥王樹生長喻喻佛種性深廣智（乃至）此中二乘涅槃合地獄坑。以大燒灰斷故犯或等合水輪處。有四過失。一犯或約不懺悔者。二邪見約為斷善之因。三貪著據不可轉改。四非器就無出世道器。或此亦是過結上三。若直看此文似初定性二乘。後約無性凡夫。故二處不可生也。若據後文合不捨生性。則知非畢竟無。以此二位約現在說。若約當來皆出新生也等（云云）問。宗意而立四車。若立三車乎。答。立四車。問。其四車何。答。臨門三車加露地大白牛車云四車。問。立三車既足何故。答。為顯權與實別事立四車也。臨門三車云權。露地大白牛車云實也。臨門三車同羊鹿未得故權。大白牛車三乘人同到門外俱故云實。問。四車義證文如何。答。經第一卷云。如來但以一佛乘故為眾生說法。無有餘乘若二若三（云云）又云。十方世界中尚無二乘。何況有三（云云）又云。諸佛以方便力於一佛乘分別說三（云云）又云。十方佛土中唯有一乘法無二亦無三。除佛方便說（云云）又云。我有方便力開示三乘法。一切諸世尊皆說一乘道（云云）第二卷云。如彼長者。初以三車誘引諸子。然後但與大車。如來亦復如是。初說三乘引導眾生。然後但以大乘而度脫之（云云）又云。當知諸佛方便力於一佛乘分別說三（云云）又云。如此種種羊車鹿車牛車今在門外（乃至）爾時長者各賜諸子等一大車（云云）又云。是時諸子各乘大車得未曾有非本所望（云云）又云。時諸子等各白父言。父先所許玩好之具。羊車鹿車牛車願時賜與（云云）又合喻文云。如彼諸子為求羊車鹿車牛車出火宅（云云）如彼長者見諸子等安穩得出火宅等以大車而賜諸子（云云）依此等文立四車也。
    問。露地大白牛車者喻約法何物乎。答。喻同教別教一乘也。問。何一車喻二種乘乎。答。名二義意一。故無妨。問。二義一意何。答。法花經隱重重無盡義以一相一味義對三乘機說唯一無二。其三乘人不信重重無盡義故更不說也。華嚴經隱一相一味義對普賢等大機說三種世間圓滿一大法身理。其普賢等機一相一味義從先悟故更不說也。然法花一乘華嚴一乘不過從唯一無二之一因一果道理。所以云名二心一也。
    問。天台所立四車與今宗所立四車同異何。答。異也。今宗依四義立四車。天台但以一義立四車。所以別。四義者。一前三後一義。前一後三義。三三一同時義。四三一無礙義。由此四義故立四車也。天台唯依前三後一義立四車。不由後三義也。問。四義意何。答。疏第一有四門。一本末差別門。二依本起末門。三攝末歸本門。四本末無礙門。由本末差別門立三一同時四車。由依本歸末門立前一後之四車。依攝末歸本門立前三後一四車。依本末無礙門立三一無礙四車。若有眾生小乘根性決定者。見從初成道終至涅槃但說小乘法不說餘法。若有眾生三乘根性決定者見從佛初成道至終於涅槃但說三乘法不說餘法。若有眾生此世於一乘法根成熟者。見從佛初成道至竟於涅槃唯說一乘法不說餘法。所以由本末差別門時始終一類無前後。故立三一同時四車。譬如日初出時光照大山次照中山次照小山後照大地。佛初成道先為普賢等大機說華嚴經次為辟支佛中機說中乘次為聲聞小機說小乘教次為世間機說人天樂法。所以由依本起末門立前一後三四車也。佛初成道先說般若深密三乘教導三乘然後說法花一乘而度脫之。所以依攝末歸本門立前三後一四車也。文殊般若經云。三乘即一乘。一乘即三乘（云云）所以依本末無礙門立三一無礙四車也。此四義中天台所立四車是攝末歸本門義。所以彼所立四車未盡究竟理。今宗所立四車該四義故攝理盡。所以不同天台所立四車也。問。爾此四義相配分相門該攝門何。答。初三義分相門後一義該攝門也。問。法花一乘與華嚴一乘為同異乎。答。有同在異。問。意何。答。以法花一乘說同教別教華嚴一乘說同教別教同也。以華嚴一乘多說別教義法花一乘多分說同教義異也。法花經七寶大車其數無量等云文。是說別教義。會昔三因三果令入平等大會一乘。是說同教義也。華嚴經說帝網重重無盡法門文。是說別教義。舍利弗文殊邊迴心悟十大法門等。是說同教義也。
    問。且就十方佛土中唯有一乘法無二亦無三云文。云無二所遮何物。云無三所復遮何物乎。答。無二者遮二乘。無三者遮菩薩乘。所以疏云。今釋有二位。一約事破二乘實滅。二於教會大乘權教（云云）文心者。無二者破二乘涅槃無實滅。無三者遮無大乘權言也。法花一乘心而說定性二乘人自無餘出成佛教故。破二乘涅槃無實滅也。遮深密等權教大乘說定性二乘人從無餘出不成佛教亦無。所以疏云。深破二乘即是破三乘（云云）法花論云。唯佛如來得大菩提究竟滿足一切智慧名大涅槃。非諸聲聞辟支佛等有涅槃法。唯一佛乘故（云）問。爾此文者何遮二乘何遮菩薩乘乎。答。非聲聞辟支佛者遮二乘文也。等者等菩薩乘。所以云無三者無菩薩乘云事也。
    問。於一佛乘分別說三者。一斗米三分與三人時。離此三外別無斗米。如此於一佛乘分別為三乘人三時。離三乘外無別一乘法。何云三乘外別立一乘有四乘四車。答。於一乘無盡教義少分分別為三乘說三。一乘無盡教義當不失。所以三外別立一乘云四乘四車。故章云。三乘即一。雖具存壞竟必有盡。一乘即三。雖具隱顯終恒無盡（云云）
    問。一斗米分三時。離此三外無一斗米。於一佛乘分別為三乘說三。一乘體當不失者。法與喻不相似。何者一斗米分三時無一斗體故。何智度論引一斗米喻。雖一乘三乘乎。答云。此先德有二傳。一云一斗米分三時。一斗在三中。分三不失一斗體。所以法與喻甚善相合也。一云。約喻有全喻分喻。所以必不取全分相似取少分相似。譬如佛御齒喻蒜。取其色白而不取臭。如此一斗米分三取與三人。當為喻。不取分三無一斗體當也。故涅槃經云。凡所引喻不必盡取。或取少分或取多分或全取故（云云）問。約機顯理差別門意何。答。為劣機顯淺理為勝機顯深理。由此顯理差別明一乘三乘異。三乘機云劣機為是顯淺理。一乘機云勝機為是顯深理。淺理者三乘教也。但說一相一寂等法主伴不具足。所以云淺理。一乘教顯三種世間圓滿十身無盡一大法身理。所以云深理。故章云。此明一乘法門主伴具足故云無盡佛法。不同三乘一相一寂等法也（云云）一相一寂等法者。法花經第三云。如來知是一相一味之法。所謂解脫相滅相究竟涅槃常寂滅相。終歸於空（云云）文意一相者同一無相。一味者同一解脫味。解脫相離相滅相者皆此空異名。同以人法二空為彼體故云終空於空。是云一相一寂等法。所以不同三乘一相一寂等法也。問。以何知一相者同一無相云事。答。大般若經三百八十三云。通達一切有為無為皆同一相。所謂無相（云云）問。依何證約機顯理差別。答。十地品云。若有眾生下劣其心厭沒者示以聲聞道令出於眾苦。復有眾生諸根少明利樂於因緣法。為說辟支佛道。若人根明利有大慈悲心饒益諸眾生。為說菩薩道。若有無上心決定樂大事。為示於十佛身說無盡佛法（云云）以是文證也。既文云為說菩薩道不云無盡佛法。所以為三乘劣機唯顯一相一寂等淺理。亦既云說無盡佛法不云為說菩薩道。所以為一乘勝機顯重重無盡深理云也。問。此文證為三乘菩薩顯淺理為一乘顯深理也。何故具說聲聞緣覺等三乘。答。章云。此地中作大法師明說法儀軌。是故開示一乘三乘文之差別（云云）問。此章文意何。答。此地者十地中第九善慧地也。意菩薩第九地為說法師流四辯七辯。以一音說法。一語言中演說無邊契經海。三乘人聞是各別得解。所以今此具說三乘故云明說法儀軌開示三乘差別。問。何以知菩薩一語中演說無邊契經海云事。答。華嚴經云。如來於一語言中演說無邊契經海（云云）又維摩經云。佛以一音演說法。眾生隨類各得解。或有恐怖或歡喜或生厭離或斷疑（云云）（凡夫恐怖。二乘厭離。地前菩薩斷疑。准知佛菩薩亦分然云事。地上菩薩歡喜了）
    問。約教事深細明一乘者何。答。三乘教漸深漸細相似一乘。所以三乘即名一乘言也。問。何其三乘教漸深漸細相似一乘。答。三乘教中說靈山穢土即淨土。同一乘教中說花藏世界即娑婆穢土。亦三乘教中說。龍女往南方無垢世界一剎那頃成佛轉法輪。同一乘教中說初發心時便成正覺等。復三乘教中說須彌攝芥子中大海水入一毛端。同一乘教中於一塵中含十方等說也。問。何三乘教說靈山穢土即名淨土。答。法花經曰。常在靈鷲山（云云）意娑婆穢土唯在化身釋迦非在自受用身也。而自受用身佛言我常在靈鷲山。明知靈山穢土即名淨土云事。問。以何知爾乎。答。經下文云。眾生見劫盡大火所燒時。我此土安隱（云云）若化身所居土者劫盡之時滅壞。而既我此土安穩（云云）明知是自受用身佛云事（自受用身者即是報身如來也）
    問。約八義意趣明一乘者。其八義者何。答。為引攝一類。二為任治諸餘。三法等故。四無我等故。五解脫等故。六性不同故。七得二意樂故。八化者。由此八義意趣總三乘名一乘言也。問。為引攝一類等十義因攝論出。爾勘彼論正文說十義無說八義。爾物何云違論文約八義意趣明一乘。答。二意樂合為一者。第十究竟故約八義意趣云明一乘也。二意趣體同故合為一也。亦云第十究竟一乘顯了一乘也。法無我等一乘密意一乘合舉密意一乘限除顯了一乘。所以云八義意趣也。問。何故初九一乘名密意一乘。後第十一乘名顯了一乘。答。初九一乘對不定種姓人可成佛密意存三說一。所以云密意一乘。後第十一乘對三乘五性人就佛性平等皆成佛道理顯了說一切皆成佛。所以云顯了一乘也。問。約十義方便明一乘者何。答。一對三寶分別。二對四諦分別。三對二諦分別。四對有過無過分別。五對人及智分別。六對解了法分別。七對三乘小乘分別。八對大乘中乘小乘分別。九對世間出世間出出世間分別。十對譬喻分別也。且對三寶分別者。佛寶名一乘法寶僧寶名三乘言也。佛法同無盡。所以名一乘。法寶僧寶即不定。所以云三乘也。佛寶同別教一乘故云同無盡。法寶望佛寶劣。由僧寶勝。僧寶望僧寶劣。由餘勝。所以云不定也。對四諦者。滅諦名一乘。餘三諦名三乘云也。滅諦同無盡。所以名一乘。餘三諦即不定。所以云三乘也。對二諦者。第一義諦名一乘。世俗諦名三乘也。第一義諦同無盡。所以名一乘。世俗諦即不定。所以名三乘也。對有過無過者。有過者有恐怖。無過者無恐怖。即有恐怖名三乘。無恐怖名一乘也。有恐怖不定故名三乘。無恐怖同無盡故名一乘也。謂有恐怖者未斷盡煩惱人。無恐怖者煩惱已斷盡人也。問。對人及智者。於人及智各有三種。若有人成就甚深法智。若有人成就隨順法智。及有人於甚深法讓非是我所知法唯佛菩薩所知。約此三種智。成就初甚深智人名一乘。成就後二智人名三乘云也。成就初甚深智人同無盡。所以名一乘。成就隨順法智人及讓於甚深法非此我所知法但佛菩薩所知人不定。所以名三乘。成就甚深法智者。初地以上位無漏智。成就隨順法智人者三賢位有漏智第三智十信位智也。對解了法者。無分別現量證真如名一乘。隨文取義名三乘言也。無分別現量證真如同無盡。所以名一乘。隨文取義即不定。所以名三乘也。對一乘三乘小乘分別者。同教一乘名。同無盡故。三乘小乘名三乘。即不定故。對大乘中乘小乘分別者。大乘名一乘。同無盡故。中乘小乘名三乘。不定故。對世間出世間出出世間者。出出世間名一乘。同無盡故。世間出世間名三乘。不定故。地前位名世間。從初地至于出七地名出世間。八地以上出出世間也。出世說出世故出出世（云云）對譬喻分別者。勇猛懃為作難為事之人王解髻中珠歟。名一乘。同無盡故。有人至親友家醉酒而臥。親友內衣裏繫無價寶珠等云設言。窮子與寶藏等云。名三乘。即不定故（無盡不定義准初方便可知之）問。爾此十義方便由何經論說。答。初五義由勝鬘經說。第六義由楞伽經說。第七義由梁攝論說。後三義由法花經說。問。何故三乘中說一乘名。答。引攝三乘人入一乘時。為令易信解三乘中說一乘名也。問。文云。依上諸義則三乘等並名一乘者心何。答。由上法相交參等七義總三乘名一乘云事結文也。
    問。文云。明三乘亦有三種者何。答。一者一乘三乘小乘名三乘。二者大乘中乘小乘名三乘也。第三段闕文章文不述。問。且一乘三乘小乘名三乘者。上既云一小乘三乘合為二乘。何今開一乘三乘小乘為三。答。章曰。此為顯法本末故（云云）問。此意何。答。一乘為本三乘為末。亦三乘為本愚法小乘為末。為顯此法本末開立三乘也。問。依何法開愚法小乘。答。文云。上開一乘下開愚法。故有三也（云云）文意三乘量中上開一乘下開愚法小乘。所以立三乘云也。問。何時開何時合。答。上一乘合三乘愚法合迴心立二乘。今此三乘中開出一乘迴心中開出愚法立三。所以五教引經文云。愚法二乘並在所引諸子中（云云）故知三乘外別有小乘。又曰。三車引諸子（云云）故知小乘外別有三乘。或云三人俱出至露地已更別授大白牛車（云云）故知三乘外別有一乘（云云）問。何以知愚法二乘在所引諸子中云事。答。文曰。以彼愚法約大乘終教以去並不名究竟出三界故（云云）意愚法小乘望終教以去。宗意不名究竟出三界故。猶在宅內。既在宅內。所以迴心共教大乘。由其共教大乘更出宅故。愚法二乘在所引諸子中也。問。何故愚法小乘不名究竟出三界。答。文曰。以人執煩惱未拔故。但能攝伏而已（云云）意愚法二乘望迴心二乘約煩惱障斷九十八使未斷百二十八使且斷六識相應煩惱未斷七識相應煩惱復伏現行未斷種子但能攝伏事故。是等煩惱未斷盡故。不名究竟出三界。迴心二乘是等煩惱永斷盡故。究竟出三界。問。爾其九十八種百二十八使者何。答。具如斷障義所可知也。問。爾其六識相應煩惱七識相應煩惱者如何云爾。答。隨順前六識起煩惱名六識相應。前六識及第七末那相應起煩惱云七識相應煩惱。四阿含經中說六識未說第七第八二識。說九十八使未說百二十八使。所以云愚法二乘但斷六識相應煩惱未斷七識相應煩惱等。凡云八識相應煩惱。貪嗔癡三五識相應起。第六識強分別識故具起十煩惱。第七識但起四我癡我見我慢我愛。第八識無記故不起煩惱（具如五教下卷斷惑章）問。何以知愚法二乘不名究竟出三界云事。答。五教引稱問經論云。一切聲聞辟支佛人不能如實修四無量。不能究竟斷諸煩惱。但能攝伏一切煩惱故（云云）又法花經曰。汝等所得非真滅度（云云）復云。若不信此法。實得阿羅漢無有是處（云云）或大品經云。欲得阿羅漢等果者。當學般若波羅蜜（云云）以是等文知愚法二乘不名究竟出三界云事。問。何以此等文可知愚法二乘不名究竟出三界云事。答。一切聲聞辟支佛人不能如實修四無量等者。謂一切聲聞辟支佛者愚法二乘。四無量者自利利他行。意迴心二乘所證四無量實。愚法二乘所證四無量假也。又汝等所得非真滅度者。謂汝等愚法二乘意。愚法二乘彼教中所說伏煩惱障現行。未說彼教中煩惱障種子不斷。所以彼所證得涅槃非實涅槃也。又若不信此法得阿羅漢果無有是處者。迴心二乘信受大乘法故易信一乘法。所以得阿羅漢果。愚法二乘未信受大乘法故難信一乘法。所以不能得實阿羅漢果。若不信此法花一乘得實阿羅漢果者無有是處言也。又當學般若波羅蜜者。謂般若波羅蜜者大乘也。意依共教大乘中說迴心二乘教修行得實阿羅漢果。修行愚法二乘教非得實阿羅漢果。所以依共教大乘中說迴心二乘教修行。彼可得實阿羅漢果言也。故以此文知愚法二乘不名究竟出三界云事。所以五教總釋上所引經論文言。是故當知羅漢實義在大乘中（云云）問。阿羅漢以實義云時在大乘中意阿。答。由大乘教得實阿羅漢果。非依愚法二乘四阿含教得實阿羅漢果也。四阿含說阿羅漢等果。假阿羅漢果非實言也。問。以經中愚法二乘並在所引諸子中指何經。
    答。指上所引彌勒所問經法花經大品經。問。爾其經中無說愚法二乘並在所引諸子中。何五教師引愚法二乘並在所引諸子中。答。是五教師得意引也。非經正文（正文如上所引）問。何故但不言愚法二乘在三界內云在所引諸子中。答。共教大乘教中說迴心二乘教引愚法二乘合出三界故。其共教大乘教云能引。愚法二乘其教所引。可出宅故云在所引諸子中也。意共教大乘教名能引愚法二乘名所引言也。
    問。深密等經瑜伽等論說。第七識與四煩惱相應。第八識中持煩惱種子。是等煩惱斷盡及得阿羅漢果。所以可云愚法二乘約大乘始教以去不名究竟出三界。何今云超始教約終教以去不名究竟出三界。答。今此總深密經瑜伽等論名終教者。始教非言終教以去。所以不相違。問。若爾何疏判般若深密等經說定性無性不成佛故攝始教。法花涅槃等經說定性無性成佛故攝終教。答。判始終二教五教與疏意別。問。何異。答。五教依空不空門判始終二教疏由成佛門判始終二教。今由空不空門總深密等經瑜伽等論攝終教。所以不相違。五教意深密經說三性真如不空道理故攝終教。般若經說諸法皆空道理故攝始教言也。疏意般若經說定性無性皆成佛故攝終教。深密經說空性無性不成佛故攝始教言也。問。阿羅漢以實義時在大乘中者。聲聞等三藏唯具大乘中不具小乘中耶。答。小乘中不具。所以普超三昧經云。唯大乘中得有三。謂聲聞藏緣覺藏菩薩藏。餘二乘中則無此也（云云）問。三藏三地三乘同歟若異。答。名別體同。攝藏聲聞緣覺菩薩教理行果故名三藏生生任持三乘出世果。為所依故以依義名三地。有運載義故名三乘。所以異體是即同。問。唯大乘中具三藏。小乘中不具者。何云疏約三乘有三種。一始別終同三乘謂。如小乘中說。又何同教門下文云。小乘中亦有三聲聞法緣覺法及佛法乎。答。始別同三乘以義分三乘。小乘中有三種三乘開合云三乘。今此別別開三乘於大小乘中論具不具。所以不可為例（具准上可知之）問。文云。入大乘論亦同此說者心何。答。結普超三昧經文與入大乘論同云事也。問。法花經臨門三車者。喻約法何。答。喻大乘中三藏即共教大乘。謂大乘中三藏者。聲聞藏緣覺藏菩薩藏。若約喻羊鹿牛車即如次配普超三昧經中。若指教。般若深密等經。問。臨門三車喻大乘中三乘。不喻愚法二乘。答。爾不喻。答。章曰。門外三車不過愚法。法花非小乘故（云云）意法花經既是大乘。何以大乘教中說臨門三車可喻愚法小乘云也。問。愚法二乘所修斷惑證理行與不愚法二乘所修行斷惑理證行有何異。愚法二乘教不喻臨門三車。答云。是大乘論與小乘論有多不同。問。其不同何。答。小乘教中說斷九十八使。大乘教中說斷百二十八使。又小乘教中說伏煩惱障礙不說斷種子。大乘教中說斷煩惱障種子（得者現行耳）又小乘教中不說分斷所知障。大乘教中說分斷所知障。又小乘教中不說有頓出離人。大乘教中說大頓出離人。或小乘中不說十煩惱俱迷四諦理。大乘中說十煩惱共惑四諦理。由是等不同愚法二乘斷惑證理行不愚法二乘斷惑證理行別云。所以愚法二乘教不喻臨門三車。故章云。瑜伽聲聞決擇及雜集等論辨聲聞等教行位果及斷惑分齊與婆娑俱舍等不同者是事也（云云）問。此文意何。答。聲聞決擇者瑜伽中說聲聞分決擇分。雜集論對法論此等大乘論中說斷惑證理。婆娑俱舍等小乘論中說斷惑證理不同云也。問。文是故當知一乘三乘小乘分齊別者何。答。不共般若名一乘。共教般若名三乘。不共般若者不思議經即花嚴經也。般若者諸大乘經通名也。說皆智慧事故。三乘人俱不被教故云不共也。說重重無盡義故非二乘所知。所以名不思議經。智度論云。不思議經者即指花嚴。是所以知云爾。又智度論云。共者摩訶衍經及餘方等經（云云）此文意。摩訶衍者漢云大乘方等者。是大乘經異名。即般若深密等經。三乘人共所被教故云共教。說三乘人智慧事故名般若。問。花嚴三乘人俱不被故名不共者。阿含等經亦一乘不共故名不共乎。答。爾無妨。所以章云。四阿含經亦名不共。以唯說愚法二乘教故（云云）問。於大乘有共小乘大乘不共小乘大乘。又約小乘有共大乘小乘不共大乘小乘乎。答。爾有也。不共小乘大乘者三外別教一乘。共小乘大乘者三乘中共教大乘也。共大乘小乘者迴心二乘。不共大乘小乘者愚法二乘也。問。分一乘三乘小乘。章師得心分歟。若有所依論文乎。答。梁攝論云。善成立有三種。一小乘。二三乘。三一乘。第三一乘最居上故名善成立（云云）問。第三一乘最居上故名善成立者。又可列一乘三乘小乘。何列小乘三乘一乘。亦何五教列一乘三乘小乘。答。分一乘三乘小乘。疏有二門。一依本起末門。二攝末歸本門。五教由依本起末門列一乘三乘。疏由攝末歸本門列小乘三乘一乘也。或列教有從深列淺次第自淺列深次第。五教自深列淺。攝論從淺列深。所以不相違也。問。慈恩等師難五教師云。說大品等經時有三乘人聞說諸法皆空道理。如來一音聲聞人悟四諦因果道理得聲聞果。緣覺人悟十二緣起因果道理得緣覺果。菩薩解三性三無性唯識六度等因果道理得無上菩提果。所以三乘人如來一音別解各得自果。故有三乘云也。而何五教師如大品等經共集三乘眾通說三乘法具獲三乘益故云般若深密等經判三乘教難。何答乎。答。五教師返難云。說大品等經時。一音異解得小果故有三乘者。說花嚴時何不異解得小果乎。又說增一等時何不異解得大果乎（云云）問。此難意何。答。難意若說大品等時三乘人如來一音異解得三乘因果故有三乘者。說花嚴時一音異解有得二乘果人故可有三乘。亦說阿含等經時一音異解有得大乘果人故有三乘。爾物何說花嚴經時唯有得一乘果人無得二乘果人。復何說四阿含經時但有得小乘果人無得大乘果人。所以汝所難都不應道理。爾不可難言也。答。就五教師御意者可云。說花嚴經時大乘人得大乘果說阿含經時小乘人得小乘果說大品等經時三乘人具各得三乘自果言也。問。文是故當知三宗各別理疑也者。此文心何。答。一乘三乘小乘別事。決定一乘三乘小乘若同歟若異歟。不可更疑云也。問。若爾維摩經云。佛以一音演說法眾生隨類各得解等。以是文見。有三乘人一音異解各得三乘出世果理。答。彼說維摩經對三乘機欲令悟三乘人故三乘別悟。說花嚴等一乘教阿含等小乘教時非一音異解。所以不相違。問。章云。大乘中乘小乘為三乘者何。答云。此有三義。一者三外一乘三中大乘合為大乘。愚法緣覺迴心緣覺合為中乘。愚法聲聞迴心合為小乘。所以五教云。融一乘同大乘合愚法同小乘故唯三也（云云）二者上除一乘下除愚法小乘。三乘中三中大乘即名大乘。迴心緣覺名中乘。迴心聲聞名小乘。所以章云。大乘中自有三乘（云云）三者除一乘三乘愚法小乘中佛法名大乘。緣覺名中乘。聲聞名小乘。所以章云。小乘中有三。如小論中有聲聞法緣覺法及佛法。此中佛法但慈悲愛行等異於二乘故（云云）問。小乘中無修大乘行得大乘果。爾何云小乘中有佛法。答。雖無小乘中修大乘行得大乘果人。四諦因果道理之上麁修慈悲愛行等行。亦三無數劫外別百劫修相好業成應果。何所以彼小乘教中所名號。今出同教種處假名大乘中乘小乘。所以云小乘中有佛法。問。小論者何等論。答。謂小論者婆娑俱舍等論。慈悲愛行等行者。小乘中有相似菩薩修大慈大悲行云也。問。爾小乘人三身中何身名自果佛身。答。彼小乘人修小乘教中說慈悲愛行等行菩提樹下而成丈六釋迦。是則自果佛身。執從此外更亦無佛身。所以云小乘中有佛法也。問。上明三乘有三種云。釋第一第二段了。第三段章文釋不述者何云事。答。是云。有先德二傳也。有人云寫章人寫漏。所云第三段闕也。有人云。第三段釋者非。何者釋第二段之中第三段有二釋。一近則第二段中第三段。二遠即初明三乘有三種云中第三段也。謂第二段中第三段者云小乘中亦有三。如小乘中說。是所以云第二段闕者非也。
    問。四明四乘有三種者何。答。一者三外一乘三中大乘愚法迴心緣覺并聲聞云四乘。所以章云。開一異三合二聲聞故（云云）問。若爾何云合二聲聞故不云合二緣覺故。答。舉聲聞影略緣覺。准可知。所以更不說二者一乘三乘小乘人天之四乘。問。其三乘等者何。答。三中大乘迴心二乘云三乘。為提謂等五百商人說三歸五戒教云人天等。所以章云。此總開也（云云）意上說出世間不說世間。今此世間出世間出出世間總開言也。謂人者人三洲不入北洲。天者欲界六天色界十八天不入無色界。三者三乘與人天云四乘。謂三乘者。一乘與大乘合為一。愚法迴心緣覺為一。愚法迴心聲聞為一。菩薩乘獨覺乘聲聞而云三乘。所以章云。准上可知之。
    五明同教五乘亦有三種。一者一乘三乘小乘云五乘。謂三乘者三中大乘迴心緣覺迴心聲聞云三乘。二者三乘與人天云五乘。謂三乘者三外一乘三中大乘合為一。迴心二乘為一。愚法二乘為一。云三乘。三者佛乘與二乘天及梵云五乘。謂佛乘者一乘合佛乘。愚法二乘迴心二乘唯除人。故先耳。六者同教無量乘者。一切法門也。此非五教師私意。有所依文也。所以花嚴經入法界品云。於一世界中聞說一乘音或二三四五乃至無量乘（云云）約同教有三義。一三乘同一乘故名同教。二一乘同三乘故名同教。三三乘人共所被教故名同教。初二以相似義名同教。後一以共義名同教云。上諸同教義不過此三義。問。此三義意何。答。三乘同一乘故名同教者。三乘同教。若指教。梵網經等。一乘法說交三乘法故。以相似義名同教。一乘同三乘故名同教者。一乘同教也。若指教花嚴經。三乘法說交一乘法故。以相似義名同教。三乘人共所被教故名同教者。三乘人同聞深密經各得出世益。故深密經名三乘同教也。三乘人共聞說法花經悟唯一無二道理同得一乘果。故法花經名一乘同教也（具如上云云）。
    問。融本末門意何。答。本者一乘。末者三乘云。是一乘三乘有二門。一泯權歸實門。二攬實成權門。依此二門顯一乘三乘體無二。融本末門意。問。一乘三乘權實既別。何云體無二。答。泯權歸實門心乍有三乘體即一乘言也。攬實成權門心乍在一乘體即三乘言也。所以章云體無二同一法界也。意一乘法三乘法皆同以一法界真如理為體。所以乍在三乘體即一乘。乍在一乘體即三乘言也。問。一乘三乘同以一法界真如理為體者。何云三乘權一乘實立四乘。答。章云。義門別故權實恒殊。理遍通故全體無二（云云）意以一乘法三乘法同以一法界真如理為體義平等一味而體無二。以於一佛乘分別為三乘人說三乘義一乘三乘差別而非無權實。所以云三乘外別有一乘立四乘言也。故章云。即不壞權而即泯故。三乘即一而不礙三。即不異實而即權故。一乘即三乘而不礙一（云云）
    問。一乘即三乘。三乘即一乘云時。一乘與三乘如牛角常雙可有。爾物何云捨三乘權迴入一乘實。答。章云。三乘即一。雖具存壞。竟必有盡。一乘即三。雖具隱顯終恒無盡（云云）文意者。三乘人迴入一乘成佛時。三乘一乘因故無三乘法。所以云三乘竟有盡。迴入三乘無為三乘果道理。所以云一乘終無盡。故章云。權起必一向賴於實。是故攬實實不失。實顯未必一向賴於權。故泯權權不立（云云）問。若爾可云一乘即三乘耳。何云三乘即一乘。答。三乘人迴入一乘時。三乘法無其體。而於一佛乘分別說三乘時。一乘三乘相並存。何不云三乘即一乘。譬水隨風緣為波。風止時無波相。而隨風緣水波並起。何云水即波不云波即水。如是三乘即一乘云事亦爾也。問。約一乘三乘四句分別何。答。或唯一乘而非三乘。對普賢等大機說一乘法故。即別教一乘。或唯三乘而非一乘。對三乘機說三乘教故。即共教大乘。或一乘亦三乘。俱有初說三乘後說一乘故。即同教一乘。或非一乘三乘。望上果海時言亡慮絕故不可分別一乘三乘。所以章云。此四義中隨於一門皆收法體（云云）意四句互相攝云也。問。一乘法攝三乘法云事可然。何云三乘法攝一乘法。答。三乘法中自一乘法從本有。而彼三乘人不知三乘法中有一乘法法體自相融。何句一法而有釋。所以云三乘法攝一乘法。故章云。如三乘等教以不知一故（云云）問。約水與波四句分別方何。答。或水而非波故。或波而非水。以水攝波故。或水波並現故。或非水非波。互奪不同故。問。互奪不同故云意何。答。但云水時無波相。唯云波時無水體。所以互奪不同也。
    問。文云。餘釋乘名體等並如別處說者。此文意何。答。上別教門以十差別門釋一乘與三乘別。今此同教門說一乘二乘三乘。雖明一乘同教三乘同教未釋乘名體。釋乘名體等具如起信論疏并廣疏中釋云也。起信論疏云。大者當體為名包含為義。就喻為名運載為功。用體合舉故名大乘等也（云云）文意者。大者真如三大。即體大相大用大。此三大廣大甚深包攝世間出世間善因果故包含為義。譬如世間車能乘所乘乘所至處具此三為運載。真如三大亦爾。能乘所乘乘所至處三具處運載。所以名大乘也。問。何云能乘所乘乘所至處。答。約本覺佛性有三位。即一自性住佛姓。二引出佛性。三至得果佛性。即配能乘所乘乘所至處。問。何云自性住佛性等。答。本覺智名自性住佛性。即從無始在有情身中真如理。始覺智名引出佛性。即依本覺智所修顯始覺無漏智。佛果位云至得佛性。問。約始覺智有幾種。答。有三種。即一相似覺。三賢位起始覺智也。二隨分覺。自初地至于第十地起始覺智也。三究竟覺。佛果位起始覺智也。即初二引出佛性。後一至得果佛性也。問。何以知自性住佛性名所乘云事。答。起信論云。一切諸佛本所乘故。一切菩薩皆乘此法到如來地故。以謂一切諸佛本所乘故皆乘此法者自性住佛性。一切菩薩者引出佛性。到如來地故者至得果佛性也。問。大乘者爾也。一乘者何乎。答。一乘者漢語。梵云翳迦衍。乘體無二故名一乘也。問。本覺智名佛果。若始覺知名佛果。答。起信論疏云。以始覺者即同本覺（云云）意依本覺有始覺。依不覺有始覺。本覺成不覺不覺成始覺。始覺同本覺同本覺故無不覺。無不覺故無始覺。無始覺故無本覺。無本覺故平等。平等而言亡慮絕。此故佛果圓融肅焉而無住處言也（不覺者無明也。具如起信論疏）問。宗調度章疏中一乘名義如何釋乎。答。指事中引元曉師釋云。所乘法略有四種。一謂一乘理一乘教一乘因一乘果。如是四法更互相應俱運一人令到薩般若。故此四法名一乘。譬如四馬更相應俱作一運。故說四馬名一乘（云云）
    問。瑜伽論所論說四車與五教所說四車若同異歟。反問。先瑜伽四車者何。反答。鹿牛馬象是彼瑜伽論所說四車也。答。指事云。所喻雖異義意無別。故取為證（云云）問。所喻別者意何。答。指事引瑜伽第四十六云。作四車喻。大乘中地前地上位所見別開云四車者。一鹿喻。聲聞最劣故。與此不同。此中取居山故獨覺喻。二牛喻。獨覺勝聲聞故。三馬喻。地前所見菩薩勝上二故。亦喻涅槃四象喻。地上所見涅槃以最勝故（云云）
    問。法相師對花嚴師立量云。汝所執大白牛車應是權。得乘之名故。如羊鹿車立時。差何過可遮。答。付相符過闕無同喻過所立不成過遮。問。爾其等過有方何。
    答。今敵論者宗。一乘融攝三乘許權。爾物今不置簡別言。但立汝大白牛車云權。有相符過。又二乘融攝一乘許實。爾物亦不安簡別立一同喻。如羊鹿車。有闕無同喻。故不成所立。所以有所立不成過。問。何故但不立大白牛車可權。必加汝執言。答。大白牛車實云事。但立敵論者宗不立立論者宗。爾物不加汝執言唯立大白牛車應權。有自所別不成過。今遮此過而加汝執言也。
    問。何言自所別不成過。答。佛法對外人立量云。我應無。不可得故。如龜毛等立時。立者佛法不許我爾物有法舉我見。立者自不成所別我。所以有自所別不成過。是即自所別不成過。本作法如此。立者宗不許大白牛車云實事。爾物有法舉大白牛車。見立者自不成所別大白牛車。所以有自所別不成過。問。何云相符過。
    答。眼見色聲所聞青蓮花香立等。是相符本作法。如此敵者宗。一乘融攝三乘大白牛車許權。爾物云爾人立大白牛車權有相符之過也。問。何云無同喻過所立不成過。答。聲應常無質礙故。如覺立。是所立不成本作法。問。爾是有所立不成過方何。答。覺無質礙而無常物。爾立聲應常如覺闕無同喻。無同喻故不作所立常宗。所以有所立不成過。如是敵者宗三乘融攝三乘羊鹿二車許實。爾立大白牛車應權如羊鹿車。闕無同喻故不成所立應權云宗。所以有所立不成過也。問。法相師亦立量云。汝所執大白牛車除餘應是權。得云乘名故。除餘如羊鹿車立時。有何過。答。有不定過。問。有方何。答。若如羊鹿車耶。得乘名故。大白牛車是權。若許如三中牛車耶。得乘名故。大白牛車是實。問。何故唯不云如三中牛車耶大白牛車是實矣。而必云許如三中牛車耶。答。立者宗許如三中牛車大白牛車是實云也。問。爾量此許簡別遮何過。答。遮違宗過。問。何遮。答。敵者宗不許三中牛車實。爾物唯如三中牛車耶大白牛是實矣者。有違宗咎。今為遮此過而安許簡別。問。本量云宗除餘云喻除餘言遮何咎。答。宗安除餘言遮相符過。喻安除餘言遮所立不成過也。問。何以除餘簡別遮相符過所立不成過。答。敵者宗融攝三乘一乘許權。爾不簡別立大白牛應權。有相符過。所以今除敵者融攝三乘許權大白牛車云大白牛車應權而云除餘應權故。以除餘簡別簡相符。又敵者宗融攝一乘三乘許實。爾不簡別立如羊鹿車。有闕無同喻所立不成過。所以今除敵者融攝一乘許實羊鹿車云如羊鹿車。而云除餘如羊鹿車故。以除餘簡別所立不成。問。法相師亦立量云。汝所報大白牛車是應非實。兩極成車所不攝故。如龜毛等。是量付何過可遮。答。付不定過遮。問。不定過有方何。答。若如龜毛等耶。兩俱極成車所不攝故。我大白牛車非實矣。若如色等耶。兩俱極成車所不攝故。我大白牛車是實矣。問。此不定有違宗咎所以不成咎。反問。先其有違宗過方何。反答。諸聖教中云。色等諸法非有似有。如幻假有說。不說實有。爾違聖教云如色等實矣。有違教咎。答。聖教中說色等諸法如幻假有。望真如理性說事。望遍計所執云時。聖教中色等諸法皆實有說。望是云如色等實。所以猶有不定盡也。
    問。付第二比量。三中牛車分異品見立者自分。爾因明道理自不定。於他比量不成過。爾物云許如三中牛車。得乘名故。大白牛車是實。付不定過所以不成過。答。其就疏意然耳。今纂要意。而自不定為他比量成過。所以纂要云。就他破他。於他及共自不定皆為過（云云）問。先何云自不定他不定共不定。答。以見立者自分異品法作不定云自不定。以敵者他分異品法作不定云他不定。以見立敵分異品法作不定云共不定也。
    問。法相師亦立量云。汝執大白牛車是應權者。隨一攝故。如羊鹿二車立時。付何過可遮。答。有相符過所立不成過。問。有方何。答。准前可知之（相符過亦立已成過也）
    問。法相師亦立量云。汝執第四車是應非實。非兩俱極成車故。如龜毛等立時。付何過可遮。答。有不定過。問。有方何。答。為如龜毛等。非兩俱極成車故。我第四車非實矣。若如外宗神我自性。非兩俱極成車故。我第四車是實矣。
    問。有人能別中置簡別。汝執第四車應非實車。非兩俱極成車故。如龜毛等立時。猶有不定過耶。答。是猶有不定過。問。有方何。答。如龜毛等。非兩俱極成車故。我第四車非實矣。若如許三中牛車非兩俱極成車故。我第四車是實矣。問。若於此量分宗因喻方何。答。且就初重者。大白牛車應權者宗。得乘名故者因。如羊鹿二車者喻也。宗因喻亦名三支。即宗支因支喻支也。約宗在有法法所別能別前際後際。約喻有同喻異喻也。
    問。何云有法法等。答。且就九句中第二句正因因物者。聲是應無常所作性故。同喻如瓶。異喻如虛空立時。聲者是有法。亦名能別。復名前際。應無常者是法。亦名能別。復名後際也。問。爾此宗因喻有幾過。答。有宗九過因十四過喻十過（同喻五異喻五）總云。三十三過也。
    問。此花嚴經深密經中三時妙智經中三時之中攝何時乎。答。此二經三時中不攝。深密經三時。阿含等經初時攝。般若等經第二時攝。深密等經第三攝。是即戒賢論師所立三時教也（法相師也）
    妙智經三時者。阿含等經攝初時。深密等經攝第二時。般若等經攝第三時。是即智光論師所立三時教也（三論師也。妙智經在天竺未翻經也）
    今花嚴師此三時外別立第四教攝法花涅槃花嚴勝鬘等一乘教也。
    問。今花嚴師所立四時教者何。答。深密經初時教妙智經初時教合云初時。深密經第二時教云第二時教。深密教第二時妙智經第二時合云第三時法。法花涅槃般若花嚴等經云第四時也。問。般若經深密經第二時教也。而何今宗意攝第四時教乎。答。深密經第二時教收地前菩薩。施惠江邊說般若也。不云六百卷般若及花嚴法花等般若也。問。施惠江邊般若與六百卷般若何有異乎。答。施惠江邊般若一向說諸法皆空道理不說唯一無二。所以異也。問。何故般若經第四時教乎。答。定性二乘成佛說故攝第四時教也（具可勘廣疏料簡也）

此私記三卷之中所要略抄
天曆年中大法師增春御釋
延寶七戊未三月十二日一校了
寶性院問津
于時天保十一子年三月二十四日夜四時
寫之畢沙門龍珠理海（花押）
但此私記一卷祕珍之書也。他見不可及

華嚴一乘義私記
