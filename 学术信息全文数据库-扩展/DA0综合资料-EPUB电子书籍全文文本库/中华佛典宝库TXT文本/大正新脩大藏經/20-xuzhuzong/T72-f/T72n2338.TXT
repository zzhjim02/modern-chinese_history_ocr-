　　《大正藏》第72卷No.2338



　　No. 2338
華嚴五教章名目卷上

一部章總有十門
　　一。建立乘　二。教義攝益
　　三。叙古今立教　四。分教開宗
　　五。乘教開合　六。教起前後
　　七。決擇其意　八。施設異相（已上上卷）
　　九。義理分齊（中卷）　十。所詮差別（下卷）
　　○一乘義第一
一乘教義開爲二門者
　　一。別教（別於彼三乘也）　二。同教（同彼三乘等也）
別教中有二門者
　　一。性海果分（當是不可說義。卽十佛自境界也）
　　二。緣起因分（是可說分。卽普賢境界也）
普賢門中復作二門者
　　一。分相門　二。該攝門
分相門中一乘三乘差別有十說者
　　一。權實差別　二。教義差別
　　三。所期差別　四。德量差別
　　五。寄位差別　六。付屬差別
　　七。根緣受者差別　八。難信易信差別
　　九。約機顯理差別　十。本末開合差別
四車者
　　一。羊車（聲聞乘也）　二。鹿車（緣覺乘也）
　　三。牛車（權教菩薩乘也）　四。大白牛車（一乘也）
索有二者
　　一。機索（一乘機漸發機宜叩聖義也）
　　二。口索（已集靈山三乘三根皆悉啓言求法求記故也）
該攝門中有二門者
　　一。不異門　二。不一門
不異門亦有二者
　　一。三乘卽一故　二。一乘卽三故
三乘卽一故有存壞四句者
　　一。由卽一故不待壞
　　二。由卽一故不礙存（由此二義三乘機得有所依也）
　　三。由卽一故無不壞
　　四。由卽一故無可存（由此二義三乘機得入一乘也）
一乘卽三故有隱顯四句者
　　翻存壞四句可知之。
同教中分二門者
　　一。分諸乘　二。融本末
一乘有七者
　　一。法相交參一乘（謂一乘垂於三乘。三參於一）
　　二。攝方便一乘（謂三乘等法總爲一乘方便故）
　　三。所流一乘（謂三乘等法從一乘流故）
　　四。殊勝門一乘（謂三乘中大乘同是菩薩所乘故）
　　五。教事深細一乘（常在靈山等。卽染見淨故）
　　六。八義意趣一乘
　　無性頌云
　　爲引攝一類　及任持所餘
　　由不定種姓　諸佛說一乘
　　法無我解脫　等故性不同
　　得二意樂化　究竟說一乘
　　（此依密意佛說一乘也）
　　一。爲不定性聲聞（通因及果說一乘也）
　　二。爲不定性菩薩（不令入小乘故）
　　三。據其法（諸乘皆依眞如。以體攝相故）
　　四。據無我等（無人我理通法。大小共據此理故）
　　五。據一解脫等（大小諸乘共脫煩惱障故）
　　六。據性同（聲聞身中先修菩薩種性後入聲聞。約性二處是通故）
　　七。據得二意（此有二意。初二者。一者佛意欲攝一切有情得同自體意樂故。二者欲發聲聞平等意樂。我等與佛平等無二。佛爲此意與諸聲聞等皆授記。據佛等意故。次二者。於一言下有二義。一者聲聞攝從自體意樂。二者有實菩薩名同聲聞。及菩薩化爲聲聞。於一授記言下有二義。依一授記意樂故）
　　八。據爲化意（佛爲聲聞作聲聞佛。所以同彼聲聞者。欲令彼修聲聞行故現同小佛。欲攝末歸本道。我此身卽是一乘。據能緣化心故說一乘也）
　　七。十義方便一乘
　　一。對三寶分別（佛寶是一乘。法僧是三乘）
　　二。對四諦分別（滅諦是一乘。三諦是三乘）
　　三。對二諦分別（第一義是一乘。世諦是三乘）
　　四。對過分別（無恐怖者是一乘。有恐怖者是三乘）
　　五。對人及智分別（善男善女成就甚深法智爲一乘。善男善女成就隨順法智。并於諸深法。不自了知。仰推世尊。非我境界唯佛所知。是三乘）
　　六。對所解了法虛妄契實無分別（知虛妄契無分別是一乘法。隨文解義是三乘法）
　　七。對一乘小乘分別（可知）
　　八。對大乘中乘小乘分別（大乘是一乘。餘可知）
　　九。對世間出世間出出世間分別（出出世間卽一乘。餘是三乘）
　　十。對譬喩分別（王髻中明珠及大王等卽一乘。寶珠繫汝衣哀及窮子等是三乘）
二乘有三種者
　　一者。一乘三乘爲二乘（開一乘爲一。合愚法同迴心故）
　　二者。大乘小乘（合一同開愚法。異迴心）
　　三者。聲聞緣覺（通迴心愚法）
三乘亦有三種者
　　一者。一乘三乘小乘爲三乘（可知）
　　二者。大乘中乘小乘（或融一同大。合愚法同小乘。或大乘中自有三乘故）
　　三者。小論中聲聞法緣覺法佛法也
四乘亦有三種者
　　一者。一乘三乘爲四乘（開一異三。合二聲聞故也）
　　二者。一乘三乘小乘及人天爲四（可知）
　　三者。三乘并人天乘（可知）
五乘亦有三種者
　　一者。一乘三乘小乘爲五
　　二者。三乘人天
　　三者。佛二乘天及梵也
無量乘者（謂一切法門也）
　　經云。於一世界中聞說一乘音。或二三四五乃至無量乘（文）
融本末二門者
　　一。泯權歸實門（卽一乘也）
　　二。攬實成權門（三乘等也）
一乘三乘鎔融四句者
　　一。唯一乘（謂別教也）
　　二。唯三乘（謂三乘不知一故）
　　三。亦一亦三（謂同教故）
　　四。非一非三（謂如果海）
　　○教義攝益第二
教義分齊中有三義者
　　一者。露地牛車自有教義（謂十十無盡主伴具足。此別教）
　　二者。臨門三車自有教義（謂界內示教得出爲義。此三乘教也）
　　三者。臨門三車爲教界外大車爲義（此同教一乘如法花等）
三乘中教義三句者
　　一者。具教義（約三乘自宗教）
　　二者。唯教非義（約同教一乘說）
　　三者。俱非教義（約別教一乘故）
一乘三句者
　　一者。唯一乘（約自別教故）
　　二者。唯義非教（約同教故）
　　三者。但非教義（約三乘義隱彼無盡教義故）
攝益有三類者
　　一者。唯攝界內機令得出世益以爲究竟（約三乘當宗說）
　　二者。攝界外機令得出世益方爲究竟
　　此有二類（一者。先以三乘令得出。後方便得一乘。此一三和合說。屬同教攝。二者。先於一乘已成解行。後於出世身上證彼法者。屬別教攝也）
　　三者。通攝二機令得二益
　　此亦有二類（一者。先以三乘引出。後令得一。亦是一三和合。攝二機成二益。屬同教一。二者。界內見聞。出世得法。出出世證成。界內通見聞解行。出世唯解行。出出世唯證入。此屬別教也）
　　○立教義第三
一。菩提留支一音教者
　　一切聖教皆是一音一味一雨等。但以衆生根行不同。隨根異解故。
二。誕法師立二教者
　　一。漸教（謂先習小乘後趣大乘故。或大小俱陳等故。如𣵀槃等）
　　二。頓教（謂直往菩薩等或無小故。如花嚴等）
三。光統律師三教者
　　一。漸教（謂爲根未熟者。先說無常後說常。先說空後說不空等。漸次故）
　　二。頓教（謂爲根熟者。常無常空不空等俱說。無漸次故）
　　三。圓教（謂爲上達分階佛境者。說無礙解脫究竟果海法門故）
四。大衍法師四教者
　　一。因緣宗（謂小乘薩婆多等部）
　　二。假名宗（謂成實經部等）
　　三。不眞宗（謂諸部般若。說卽空理故）
　　四。眞宗（謂𣵀槃花嚴等。明佛性法界眞理故）
五。護身法師五教者
　　一。因緣宗
　　二。假名宗
　　三。不眞宗（已上三種同衍師）
　　四。眞宗（謂𣵀槃等。明佛性眞理等）
　　五。法界宗（謂華嚴。明法界自在無礙法門等）
六耆闍法師立六宗教者
　　一。因緣宗
　　二。假名宗（同衍師）
　　三。不眞宗（大乘之中說諸法如幻化等故）
　　四。眞宗（說眞空理故）
　　五。常宗（說眞理恒沙功德常恒等義故）
　　六。圓宗（說法界自在無礙緣起等法門故）
七。思禪師智者禪師等四教者
　　一。三藏教（謂小乘也）
　　二。通教（亦名漸教。諸大乘中說法通益。三乘人及乾惠等十地通大小故）
　　三。別教（亦名頓教。謂大乘中所明道理不通小故）
　　四。圓教（謂法界自在具足一切無盡法門。一卽一切。一切卽一等故）
八。敏法師二教者
　　一。屈曲教（謂釋迦經以遂約機隨計破著故。如𣵀槃等）
　　二。平道教（謂盧舍那經以遂法性自在說故如華嚴等）
九。光宅雲法師四教者
　　一。聲聞乘教
　　二。緣覺乘教
　　三。菩薩乘教（已上臨門三車三乘教）
　　四。一乘教（大白牛車也）
十。玄奘法師三法輪者
　　一。轉法輪（卽初時轉小乘法輪故）
　　二。照法輪（謂中時大乘內密意說諸法空等故）
　　三。持法輪（謂後時顯了說三性及眞如不空理等故）
　　○分教開宗第四
宗家所立五教
　　一。小乘教（謂愚法二乘教也）
　　二。大乘始教（謂空理有餘等故）
　　三。終教（謂如來藏常住無上等故）
　　四。頓教（謂言說頓絕理性頓解行頓成等故）
　　五。圓教（謂別教一乘如華嚴）
十宗者
　　一。我法俱有宗（謂犢子部。立五法藏我法俱有故）
　　二。法有我無宗（謂薩婆多部。說五位法立實有故）
　　三。法無去來宗（謂大衆部。現在無爲也。過未無故）
　　四。現通假實宗（謂說假部。過未無法也。現中五蘊實。界處假也）
　　五。俗妄眞實宗（謂說出世部。世俗皆假。出世是實故）
　　六。諸法但名宗（謂一說部。一切我法唯有假名。都無實體故。已上小乘教也）
　　七。一切皆空宗（謂大乘始教。說一切法皆悉眞空故。如般若等）
　　八。眞德不空宗（謂終教。說一切法皆是眞如如來藏等故）
　　九。相想俱絕宗（謂頓教。絕言之教。顯絕言之理等。如淨名默然等）
　　十。圓明具德宗（謂別教一乘。主伴具足無盡自在所顯法門故）
　　○乘教開合第五
五教相攝融通有五義者
　　一。總爲一教（謂本末鎔融唯一大善巧法）
　　二。開爲二教
　　　　一。本教（謂別教爲本故）
　　　　二。末教（謂三乘小乘等彼一乘所流故）
　　三。離爲三教
　　　　一乘三乘小乘（謂末中開出愚法故）
　　四。分爲四
　　　　謂小乘漸頓圓（始終二教共在言故合云漸故也）
　　五。爲五教（如上可知）
一乘隨教有五者
　　一。別教一乘（如花嚴）
　　二。同教一乘（如法花等）
　　三。絕想一乘（如楞伽等）
　　四。佛性平等一乘（如終教）
　　五。密意一乘（如八意等約始教也）
三乘亦有五者
　　一。小乘中三乘（謂始別終同。以俱羅漢故）
　　二。始教中三乘（謂始終俱別。以有入寂故）
　　三。終教中三乘（謂始終俱同。並成佛故）
　　四。頓教中三乘（謂始終俱離。以絕想故）
　　五。同教中三乘（謂始終俱同。汝等所行是菩薩道等故）
諸教相收有二門者
　　一。以本收末門（謂圓教中或唯圓教。餘相盡故。或具五教以攝方便故。餘四教後後攝前前義。准圓知之）
　　二。以末歸本門（謂小乘中或一據自宗故。或五於後四教爲方便故。餘四前前爲後後方便之義。准小知之）
　　○教起前後第六
諸教都爲二教者
　　一。稱法本教（謂華嚴別教一乘爲諸教本故）
　　二。逐機末教
　　此有二義
　　一。同時異處說（是同教故。末不離本。依本而成故）
　　二。異時異處說（謂三乘小乘等本末相分故。與本非一故）
　　○決擇其意第七
諸教前後差別有十意者
　　一。此世小乘根性始終定者（如來從初得道至𣵀槃。唯見說小乘故）
　　二。此世小乘根不定故堪進大乘初教便定者（初時轉小乘。後時見轉大乘初教空法轉故。如中論初說）
　　三。此世小乘及初教根不定故堪入終教便定者（初時見轉小。中時轉空。後時轉不空故。如深密等說）
　　四。漸教中根不定故。堪入頓教便定者（初示言說教非究竟。後絕言教爲究竟故）
　　五。頓悟機熟便定者（謂佛從初乃至𣵀槃。不說一字等故）
　　六。此世三乘根性定者（謂佛從初乃至𣵀槃。唯見說三乘法故）
　　七。此世三乘根不定故。堪進同教一乘者（則見自所得三乘之法皆依一乘無盡教起等故）
　　八。三乘根不定故堪入別教一乘者（卽知彼三乘等法本末不異別教一乘等故）
　　九。此世具有普賢機者（則見如來從初成道於海印定中說花嚴。不見三乘等故。此約見聞解行處故也）
　　十。一乘別教解行滿已證入果海者（則見上諸教並是無盡性海從緣所成。更無異事故。此約一乘八證分齊處說也）
　　○施設異相第八
施設異相有十異者
　　一。時異（謂此一乘要在初時第二七日故）
　　二。處異（謂此一乘要在花嚴界內衆寶菩提樹下等）
　　三。主異（謂此一乘要是盧舍那十身佛。及盡三世間說故）
　　四。衆異（謂此一乘經首唯列普賢等菩薩及佛境界諸神王衆等故）
　　五。所依異（要如來海印三昧爲所依故）
　　六。說異（此一方說必以結通十方一切世界皆同此說。具足主伴共成一部等故）
　　七。位異（謂信等位中。乃至攝佛果等一位一切住等。上下皆齊故）
　　八。行異（隨一菩薩卽具信等六位。一一位中所有諸行。並一時修信位滿心已去所修諸行。無優劣。卽一行一切行等。通因陀羅等故）
　　九。法門異（略別十種）
　　十。事異（舍林等事三一皆別也。可知之）
三佛者
　　一。法身佛　二。報身佛
　　三。化身佛
十佛者
　　一。成正覺佛（無著見故）
　　二。願佛（出生見故）
　　三。𣵀槃佛（深入見故）
　　四。住持佛（隨樂見故）
　　五。業報佛（深信見故）
　　六。心佛（安住見故）
　　七。隨樂佛（普受見故）
　　八。三昧佛（無量無依見故）
　　九。法界佛（普至見故）
　　十。本性佛（明了見故）
六通者
　　一。神境智通　二。天眼智通
　　三。天耳智通　四。他心智通
　　五。宿住隨念智通　六。漏盡智通
十通者
　　一。念宿命方便智通
　　二。無礙天耳方便智通
　　三。知一切衆生不可思議心心數法方便智通
　　四。無礙天眼察衆生方便智通
　　五。不可思議自在神力示現衆生方便智通
　　六。一身示現不可思議世界方便智通
　　七。於一念中往詣不可說不可說世界方便智通
　　八。不可思議莊嚴具莊嚴一切世界方便智通
　　九。不可說不可說化身示現衆生方便智通
　　十。不可說世界成阿耨多羅三藐三菩提不可思議示現衆生方便智通
三明者
　　一。宿住智證明　二。死生智證明
　　三。漏盡智證明
十明者
　　一。善知他心智明
　　二。無礙天眼智明
　　三。深入過去際劫無礙宿命智明
　　四。深入未來際劫無礙智明
　　五。無礙淸淨天耳智明
　　六。安住無畏神力智明
　　七。分別一切言音智明
　　八。出生無量阿僧祇色身莊嚴智明
　　九。一切諸法眞實智明
　　十。一切諸法滅定智明
八解脫者
　　一。內有色外觀色　二。內無色外觀色
　　三。淨身證解脫處（上三種背煩惱名解脫）
　　四。空處　五。識處
　　六。無所有處　七。非想非非想處
　　八。想受滅身證住（此一背有緣心名解脫）
十解脫者
　　一。煩惱解脫　二。邪見解脫
　　三。熾解脫　四。陰界解脫
　　五。超出聲聞緣覺地解脫
　　六。無生法忍解脫
　　七。不著一切佛刹一切衆生一切諸法解脫
　　八。住無量無邊諸菩薩住解脫
　　九。離一切菩薩行住如來地解脫
　　十。於一念中悉能了知一切世諸法解脫
四無畏者
　　一。一切智無畏
　　二。漏盡無畏
　　三。部道無畏
　　四。盡苦道無畏
十無畏者（離世間品）
　　一。聞持無畏
　　二。辨才無畏（上二不畏不能答難）
　　三。空無畏（了達二空不畏妄念）
　　四。威儀無缺無畏
　　五。三業無過無畏（上二不畏外譏）
　　六。外護無畏（衆魔外道）
　　七。正念無畏（不畏妄念）
　　八。方便無畏（不畏生死）
　　九。一切智心無畏（不畏二乘）
　　十。具行無畏（不畏不能化生）
五眼者
　　一。肉眼　二。天眼
　　三。惠眼　四。法眼
　　五。佛眼
十眼者
　　一。肉眼（見一切色故）
　　二。天眼（見一切衆生此死生彼故）
　　三。惠眼（見一切衆生諸根故）
　　四。法眼（見一切法眞實相故）
　　五。佛眼（見如來十力故）
　　六。智眼（分別一切法故）
　　七。明眼（見一切佛光明故）
　　八。出生死眼（見𣵀槃故）
　　九。無礙眼（見一切法無障礙故）
　　十。普眼（平等法門見法界故）
三世者
　　一。過去（已生法）
　　二。現在（正生法）
　　三。未來（未生法）
十世者
　　一。過去過去　二。過去現在
　　三。過去未來（此一具三世俱在過去故）
　　四。現在過去　五。現在現在
　　六。現在未來（此一具三世俱在現在故）
　　七。未來過去　八。未來現在
　　九。未來未來（此一具三世俱在未來故）
　　十。此九世總爲一念。總別合論爲十世也
四諦者
　　一。苦諦（有漏果也）　二。集諦（有漏因）
　　三。滅諦（無漏果）　四。道諦（無漏因）
十諦者
　　一。善知世諦（菩薩隨衆生意令歡喜故）
　　二。善知第一義諦（通達一切法一相也）
　　三。善知相諦（覺法自相圓明故）
　　四。善知差別諦（覺法差別故）
　　五。善知說誠諦（覺分別陰界入故）
　　六。善知事諦（覺身心苦惱故）
　　七。善知生諦（覺諸道生相續故）
　　八。善知盡無生智諦（畢竟滅一切熱惱故）
　　九。善知令入道智諦（起不二行故）
　　十。善知一切菩薩地次第成就諦。及善知集如來智諦（正覺一切法相故）
四辨者
　　一。法無礙辨（知名字智故）
　　二。義無礙辨（知義之智）
　　三。辭無礙辨（言普辨略故）
　　四。樂說無礙辨（令他樂說故）
十辨者
　　一。不虛妄取一切法辨
　　二。於一切法無所行辨
　　三。於一切法無所著辨
　　四。於一切法悉空無辨
　　五。於一切法無闇障辨
　　六。於一切法佛所持辨
　　七。於一切法不由他語辨
　　八。於一切法巧方便說句味身辨
　　九。於一切法說衆生辨
　　十。於一切法衆生等心觀察令歡喜辨
十八不共法者
　　一。身無共　二。口無共
　　三。念無共　四。無異相
　　五。無不定心　六。無不知已捨
　　七。欲無滅　八。精進無滅
　　九。念無滅　十。惠無滅
　　十一。解脫無滅　十二。解脫知見無滅
　　十三。一切身業隨智惠行
　　十四。一切口業隨智惠行
　　十五。一切意業智惠行
　　十六。智惠知過去世無礙
　　十七。智惠知未來世無礙
　　十八。智惠知現在世無礙
　　或以十力四無畏大悲三念處爲十八不共也。
十不共法者
　　一。自己行　二。化他行
　　三。迴向行　四。巧便行
　　五。智惠行　六。三業隨智行
　　七。悲代他共行　八。慈受他苦行
　　九。自淨淨他行　十。位滿常修行
　　承元四年五月八日於嗚瀧房一部三帖手自書寫畢。兼延。
　　　　　　　　　　　　　　　　　　　　實祐之





　　華嚴五教章名目卷中

義理分齊有四門者
　　一。三性同異義
　　二。六義爲因緣起
　　三。十玄緣起無礙法
　　四。六相圓融義
　　○三性義第一
三性者
　　一。遍計所執性（凡夫妄境）
　　二。依他起性（因緣生法）
　　三。圓成實性（眞如）
遍計性二義者
　　一。情有義　二。理無義
依他性二義者
　　一。似有義　二。無性義
圓成二義者
　　一。不變義　二。隨緣義
顯三性之義有三門者
　　一。護分別執（三性共各有四句名遮情四句）
　　二。示執之失（有二過）
　　三。顯示其義
四句者
　　一。有　二。無
　　三。亦有亦無　四。非有非無
二過者
　　一。斷過　二。常過
後代二論師者
　　一。護法論師（法相有宗）
　　二。淸辨論師（三論空宗）
阿毘達磨經三種說法者
　　一。染汚分（遍計性）
　　二。淸淨分（圓成性）
　　三。染汚淸淨分（依他性）
　　○種子義第二
種子六義者
　　一。空有力不待緣（刹那滅義）
　　二。空有力待緣（俱有義）
　　三。空無力待緣（待衆緣義）
　　四。有有力不待緣（決定義）
　　五。有有力待緣（引自果義）
　　六。有無力待緣（恒隨轉義）
攝論頌云
　　刹那滅俱有　恒隨轉應知
　　決定待衆緣　唯能引自果
四緣者
　　一。因緣　二。等無間緣
　　三。所緣緣　四。增上緣
種子六義就體用各有四句
體四句者
　　一。有（謂決定義）
　　二。無（謂刹那滅義）
　　三。亦有亦無（謂引自果俱有無二故）
　　四。非有非無（恒隨轉待衆緣無二故）
用四句者
　　一。不自生（恒隨轉待衆緣無二故）
　　二。不他生（刹那滅決定無二故）
　　三。不共生
　　四。非無因生（合六義因義方成故）
　　地論云。因不生緣生故。緣不生自因生故。不共生無知有作時不住故。不無因隨緣有故（云云）
八不者
　　謂生·滅·斷·常·去·來·一·異也
六義開合有八門者
　　一。約體唯一（因無二體故）
　　二。約義分二（無性故緣起故）
　　三。約用分三（一有力不待緣。二有力待緣。三無力待緣）
　　四。約爲六（三句入二門故。如前列）
　　五。爲九（二義皆各具三義故）
　　六。爲十二（六義各有二門不相離故）
　　七。爲十八（六義一一皆具體有無力有無待緣不待緣三義故）
　　八。爲三十六（六義互具六義故）
　　○十玄義第三
法界緣起略攝爲二義者
　　一。究竟果證義（卽果分十佛自境界也）
　　二。隨緣約因辨教義（卽因分普賢境界也）
緣起門有二義者
　　一。不相由義（謂自具德故。如因中不待緣等。是卽同體門義）
　　二。相由義（如待緣等。是卽異體門義）
同體異體圓融各有二義者
　　一。相卽（謂空有義。自體約此）
　　二。相入（謂力無力義。此約力用）
異體門相入二門者
　　一。向上數
　　有十門（謂一是本數。向一去九故。餘九門如是）
　　二。向下數
　　有十門（謂十是本數。向十來一故。餘九門如是）
異體門相卽二門者
　　一。向上去
　　有十門（謂一緣成故。向一數之。餘九門如是。准上知之）
　　二。向下來
　　有十門（謂十緣成故。向十數之。餘九門如是。准上知之）
同體相入二門者
　　一。一中多　二。多中一
同體相卽二門者
　　一。一卽多　二。多卽一（已上唯異體知之）
所依體事十義門者
　　一。教義（謂一三等教義）二。理事（可知）
　　三。解行　四。因果
　　五。人法　六。分齊境位
　　七。師弟法智　八。主伴依正
　　九。隨生根欲示現　十。逆順體用自在
十玄門者
　　一。同時具足相應門（謂教義等十義同時相應成一緣起。無前後等別故）
　　二。一多相容不同門（謂一門中具攝前理事等一切法門故）
　　三。諸法相卽自在門（謂一卽一切。一切卽一。圓融自在無礙故）
　　四。因陀羅微細境界門（謂體相自在。隱昧互現。重重無盡故）
　　五。微細相容安立門（謂始終同時前後逆順等諸門。於一念中煩然同時齊頭顯現故）
　　六。祕密隱顯俱成門（謂隱覆顯了俱時成就故）
　　七。諸藏純雜具德門（謂或純或雜俱時成就故）
　　八。十世隔法異成門（謂遍十世中同時別異具足顯現。以時與法不相離故）
　　九。唯心迴轉善成門（謂如來藏淸淨心轉也。但性起具德故異三乘耳）
　　十。託事顯法生解門（謂託別事顯別法故）
　　○六相義第四
六相者
　　一。總相（一含多德故）
　　二。別相（以德非一故。別依上總滿彼總故）
　　三。同相（文義不相違同成一總故）
　　四。異相（文義相望各各異故）
　　五。成相（由此諸義緣起成故）
　　六。壞相（諸義各住自法不移動故）
六相頌云
　　一卽具多名總相　多卽非一是別相
　　多類自同成於總　各體別異顯於同
　　一多緣起理妙成　壞住自法常不作
　　唯智境界非事識　以此方便會一乘

　　正應五年四月六日於菩提院南房寫之
　　　　　　　　　　　　　　　　　　宣遍


　　華嚴五教章名目卷下
　　○心識章第一
　　諸教所詮差別十門者
　　一。所依心識　二。種性差別
　　三。行位分齊　四。修行時分
　　五。所依之身　六。斷惑分齊
　　七。二乘迴心　八。佛果義相
　　九。攝化境界　十。佛身開合
六識者
　　一。眼識　二。耳識　三。鼻識
　　四。舌識　五。身識　六。意識
增一經四種阿賴耶者
　　一。愛阿賴耶　二。樂阿賴耶
　　三。欣阿賴耶　四。喜阿賴耶
八識者
　　六識如前列　七。末那識　八。阿賴耶識
眞如有二義者
　　一。法相差別門（始教但說一分凝然義）
　　二。體相鎔融門（終教說生滅不二義）
維摩經所說三十二菩薩不二法門者
　　一。法自在菩薩說生滅不二
　　二。德守菩薩說我我所不二
　　三。不眴菩薩說受不受不二
　　四。德頂菩薩說垢淨不二
　　五。善宿菩薩說是動是念不二
　　六。善眼菩薩說一相無相不二
　　七。妙臂菩薩說菩薩心聲聞不二
　　八。弗沙菩薩說善不善不二
　　九。師子菩薩說罪福不二
　　十。師子意菩薩說有漏無漏不二
　　十一。淨解菩薩說有爲無爲不二
　　十二。那羅延菩薩說世間出世間不二
　　十三。善意菩薩說生死𣵀槃不二
　　十四。現見菩薩說盡不盡不二
　　十五。普守菩薩說我無我不二
　　十六。電天菩薩說明無明不二
　　十七。喜見菩薩說色空不二
　　十八。明相菩薩說四種異空種異不二（四種性也）
　　十九。妙意菩薩說眼色不二
　　二十。無盡意菩薩說布施迴向一切智不二
　　二十一。深惠菩薩說是空是無相是無作不二
　　二十二。寂根菩薩說佛法衆不二
　　二十三。心無礙菩薩說身身滅不二
　　二十四。上善菩薩說身口意不二
　　二十五。福田菩薩說福行罪行不動行不二
　　二十六。華嚴菩薩說從我起二不二（識所識也）
　　二十七。德藏菩薩說有所得相不二（取捨也）
　　二十八。月上菩薩說闇明不二
　　二十九。寶印手菩薩說樂𣵀槃不樂世間不二
　　三十。珠頂王菩薩說正道邪道不二
　　三十一。樂實菩薩說實不實不二
　　三十二。文珠師利說於一切法無言無說無示無識離諸問答不二
　　已上終教染淨鎔融無二義也。
　　三十二。維摩詰菩薩默然無言不二（是頓教也）
離世間品十心者（四十一經）
　　一。大地等心（持一切衆生諸善根故）
　　二。大海等心（受持無量無邊諸佛智慧大法海故）
　　三。須彌山王等心（令一切衆生安住無上善根故）
　　四。摩尼寶心（遠離煩惱淨直心故）
　　五。金剛心（決定了知一切法故）
　　六。堅固金剛圍山心（一切諸魔外道不能壞故）
　　七。蓮花等心（一切佛法不能染故）
　　八。憂曇缽花等心（於一切劫難値遇故）
　　九。淨日等心（除滅一切衆生愚癡曀障闇故）
　　十。虛空等心（一切衆生無能量故）
第九地十心者
　　華嚴經第二十八云。知衆生諸心差別相。莊飾世心相。速轉心相。壞不壞心相。無形心相。無邊自在心相。淸淨差別心相。垢無垢心相。縛解心相。諂曲質直心相。隨道心相。皆如實知。
性起品所說性起心十德者（第四性起意業就智嘆意業也）
　　一。平等無依智　二。性無增減智
　　三。益生無念智　四。用興體密智
　　五。滅惑成德智　六。依持無礙智
　　七。種性深廣智　八。知無不盡智
　　九。巧便留惑智　十。性通平等智
緣起一心具五義門者
　　一。攝義從名門（小乘）
　　二。攝理從事門（始教）
　　三。事理無礙門（終教）
　　四。事盡理顯門（頓教）
　　五。性海具德門（圓教）
一心約機得法分齊者
　　一。得名不得義（小乘）
　　二。得名得一分義（始教）
　　三。得名得具分義（終教）
　　四。得義不存名（頓教）
　　五。名義俱無盡（圓教）
　　○種性義第二
小乘六種性者
　　一。退法（過緣退可得故）
　　二。思法（恐退失恒思惟所得故）
　　三。護法（恐退失常防護所得故）
　　四。安住法（無勝退緣不退無勝加行不增進故）
　　五。堪達（其性堪能必達不動故）
　　六。不動法（不煩惱之所退動故）
不動性有三品者
　　一。上者佛種性
　　二。中者獨覺性
　　三。下者聲聞性（如舍利弗等）
五種性者
　　一。聲聞性
　　二。獨覺性
　　三。菩薩性（已上定性）
　　四。不定性（三乘性不定故）
　　五。無種性（無出世功德因故）
二種種性者
　　一。本性住種性（或約本有性。瑜伽說或久習積成爲性種。本業等說）
　　二。習所成種性（或久習爲習種。瑜伽說或初習爲習種。本業等說）
內六處者
　　一。眼處　二。耳處　三。鼻處
　　四。舌處　五。身處　六。意處
仁王·本業六種性者
　　一。習種性　二。性種性　三。道種性
　　四。聖種性　五。等覺性　六。妙覺性
六度者（六波羅密也）
　　一。檀　二。戒　三。忍辱
　　四。精進　五。禪定　六。般若
𣵀槃經三種人者（三種病行之喩）
　　一。謗大乘五逆罪闡提人（謂不簡醫王遇不遇必死不疑遇善友聞法不聞法。俱不發無上菩提心故）
　　二。聲聞緣覺人（謂遇佛菩薩醫王聞法發無上菩提心。不聞不發心故）
　　三。有一種人（謂大𣵀槃經修行人也。遇佛菩薩醫王或不遇。或聞法或不聞法。自然得成無上菩提故）
一代教有二類者
　　一。了教（謂實教）　二。不了教（謂小乘并大乘權教）
二利者
　　一。自利　二。利他
梨耶識二義者
　　一。大覺　二。本不覺
一乘種性有二說者
　　一。約同教門（謂攝前諸教種性具足主伴成宗攝方便故）
　　二。約別教門（謂種性甚深盡三世間收理事等諸義門故）
六決定者
　　一。觀相善決定（謂彼正智照理名觀契同一味名相）
　　二。眞實善決定（卽實智離倒惑之過證理不虛故）
　　三。勝善決定（謂過劣故具勝德故）
　　四。因善決定（謂能感果故）
　　五。大善決定（普被群生無限局故）
　　六。不怯弱善決定（謂因八果德情無法懼故）
種性緣起具五義門者
　　一。隨執非有門者（小乘）
　　二。隨事虧盈門（始教）
　　三。從理遍情門（終教）
　　四。絕相離言門（頓教）
　　五。性備衆德門（圓教）
種性約機得種分齊
　　一。唯除一人一切皆無（小乘）
　　二。一切皆有（終教）
　　三。亦有亦無（始教。說有一分無性故）
　　四。非有非無（頓教。以離相故）
　　五。或具前四（一乘攝方便故）
　　六。卽因具果通三世間（圓教）
　　○行位章第三
小乘四位者
　　一。方便道（七方便也。謂五停心。別相念·總相念·煗·頂·忍·世第一。云七方便也）
　　二。見道（苦忍等十五心也）
　　三。修道（從第十六道類智至金剛喩定）
　　四。究竟道（可知）
小乘十二住者
　　一。聲聞自種姓住
　　二。入正未越次取證住
　　三。越次取證住
　　四。得不壞淨□聖戒轉上漏盡住
　　五。依增上意戒增上意學出生住
　　六。增上惠住
　　七。諦相應惠學住
　　八。緣起相應惠學住
　　九。觀密生無相三昧住
　　十。究竟無相住
　　十一。解脫學處住
　　十二。一切種阿羅漢住
三界者
　　一。欲界　二。色界　三。無色界
九地者
　　一。欲界五趣地　二。離生喜樂地
　　三。定生喜樂地　四。離喜妙樂地
　　五。捨念淸淨地　六。空無邊處地
　　七。識無邊處地　八。無所有處地
　　九。非想非非想處地
　　十一地者
　　謂九地如前。加未至·中間也（如常）或九地如前。加未至定地并滅受想地也（復古記）
始教門中有二種教者
　　一。迴心教　二。直進教（可知）
始教五位者
　　一。資糧位（三賢）　二。加行位（四善根）
　　三。見道　四。修道　五。究竟道
乾惠等十地者
　　一。乾惠地　二。性地
　　三。八人地　四。見地
　　五。薄地　六。離欲地
　　七。已辨地　八。辟支佛地
　　九。菩薩地　十。佛地
菩薩十地者
　　一。歡喜地　二。離垢地
　　三。發光地　四。焰惠地
　　五。難勝地　六。現前地
　　七。遠行地　八。不動地
　　九。善惠地　十。法雲地
大乘十二住者
　　一。種性住　二。解行住
　　三。淨心住　四。增上戒住
　　五。增上意住　六。增上惠住
　　七。諦相應惠住
　　八。緣起相應惠地
　　九。有行有開發無相地
　　十。無行無開發無相地
　　十一。無礙惠地
　　十二。最上菩薩地
　　於最後立最極如來住爲十三住也。
　　略頌云
　　種性勝解行　極花增上戒
　　增上心三惠　無相有功用
　　無相無功用　及以無礙惠
　　最上菩薩住　最極如來住
須陀洹道前四位者
　　一。煗　二。頂　三。忍　四。世第一
菩薩道前四位者
　　一。十信　二。十位　三。十行　四。十迴向
十信者
　　一。信心　二。精進心
　　三。念心　四。定心
　　五。惠心　六。戒心
　　七。迴向心　八。護法心
　　九。捨心　十。願心
十住者
　　一。發心住　二。治地住
　　三。修行住　四。生貴住
　　五。方便具足住　六。正心住
　　七。不退住　八。童眞住
　　九。法王子住　十。灌頂住
十行者
　　一。歡喜行　二。饒益行
　　三。無恚恨行　四。無盡行
　　五。離癡亂行　六。善現行
　　七。無著行　八。尊重行
　　九。善法行　十。眞實行
十迴向者
　　一。救護一切衆生離衆生相迴向
　　二。不壞迴向
　　三。等一切佛迴向
　　四。至一切處迴向
　　五。無盡功德藏迴向
　　六。隨順平等善根迴向
　　七。隨順等觀一切衆生迴向
　　八。如相迴向
　　九。無縛無著解脫迴向
　　十。法界無量迴向
十地者　如前列
　　章云。爲似迴心教故。以信等四位爲資糧位。十地向後別立四善根爲加行位。見等同前。
瑜伽三種成就者
　　一。勝解行地（名下品成就。於往惡趣盡第一無數劫）
　　二。淨勝意樂地（名中品成就。初地已上盡第二無數劫）
　　三。墮決定究竟地（名上品成就。八地已上盡第三無數劫）
三乘不退位者（依佛性論）
　　一。聲聞苦忍　二。緣覺世第一
　　三。菩薩十迴向
　　若依瑜伽。菩薩地前總說爲退。以其猶墮諸惡趣故。
十善者
　　一。不殺生　二。不偸盜
　　三。不邪婬　四。不妄語
　　五。不惡口　六。不兩舌
　　七。不綺語　八。無貪
　　九。無嗔　十。無癡
八相成道者
　　一。下生　二。入胎
　　三。住胎　四。出胎
　　五。出家　六。成道
　　七。轉法輪　八。入𣵀槃
約報三生者
　　一。見聞位　二。解行位
　　三。證果海位
約行之位有二分者
　　一。自分　二。勝進
　　○時分義第四
　　小乘三生得果者
　　一。初生順解脫分
　　二。第二生順決擇分
　　三。第三生入聖得果
小乘三僧祇者
　　章云。此中劫數。取水火等一劫爲一數。十箇合一爲第二數。如是展轉至第六十。爲一阿僧祇。依此以數三僧祇也。
小乘佛有二身者
　　一。法身（戒等五分）　二。生身（王宮誕生）
五分法身者
　　一。戒　二。定　三。惠
　　四。解脫　五。解脫知見
修法身有四時者
　　一。三祇劫修有漏四波羅密時
　　二。於百劫修相好業時
　　三。出家苦行修禪定時
　　四。菩提樹下成正覺時
始教三僧祇者
　　謂此取水火等大劫。數至百千劫。數此後至百千。爲一俱梨。名第一數。數此俱梨。復至俱梨。爲第二數。如是次第至第一百。名一僧祇。此卽十大數中第一數也。依此數滿三僧祇也。
三祇滿等所逢佛者
　　謂依優婆塞戒經。第一僧祇滿逢寶頂佛。第二僧祇滿逢燃燈佛等。三僧祇滿逢迦葉佛。最初逢釋迦佛發阿耨菩提心。
終教立二種僧祇者
　　一。定三僧祇（約一方化儀）
　　二。不定三僧祇（通餘種類等）
　　○所依身章第五
二種生死者
　　一。分段生死　二。變易生死
佛度五人者（鹿苑五比丘也）
　　一。𤘽隣比丘　二。頞鞞比丘
　　三。摩訶男比丘　四。十力迦葉比丘
　　五。𤘽利比丘
𣵀槃經四依者（經第六說人四依）
　　一。須陀洹人　二。斯陀含人
　　三。阿那含人　四。阿羅漢人
十二因緣者
　　一。無明　二。行　三。識　四。名色
　　五。六處　六。觸　七。受　八。愛
　　九。取　十。有　十一。生　十二。老死
初地八過者
　　一。入位過（初成出世間心故）
　　二。家過（得佛所證法界之分故）
　　三。種性過（以大行成立堪紹佛種故）
　　四。道過（以非有漏道故）
　　五。法體過（正以大悲爲體。於作他事卽是己事爲自身體故）
　　六。住處過（巧離二邊住無住處故）
　　七。生業過（以順空聖智等入三世眞如法中故）
　　八。異定過（因果共異定故）
仁王經習種性有十心者
　　一。信心　二。精進心　三。念心
　　四。惠心　五。定心　六。施心
　　七。戒心　八。護心　九。願心
　　十。迴向心
八地已上菩薩有二類者
　　一。悲增上　二。智增上
　　○斷惑義第六
二障者
　　一。煩惱障　二。所知障
又有二類者
　　一。分別起　二。俱生
十煩惱者
　　一。貪　二。嗔　三。無明　四。慢
　　五。疑　六。身見　七。邊見　八。邪見
　　九。見見　十。戒禁取
邪師等三固者
　　一。邪師　二。邪教　三。邪思惟
一百二十八煩惱者
　　其分別起者。欲界四諦各有十種。卽爲四十。上二界除嗔諦別有九。卽有七十二。并欲界合有一百一十二。其俱生者。欲界具六。上二界除嗔各唯五。故合有十六。通前分別。總有一百二十八也。
斷分別惑有三人者
　　一。俱縛　二。倍離欲　三。已離欲
斷俱生有二人者
　　一。漸出離　二。頓出離
九品者
　　於三品各分三品故。謂上上。上中。上下。中上。中中。中下。下上。下中。下下也。
聲聞四果者
　　一。預流果　二。一來果
　　三。不還果　四。阿羅漢果
末那俱生四惑者
　　一。我癡　二。我見
　　三。我慢　四。我愛
四無量者
　　一。慈　二。悲　三。喜　四。捨
合三賢十地爲二位者
　　一。比位（三賢）　二。證位（十地）
二執者
　　一。人執　二。法執
皮等三惑者
　　一。皮　二。肉　三。心
金光明經三道者
　　一。伏道（地前）　二。法斷道（地上）
　　三。勝拔道（金剛位）
三心者
　　一。起事心（第六識）　二。依根本心（末那）
　　三。根本心（賴那）
三身
　　一。化身　二。應身　三。法身（金光明經）
三相者
　　一。思惟分別相　二。依他起相
　　三。成就相
四障者（翻四障成信三賢四位也）
　　一。闡提不信障　二。外道我執障
　　三。聲聞畏苦障　四。獨覺捨大悲障
四行者
　　一。信樂大乘行　二。般若行
　　三。破虛空三昧行　四。大悲行
四德因者
　　一。淨德因　二。我德因
　　三。樂德因　四。常德因
地前菩薩四報者
　　一。鐵輪王報（信位菩薩）
　　二。銅輪王報（十解）
　　三。銀輪王報（十行）
　　四。金輪王報（十迴向）
佛等四義者
　　一。信樂大乘種子爲因（如父）
　　二。般若爲緣（如母）
　　三。破虛空（如胎藏）
　　四。大悲（如乳母）
大乘四定者
　　一。大乘光明三昧
　　二。集福德王三昧
　　三。賢護三昧　四。首楞嚴三昧
四種生死者
　　一。因緣生死　二。方便生死
　　三。有有生死　四。無有生死
我有二種者
　　一。卽蘊我　二。離蘊我
十六心者
　　一。苦法智忍　二。苦法智
　　三。苦類智忍　四。苦類智
　　五。集法智忍　六。集法智
　　七。集類智忍　八。集類智
　　九。滅法智忍　十。滅法智
　　十一。滅類智忍　十二。滅類智
　　十三。道法智忍　十四。道法智
　　十五。道類智忍　十六。道類智
十一無明者（亦名麁重障）
　　一。異生障性　二。邪行障
　　三。闇鈍障　四。現行煩惱障
　　五。下乘般𣵀槃障　六。麁相現行障
　　七。細相現行障　八。無相加行障
　　九。利他不欲行障　十。未得自在障
　　十一。如來地第一障
二十二愚者
　　一。執著我法愚
　　二。惡趣雜業染愚
　　三。微細誤犯愚
　　四。種種業趣愚
　　五。貪欲愚
　　六。圓滿聞持陀羅尼愚
　　七。等至愛愚
　　八。法愛愚
　　九。純作意背生死愚
　　十。純作意向𣵀槃愚
　　十一。現觀察行流轉愚
　　十二。相多現行愚
　　十三。細相現行愚
　　十四。純作意求無相愚
　　十五。於無相作加行愚
　　十六。於相自在愚
　　十七。於無量所說法（無量名句味後後惠辨陀羅尼自在）惠愚
　　十八。辨才自在愚
　　十九。火神通愚
　　二十。悟入微細祕密愚
　　二十一。於一切所知境微細著愚
　　二十二。極微細礙愚
圓教斷惑分齊有四種者
　　一。約證（十地中斷）
　　二。約位（十住已去斷）
　　三。約行（十信修心斷）
　　四。約實（謂無可斷本來淸淨故）
　　○迴心義第七
二乘迴心有六種說者
　　一。一切二乘總無迴心（小乘）
　　二。一切皆迴（終教）
　　三。亦迴亦不迴（始教）
　　四。非迴非不迴（頓教）
　　五。合具前四（一乘攝方便故）
　　六。俱絕前五（一乘別教說）
入無餘後心想還生四因者
　　一。根本無明未斷
　　二。如來藏未證
　　三。所得𣵀槃非究竟
　　四。化城同喩應有共故
𣵀槃經迴心逕劫五位者
　　一。八萬劫（預流）　二。六萬劫（一來）
　　三。四萬劫（不還）　四。二萬劫（羅漢）
　　五。一萬劫（獨覺）
十眼十耳者（如上卷列）
　　○佛果義第八
三種常者（始教）
　　一。自性常　二。無間常　三。相續常
本覺隨染二種相者（起信論）
　　一。智淨相　二。不思議業相
佛果德有二義者（終教）
　　一。緣起現前義（三無數劫功不虛故）
　　二。無自性義（離眞如無自體故）
佛果常等義有三說者（圓教）
　　一。約用（通三世間）　二。約德
　　三。約體（遍體用融攝無礙故）
佛德有四義者
　　一。修生　二。本有
　　三。本有修生　四。修生本有
三十二相者
　　一。端正殊持
　　二。圓光一尋
　　三。足下平滿
　　四。輪相備足
　　五。足趺隆起
　　六。手足指間皆有細縵
　　七。足跟齊正
　　八。手足柔軟
　　九。伊尼耶鹿王腨
　　十。七處圓滿
　　十一。陰藏隱密
　　十二。其身上分如師子王
　　十三。兩肩平滿
　　十四。雙臂傭長
　　十五。身相端直
　　十六。頸文三道
　　十七。頰如師子
　　十八。具四十齒
　　十九。悉皆齊密
　　二十。四牙鮮白
　　二十一。其舌長廣
　　二十二。出梵音聲
　　二十三。眼目紺靑
　　二十四。睫如牛王
　　二十五。眉間毫相
　　二十六。頂上肉髻
　　二十七。皮膚細軟
　　二十八。眞金色
　　二十九。身毛上靡
　　三十。髮帝靑色
　　三十一。其身洪滿
　　三十二。如尼𤘽陀樹
　　八十種好者
　　如別列之
　　相好出因有二義者
　　一。方便（爲引二乘故）
　　二。實報（乘在他身中故）
　　○攝化分齊章第九
三乘中有四土者
　　一。法性土　二。自受用土
　　三。隨他受用實報土　四。化身土
智論五重化境者（終教）
　　一。一三千世界
　　二。一世界性（積三千界至恒沙）
　　三。世界海（積世界性至恒沙）
　　四。世界種（積世界海至恒沙）
　　五。積世界種至無量十方恒沙。爲一佛所化分齊也
報身二十一種功德者
　　如別列之
十佛境界所依有二者
　　一。國土海（當不可說）
　　二。世界海（有三類世界）
三類世界者
　　一。蓮華藏世界海（十佛境界）
　　二。十重世界海（萬千已上輪王境界）
　　三。無量雜類世界
十重世界者
　　一。世界性　二。世界海
　　三。世界輪　四。世界圓滿
　　五。世界分別　六。世界旋
　　七。世界輪　八。世界蓮花
　　九。世界須彌　十。世界相
　　○佛身開合第十
佛地論五種法攝三身者
　　謂淸淨法界攝法身。四智攝餘身也。
三身者
　　一。法身　二。報身　三。化身
小乘二身者
　　一。生身　二。化身
又有二身者（佛地論）
　　一。生身（合他受用菩薩化身）　二。法身（合自受用身）
又有二身者（本業經）
　　一。自性法身　二。應化法身
有四佛者
　　一。法身　二。自受用身
　　三。他受用身　四。化身
又有四佛者（梁論）
　　一。自性身　二。法身
　　三。報身　四。化身
又有四佛者（楞伽）
　　一。應化佛　二。功德佛
　　三。智慧佛　四。如如佛
十佛者
　　一。無著佛等（如上卷列）
　　五教章名目（終）

　　正應五年六月十二日於菩提院南房寫之
　　　　　　　　　　　　　　　　　　　宣遍






























































































