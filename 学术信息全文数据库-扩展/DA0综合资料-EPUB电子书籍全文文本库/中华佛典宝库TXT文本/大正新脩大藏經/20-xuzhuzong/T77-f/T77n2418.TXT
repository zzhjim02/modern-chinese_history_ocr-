　　《大正藏》第77卷No.2418

　　No. 2418

　　例時作法

　　衆罪如霜露  慧日能消除
　　是故應至心  懺悔六情根

　　先三禮

　　一切恭敬  自歸依佛  當願衆生  體解大道  發無上意

　　自歸依法  當願衆生  深入經藏  智慧如海

　　自歸依僧  當願衆生  統理大衆  一切無礙（丁）

　　次七佛通戒偈

　　願諸衆生  諸惡莫作  諸善奉行  自淨其意  是諸佛敎  和南聖衆（丁）

　　次黄昏偈
　　
　　白衆等聽說  黄昏無常偈  此日已過  命即衰減  如少水魚  斯有何樂  諸衆等  當勤精進  如救頭燃  但念虛空  無常勤愼  莫放逸（一丁）

　　次無常偈

　　諸行無常  是生滅法  生滅滅已  寂滅爲樂
　　如來證涅槃  永斷於生死  若有至心聽  常得無量樂

　　次六爲

　　爲十方施主念釋迦牟尼佛（丁）
　　爲皇帝陛下念藥師瑠璃光佛（丁）
　　爲三世四恩念阿彌陀佛（丁）
　　爲大師等尊靈念妙法蓮華經（丁）
　　爲一切神等念摩訶般若波羅蜜經（丁）
　　爲法界衆生念文殊師利菩薩（丁）

　　次四奉請（調聲衆僧起立誦散華樂時散花）

　　散華樂  散華樂
　　
　　奉請十方如來  入道場  散華樂
　　奉請釋迦如來  入道場  散華樂
　　奉請彌陀如來  入道場  散華樂
　　奉請觀音勢至諸大菩薩  入道場  散華樂

　　次甲念佛
　　（同。同音之後一揖行道）
　　南無阿彌陀佛  阿彌陀佛  阿彌陀佛

　　佛說阿彌陀經

　　如是我聞·一時佛在·舍衞國·祇樹給孤獨園·與大比丘衆·千二百五十人俱·皆是大阿羅漢·衆所知識·長老舍利弗·摩訶目犍連·摩訶迦葉·摩訶迦旃延·摩訶𤘽絺羅·離婆多·周離般他伽·難陀·阿難陀·羅睺羅·憍梵波提·賓頭盧·頗羅墮·迦留陀夷·摩訶劫賓那·薄𤘽羅·阿㝹樓馱·如是等·諸大弟子·并諸菩薩摩訶薩·文殊師利法王子·阿逸多菩薩·乾陀呵提菩薩·常精進菩薩·與如是等·諸大菩薩·及釋提桓因等·無量諸天大衆俱。
　　爾時佛告·長老舍利弗·從是西方·過十萬億佛土·有世界·名曰極樂·其土有佛·號阿彌陀·今現在說法·舍利弗·彼土何故·名爲極樂·其國衆生·無有衆苦·但受諸樂·故名極樂·又舍利弗·極樂國土·七重欄楯·七重羅網·七重行樹·皆是四寶·周匝圍繞·是故彼國·名爲極樂·又舍利弗·極樂國土·有七寶池·八功德水·充滿其中·池底純以金沙布地·四邊階道·金銀瑠璃·頗梨合成·上有樓閣·亦以金銀瑠璃。頗梨車渠·赤珠馬腦·而嚴飾之·池中蓮華·大如車輪·青色青光·黄色黄光·赤色赤光·白色白光·微妙香潔·舍利弗·極樂國土·成就如是·功德莊嚴。
　　又舍利弗·彼佛國土·常作天樂·黄金爲地·晝夜六時·而雨曼陀羅華·其土衆生·常以清旦·各以衣裓盛衆妙華·供養他方·十萬億佛·即以食時·還到本國·飯食經行·舍利弗·極樂國土·成就如是·功德莊嚴。
　　復次舍利弗·彼國常有·種種奇妙·雜色之鳥·白鵠孔雀·鸚鵡舍利·迦陵頻伽·共命之鳥·是諸衆鳥·晝夜六時·出和雅音·其音演暢·五根五力·七菩提分·八聖道分·如是等法·其土衆生·聞是音已·皆悉念佛·念法念僧·舍利弗·汝勿謂此鳥·實是罪報所生·所以者何·彼佛國土·無三惡趣·舍利弗·其佛國土·尚無三惡道之名·何況有實·是諸衆鳥·皆是阿彌陀佛·欲令法音宣流·變化所作·舍利弗·彼佛國土·微風吹動·諸寶行樹·及寶羅網·出微妙音·譬如百千·種樂同時俱作·聞是音者·皆自然生·念佛念法·念僧之心·舍利弗·其佛國土·成就如是·功德莊嚴。
　　舍利弗·於汝意云何·彼佛何故·號阿彌陀·舍利弗·彼佛光明·無量照十方國·無所障閡·是故號爲·阿彌陀·又舍利弗·彼佛壽命·及其人民·無量無邊·阿僧祇劫·故名阿彌陀·舍利弗·阿彌陀佛·成佛以來·於今十劫·又舍利弗·彼佛有無量無邊·聲聞弟子·皆阿羅漢·非是算數·之所能知·諸菩薩衆·亦復如是·舍利弗·彼佛國土·成就如是·功德莊嚴。
　　又舍利弗·極樂國土·衆生生者·皆是阿鞞跋致·其中多有·一生補處·其數甚多·非是算數·所能知之·但可以無量無邊·阿僧祇劫說·舍利弗·衆生聞者·應當發願·願生彼國·所以者何·得與如是·諸上善人·俱會一處·舍利弗·不可以少善根·福德因緣·得生彼國·舍利弗·若有善男子善女人·聞說阿彌陀佛·執持名號·若一日·若二日·若三日·若四日若五日·若六日·若七日·一心不亂·其人臨命終時·阿彌陀佛·與諸聖衆·現在其前·是人終時·心不顛倒·即得往生·阿彌陀佛·極樂國土·舍利弗·我見是利·故說此言·若有衆生·聞是說者·應當發願·生彼國土。
　　舍利弗·如我今者·讃歎阿彌陀佛·不可思議功德·東方亦有·阿閦鞞佛·須彌相佛·大須彌佛·須彌光佛·妙音佛·如是等·恒河沙數諸佛·各於其國·出廣長舌相·遍覆三千大千世界·說誠實言·汝等衆生·當信是稱讃不可思議功德·一切諸佛·所護念經。
　　舍利弗·南方世界·有日月燈佛·名聞光佛·大焰肩佛·須彌燈佛·無量精進佛·如是等·恒河沙數諸佛·各於其國·出廣長舌相·遍覆三千大千世界·說誠實言·汝等衆生·當信是稱讃不可思議功德·一切諸佛·所護念經。
　　舍利弗·西方世界·有無量壽佛·無量相佛·無量憧佛·大光佛·大明佛·寶相佛·淨光佛·如是等·恒河沙數諸佛·各於其國·出廣長舌相·遍覆三千大千世界·說誠實言·汝等衆生·當信是稱讃不可思議功德·一切諸佛·所護念經。
　　舍利弗·北方世界·有焰肩佛·最勝音佛·難沮佛·日生佛·網明佛·如是等·恒河沙數諸佛·各於其國·出廣長舌相·遍覆三千大千世界·說誠實言·汝等衆生·當信是稱讃不可思議功德·一切諸佛·所護念經。
　　舍利弗·下方世界·有師子佛·名聞佛·名光佛·達摩佛·法憧佛·持法佛·如是等·恒河沙數諸佛·各於其國·出廣長舌相·遍覆三千大千世界·說誠實言·汝等衆生·當信是稱讃不可思議功德·一切諸佛·所護念經。
　　舍利弗·上方世界·有梵音佛·宿王佛·香上佛·香光佛·大焰肩佛·雜色寶華嚴身佛·沙羅樹王佛·寶華德佛·見一切義佛·如須彌山佛·如是等·恒河沙數諸佛·各於其國·出廣長舌相·遍覆三千大千世界·說誠實言·汝等衆生·當信是稱讃不可思議功德·一切諸佛·所護念經。
　　舍利弗·於汝意云何·何故名爲·一切諸佛·所護念經·舍利弗·若有善男子·善女人·聞是諸佛·所說名及經名者·是諸善男子·善女人·皆爲一切諸佛·共所護念·皆得不退轉於·阿耨多羅三藐三菩提·是故舍利弗·汝等皆當信受我語·及諸佛所說。
　　舍利弗·若有人·已發願·今發願·當發願·欲生阿彌陀佛國者·是諸人等·皆得不退轉於·阿耨多羅三藐三菩提·於彼國土·若已生·若今生·若當生·是故舍利弗·諸善男子善女人·若有信者·應當發願·生彼國土。
　　舍利弗·如我今者·稱讃諸佛·不可思議功德·彼諸佛等·亦稱說我·不可思議功德·而作是言·釋迦牟尼佛·能爲甚難·希有之事·能於娑婆國土·五濁惡世·劫濁見濁·煩惱濁·衆生濁·命濁·中得阿耨多羅三藐三菩提·爲諸衆生·說是一切世間·難信之法·舍利弗·當知我於·五濁惡世·行此難事·得阿耨多羅三藐三菩提·爲一切世間·說此難信之法·是爲甚難·佛說此經已·舍利弗及諸比丘·一切世間·天人阿脩羅等·聞佛所說·歡喜信受·作禮而去·佛說阿彌陀經。

　　次甲念佛（作法如前  調聲衆僧取花筥。先調聲立句頭。衆同音後一揖行道）

　　南無阿彌陀佛  阿彌陀佛  阿彌陀佛

　　次合殺（住立句頭。同音後行道。毎句散花）

　　（一七）阿彌陀佛  （二八）阿彌陀佛  （三九）阿彌陀佛  （四）阿彌陀佛  （五）阿彌陀佛  （六）阿彌陀佛（已上三句反樣）  （十）阿彌陀佛  （十一）阿彌陀佛（已上二句結音）

　　次迴向（調聲立正面。衆立座前。調聲先誦。衆取次第）

　　我等所修念佛善  迴向極樂彌陀佛
　　哀愍攝受願海中  消除業障證三昧
　　天衆神祇増威光  當所神等増法樂
　　遷化大師等成正覺  貴賤靈等成佛道
　　慈覺大師増法樂  七世恩所生極樂
　　本願聖靈生極樂  上品蓮臺成佛道
　　聖朝安穩増寶壽  天下安樂興正法
　　十方施主除災患  念佛大衆成悉地
　　命終決定生極樂  面奉彌陀種覺尊
　　菩提行願不退轉  引導三有及法界
　　同一性故證菩提

　　次後唄（同音之後。調聲登禮盤置花筥。衆誦畢復座蹲踞置花筥）

　　處世界如虛空  如蓮華不著水
　　心清淨超於彼  稽首禮無上尊（丁）

　　次三禮（如前。後唄畢調聲金一丁。蹲踞誦三禮。至當願禮。衆同音體解等）

　　次七佛通戒偈（如前）

　　次初夜偈（調聲三禮畢金一丁。平座誦通戒畢一丁。誦初夜偈）

　　白衆等聽說  初夜無常偈  煩惱深無底
　　生死海無邊  度苦船未立  云何樂睡眠（丁）

　　次九聲念佛（初夜偈畢調聲金一丁誦）

　　阿彌陀佛  阿彌陀佛  阿彌陀佛  阿彌陀佛  阿彌陀佛  阿彌陀佛  阿彌陀佛  阿彌陀佛  阿彌陀佛（丁）

　　次神分  次靈分  次祈願（九聲念畢調聲金一丁。神分等在別）

　　次大懺悔（普爲四恩三有法界。永除三障禮佛懺悔  調聲胡跪取香爐誦之）

　　至心懺悔·如是等·一切世界·諸佛世尊·常住在世·是諸世尊·當慈念我·憶念我·證知我·若我此生·若我前生·從無始生死以來·所作衆罪·不自覺知·若自作·若敎他作·見作隨喜·若塔若僧·若十方僧物·若自取·若敎人取·見取隨喜·或作五逆四重·無間重罪·若自作·若敎他作·見作隨喜·十不善道·自作敎他·見作隨喜·所作罪障·或有覆藏·或無覆藏·應墮地獄·餓鬼畜生·及諸惡趣·邊地下賤·及彌戾車·如是等·所作罪障·今於十方·三世諸佛·慚愧發露·皆悉懺悔·至心發願·願我等從今日·乃至無上菩提·於一切處·常得値遇·普賢文殊·觀音勢至·地藏菩薩·令我恒得親近·恭敬供養·發菩提心·永不退轉·常生淨處·淨佛國土·斷除三障·永離衆難·成無上道（丁 乘佛子丁）
　　（右金二丁置香爐。調聲衆僧平坐。取本誦五念）

　　次五念門（用否隨時）

　　稽首天人所恭敬  阿彌陀仙兩足尊
　　在彼微妙安樂國  無量佛子衆圍繞
　　金色身淨如山王  奢摩他行如象步
　　兩目淨若青蓮華  故我頂禮彌陀尊
　　面善圓淨如滿月  威光猶如千日月
　　聲如天鼓俱翅羅  故我頂禮彌陀尊
　　觀音頂戴冠中住  種種妙相寶莊嚴
　　能伏外道魔憍慢  故我頂禮彌陀尊
　　無比無垢廣清淨  衆德皎潔如虛空
　　所作利益得自在  故我頂禮彌陀尊
　　十方名聞菩薩衆  無量諸魔常讃嘆
　　爲諸衆生願力住  故我頂禮彌陀尊
　　金底寶間池生華  善根所成妙臺座
　　於彼座上如山王  故我頂禮彌陀尊
　　十方所來諸佛子  顯現神通至安樂
　　瞻仰尊顏常恭敬  故我頂禮彌陀尊
　　諸有無常無我等  亦如水月電影露
　　爲衆說法無名字  故我頂禮彌陀尊
　　彼尊無量方便境  無有諸趣惡知識
　　往生不退至菩提  故我頂禮彌陀尊
　　彼尊佛刹無惡名  亦無女人惡道怖
　　衆人至心敬彼尊  故我頂禮彌陀尊
　　我說彼尊功德事  衆善無邊如海水
　　所獲善根清淨者  願共衆生生彼國
　　烏瑟膩沙無見相  髮毛右轉紺青相
　　面輪端正滿月相  眉間毫相右旋相
　　眼睫紺青不亂相  眼精紺色分明相
　　四十齒齊逾雪相  四牙鮮白鋒利相
　　舌相廣長覆面相  常得上味適悅相
　　梵音和雅等聞相  常光面各一尋相
　　體相縱廣量等相  身相修廣端嚴相
　　容儀洪滿端直相  七處充滿愛樂相
　　肩項圓滿殊妙相  膊腋悉皆充實相
　　胸臆身半師子相  身色光耀金體相
　　身皮細滑離塵相  毛孔一生右旋相
　　陰相藏密象王相  兩臂修直摩膝相
　　雙腨漸次纖圓相  足跟廣長稱趺相
　　足趺修高稱跟相  指間鞔網金色相
　　諸指圓滿纖長相  手足柔軟勝餘相
　　千輻輪文圓滿相  足下平滿等觸相
　　清淨慈門刹塵數  共生如來一妙相
　　一一諸相莫不然  是故見者無厭足
　　我今略讃佛功德  於德海中唯一渧
　　迴此福聚施群生  皆願速證菩提果
　　彼國清淨無惡趣  人天不復更惡趣
　　其身皆是眞金色  其形同一無好醜
　　能識宿命無量劫  能見十方諸佛土
　　能聞十方諸佛說  能知十方衆生心
　　一念超過無量國  不起想念貪愛心
　　安住正定至菩提  佛光遍照十方界
　　彼佛壽命無限量  彼國聲聞無數量
　　人天壽命亦無量  人天不聞不善名
　　十方諸佛稱彼佛  彼佛十念生極樂
　　臨終迎接得往生  往生行願必果遂
　　彼國人天相好具  菩薩究竟至補處
　　食頃供養無量佛  所須供具皆如意
　　皆能演說一切智  悉得金剛堅固身
　　萬物嚴淨無稱量  菩薩悉見菩提樹
　　讀誦皆得辨才智  智慧辨才不可量
　　彼國清淨現諸刹  所有妙香薰十方
　　佛光所照得柔軟  菩薩聞名得無生
　　聞名女人離女質  聞名菩薩常梵行
　　聞名信樂得禮敬  彼國衣服隨念至
　　所有快樂如漏盡  樹中影現諸佛刹
　　菩薩聞名具諸根  亦得清淨解脫定
　　命終之後生貴家  亦復具足衆德本
　　逮得三昧見諸佛  彼國菩薩恣聞法
　　菩薩聞名得不退  亦得三種深法忍
　　我建六八超世願  必至無上菩提道
　　此願若不滿足者  我誓不成等正覺
　　衆生無邊誓願度  煩惱無邊誓願斷
　　法門無盡誓願知  無上菩提誓願證
　　願我臨欲命終時  盡除一切諸障礙
　　面見彼佛阿彌陀  即得往生安樂刹
　　我既往生彼國已  現前成就此大願
　　一切圓滿盡無餘  利樂一切衆生界
　　願我往生極樂界  修習念佛三昧故
　　以本願力往娑婆  最初引攝結緣者
　　阿彌陀佛眞金色  相好端嚴無等倫
　　白毫宛轉五須彌  紺目澄淨四大海
　　光中化佛無數億  化菩薩衆亦無邊
　　四十八願度衆生  九品咸令登彼岸
　　觀音勢至大名稱  功德智慧俱無量
　　具足慈悲救世間  遍遊一切衆生界
　　以此禮讃佛功德  莊嚴法界諸有情
　　臨終悉願往西方  共覩彌陀成佛道

　　願共諸衆生  往生安樂國
　　願共諸衆生  値遇彌陀尊

　　（願共等微音唱畢金二丁作法終）
