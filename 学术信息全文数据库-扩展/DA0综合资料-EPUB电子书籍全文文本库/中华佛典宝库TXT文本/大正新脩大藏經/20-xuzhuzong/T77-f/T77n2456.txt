　　《大正藏》第77卷No.2456


　　No. 2456

　　寶鏡鈔

　　沙門宥快記
　　眞言密教。大日覺王所說。八祖相承祕法也。號無上最上佛乘。稱諸宗超絶境界。誠滅極重之罪業。度難化之衆生。頓證佛智獨在此宗。因茲上古賢哲。入唐求法傳受眞言及八家（矣）東寺在五家。弘法大師。宗叡僧正。惠運僧都。圓行和尚。常曉和尚是也。他門有三傳。傳教大師。慈覺大師。智證大師是也。他宗未聞如此事。密藏殊勝以之可察。就中以弘法大師御相承爲嫡流。其故者始從高祖法身大日如來。迄于大唐青龍寺惠果和尚。嫡嫡傳來。更不能述之。惠果和尚付法雖多之。唐土義明供奉。日本弘法大師外無兩部相承之人。自餘弟子。纔受一界無兩部貫通之儀。非嫡弟委附之仁事明也。後入唐之諸師。皆對一界相承人傳之。不可云惠果正嫡。傳教大師。對善無畏三藏御弟子順曉闍梨習學眞言。是又非善無畏嫡弟。加之傳教大師者。大唐受學不委悉故。於吾朝對弘法大師於神護寺（高雄）受灌頂。然間弘法大師與義明供奉。二人許受學兩部。此中義明供奉雖受兩部不云瀉瓶。又無附法之人。只弘法大師一人惠果和尚正嫡也。御請來錄云。和尚乍見含笑喜歡告曰。我先知汝來。相待久（矣）今日相見太好。報命欲竭無人付法（乃至）今則授法有在（文）既云無人付法。義明非瀉瓶。又云授法有在。大師獨委附仁也。大師御弟子入壇授法之人頗多。於中十大弟子其棟梁也。其中實惠眞雅是上首也。此兩傳于今相承傳來。但以眞雅御傳爲本。眞雅付法源仁（號南池院）源仁下有益信聖寶兩僧正。益信廣澤根本也。益信僧正寛平法皇寛空僧正寛朝僧正（廣澤名字自此時始）
　　濟信僧正長和親王（性信號大御室）寛助僧正覺法親王（號御流）信證僧正（號西院流）永嚴法印（號保壽院流）聖惠親王（號華藏院流）寛遍僧正（號忍辱山流）覺鑁上人（號傳法院流已上廣澤六流）眞譽阿闍梨（號高野持明院流）高野御室覺法覺成僧正隆遍（號慈尊院流）寛隆寛意（觀音院大僧都性信付法）兼意（成蓮院）心覺（號常喜院流）
<PIC>T77084801.GIF</PIC>
　　已上廣澤流有九流。若加金玉方寶壽院者有十流。此外有成就院流（實瑜僧正下）
　　眞乘院流等（又有嚴覺相承廣澤流）
　　小野流（聖寶僧正醍醐寺本願也。號尊師）聖寶僧正
    觀賢僧正（號般若寺僧正親奉拜大師人也）淳祐内供（石山）
　　亢杲僧都  仁海僧正（小野名字從此時始有之。號雨僧正）
<PIC>T77084802.GIF</PIC>
<PIC>T77084803.GIF</PIC>
　　成尊僧正（號小野僧都）範俊僧正嚴覺大僧都宗意（號安祥寺流）寛信（號勸修寺流）増俊（號隨心院流已上小野三流）靜譽（住石山也）
　　義範僧都勝覺僧正（號三寳院流）定海（號三寳院流）賢覺（號理性院流）聖賢（號金剛王院流）（已上醍醐三流也）（小野醍醐合有六流）明算阿闍梨（名高野中院流）
　　觀賢付法
　　壹定律師定助法藏仁賀眞興（號小鳥流）勝覺定海元海一海（號松橋流）雅海全賢浄眞頼賢眞敒俊譽公紹信惠叡尊（律家號西大寺流）
<PIC>T77084804.GIF</PIC>
　　已上六流之外又有三流。合之總有九流。別立西大寺流有十流。離分之有數流也
　　問。眞言教諸宗最頂成佛直路事誠爾也。但至末代者邪正混亂。若入邪路違成佛正道。如謂東爲西。見解顛倒豈遂自身成佛之先途乎。尤欲蒙指南也 答。玉石難辨。鼠璞易迷邪正分別難輒知。但一說云。醍醐三寶院權僧正弟子（僧正舍弟）有仁寛阿闍梨（後蓮念）云人。依有罪過子細被流伊豆國。於彼國爲渡世具妻俗人肉食汚穢人等。授眞言爲弟子。爰武藏國立川云所有陰陽師。對仁寛習眞言。引入本所學陰陽法。邪正混亂。内外交雜。稱立川流。搆眞言一流。是邪法濫觴。其具書等名字。粗載豐原寺誓願房記二卷書。所要之人可尋見。其宗義者。以男女陰陽之道。爲即身成佛之祕術。成佛得道之法無此外。作妄計也。如來兼說之爲魔說。爲無間業。愚人不知之。執甚深祕法。爭可云正見眞實之智乎。大佛頂首楞嚴經云。潜行貪欲。口中好言眼耳鼻舌皆爲淨土。男女二根即是菩提涅槃眞處。彼無智者信是穢言。此名蠱毒魘勝惡鬼。年老成魔惱亂是人○迷惑不知墮無間業（文）豈無間業人名眞言行者乎。大日經疏云。何有無間業人。而能自利利他。倶成妙果耶。是故行此法者。務求明師。一一諮受微旨曉了明白（文）彼立川流後流布越中國。覺明覺印師資二代參籠高野山。其時彼邪流印信書籍多流布。號教相大事口傳多之。至于今從來愚人習之爲至極之思。實非事相。非教相。只如裹石執玉。能能遇明師分別。可糺何流口傳誰人所記。或又借小野廣澤之明德之名書事有之歟（眞僞可尋）又明澄賢誓等名字。血脈相承之中多有邪法。非是人之推度。丹生大明神之御詫宣也。習彼法人多無冥加。大略人法共當山斷絶畢。少少相殘歟。不知之
　　堀出法。飛行自在法。渡天大事。手足不二大事。三世常恒法。御人定何重大事。如此大事等多之。不能具載。以一察萬。又關東方號御流三寶院。書籍口決多之。野澤餘插理趣經切出師資並座等。不遑毛擧。或又雖非立川流血脈。爲名利借大師貞觀寺勝覺已下知法之名。愚人所造書籍多之。高祖大師法醍醐三尊帳大事隨心金剛法等。其部類數百卷有之。又圓滿鈔。阿字觀三十重口決。心王心數灌頂。十八會灌頂。我友之六月鈔等非一也。又經軌中。即身成佛經。菩提心經。文殊經。虚空藏經。法出經。眞言出現本地偈。祕肝鈔（祕肝有眞僞可尋之）又付瑜祇經理趣經菩提心論。邪見印信書籍多。號柿袋載二經（瑜祇理趣）一論大事口決有之。成尊授範俊口傳（云云）凡如實註其名字書籍。有謬捨之。有實者取之。無相違事也。借佛菩薩三藏之名號。註愚人之書事。兼妄語邪見。大有恐事也 問。有弘眞僧正（文觀房之事也）云人。其所記書籍多之。流布世間其眞僞如何 答。彼相承流所記鈔物。尤可知之。正流之人皆知之雖不許容。不知案内之人者信受之。或起高慢之心。或發邪見。其故者借佛菩薩祖師大師之名作書籍故。傳之者習餘人所不見之大事。我流我身之外者。不知大事祕事也（云云）縱雖眞實之祕事。我強起勝他慢心者。非正見之人。況執瓦礫爲金寶。起勝他之心。豈有冥加乎。然間彼門流。醍醐本所無之。又習之者多無冥加。大底有名無實也。又以凡智情識。恣談法身内證。依之學之者起邪見。能能可知之。凡弘眞僧正事。委可知之。是醍醐報恩院憲深僧正之末流也。所謂憲深僧正。實深僧正。覺雅法印。憲淳道順。道順下有隆譽僧正弘眞僧正。隆譽道順僧正付法也。於大和國南法華寺逝去。弘眞非道順瀉瓶。疎弟子也。受法不委細。然而後醍醐天皇御謀叛之企御坐之時分。爲御祈禱。弘眞御信仰之間有威勢。本雖爲律僧成僧正。披見處處聖教。作書籍千餘卷。重重大事。印信三十餘通。付醍醐流造之。其中多借名事在之。無智者見之謂密宗最極。更非實說。又行吒抧尼法。以呪術立効驗。寫集大師御筆文字作印信作口決。其類多之歟。依後醍醐天皇御權威。成東寺寺務行後七日法之時。京都諸門跡。恐權威閉口于時高野衆徒。經奏聞弘眞放東寺門徒。彼狀云。金剛峯寺衆徒等。誠惶誠恐謹言。請被特蒙天裁停止。東寺勅進聖文觀法師。猥補長者。恣掌宗務狀。右謹考舊貫。巨唐長安城之左衞有伽藍。隋文帝勅願。號之大興善寺（矣）本朝平安城之東京有精舍。桓武聖主叡願。名之教王護國寺焉。彼不空三藏翻經之梵閣也。忝授五智灌頂於三朝。此弘法大師傳燈之道場也。親致三密加持。於百王鎭國安民之祕術者。誠雖一致。令法久住之勝計者。卓礫異朝者哉。是以弘仁十四年十二月二日官府云。東寺遷都之始。爲鎭護國家。柏原先朝所建也。我朝以此寺爲最頂（云云）大師曰。東寺是密教相應勝地。馬臺鎭護眼目。歸而敬者。王化照明花夷太平。怠不崇者。朝有妖害國有災亂（云云）料知。吾朝安危者。專依此等興廢者也。伏惟我君仁。均上官之憲政。德超太宗之鴻業。逆浪翻而四海清。潜亂撥而一天靜。五幾七道。悉誇周武一統之太平。百寮兆民。皆歌漢高三章之制法。然間元弘元年幸當寺。拜鵝王護國之尊容。建武又幸此砌。遂雁塔供養之勅願。叡信超他寺。朝賞勝餘宗。自門光花煽于此時也。爰有相似苾芻。其名云文觀。本是西大寺末寺。播磨國北條寺之律僧也。兼學算道好卜筮。專習呪術立修驗。貪欲心切。憍慢思甚。入洛陽伺朝庭。掠賜證道上人之職。遂爲東寺大勸進之聖。苟以陰遁黑衣之身。謬烈綱維崇斑之席。外號智識聖人。内稱醍醐座主偏被繋名利之欲。曾無慚愧之心未改蝙蝠似鳥之質。忽成鷹鳩變眼之思。剩補一長者。恣掌正法務。末曾有之珍事。不可說之次第也。雖然憚皇憲道俗側目。恐朝威貴賤閉口。彼野干對喬尸迦也。坐天衣而說法（焉）此文觀之祭荼吉尼也。近龍顏而奏事（矣）縱雖好樂世間之小術。爭令修習無上大法乎。爲法輕忽也。爲宗瑕瑾也。尤擯出宜停廢。自元非大師之門徒。蓋是小乘律師也。抑亦習呪術訛文。豈非邊裔之殊俗哉。重撿舊記。弘仁皇帝給以東寺。不勝歡喜。成祕密道場。努力勿令他人雜住。非此狹心。護眞謀也。雖圓妙法非五千分。雖廣東寺非異類地。以何言之。去弘仁十四年正月十九日。以東寺永給預小僧。勅使藤原良房公卿也。勅書在別。即爲眞言密教庭既了。師師相傳爲道場者也。豈可非門徒者猥雜哉。爲我弟子者。末世後世之内。成立僧綱者。非求上下臈次。以最初成出可爲東寺長者（云云）承和官府云。道是密教。莫令他宗僧雜住（云云）凡於東寺一阿闍梨耶。自實惠僧都迄益守僧正。九十餘代之長者。皆是密家棟梁。自門宗匠也。從承和明時。暨建武聖朝。五百餘歳之宗務。未雜勸進聖異門僧。嗟呼撰器用者。賢王之善政也。誰違先王之德行哉。制異類者。吾師之雅言也。爭背大師遺誠乎。倩見文觀形儀。頗非直也事。在律家破戒無慚也。入眞言犯三昧耶。非正道非遁世。既是二途不攝之族也。好武勇好兵具。爭昇一阿闍梨位乎。不知天魔變而滅佛法歟。不審鬼神化惱僧衆歟。爲世爲法可恐可愼。昔南天有凶婆。而破密花園。降彼修奧砂子平之法。今東寺有異類而黷宗務職。伏此依金剛峯寺之奏。口開災禍入云。雖憚先言。以理糺非據。蓋誡後昆。仍捧高祖之遣記。欲達未資之愁訢。望請天裁被早停止文觀東寺之一長者。并當山座主職者。佛家繁榮。遠添龍花樹春色。王化照明。遙續星宿劫之曉光（矣）不尀懇欵之至。衆徒等誠惶誠恐謹言
　　建武二年五月日金剛峯寺衆徒等（上）
　　文觀房弘眞事。以之可察。如此書註之事。更非爲謗彼人。只後學爲令不入邪路也。弘眞流書籍處處流布。多有大和國越中國。一一不能述之。近比（後西堂）周輔藏主持下鐮倉邊有之。彼弘眞自筆聖教。於嵯峨邊燒失（云云）立川流者是又處處遍滿。本處武藏。次越中大和國多之。書籍不知其數。如是邪流。雜入正流之中多之。有其憚故。一一不書之。就明師可聞之。京都高野邪正雜亂事多之歟。或多不知之。皆習傳。或雖粗知之。以情執稱其門流其末弟傳之。外道邪見人皆爾也。抑一生無程。正法難遇。徒費紙墨空經年月投財寶。致苦勞書之受之。現世無冥加。後生入無間事。歎中歎悲中悲也。能能安住正理。尋正見之人。傳正流可修二利之行。爲宿善純熟人。呈破邪見正之旨而已
　　又大和國三輪寶篋上人（蓮道房）書籍等邪見法門多之。一滴鈔等立川法門也。此類鈔物口決。通可思僞書。總彼門流中有邪義。何流哉可尋之。首楞嚴經云。則有空魔入其心腑。乃謗持戒名爲小乘。菩薩悟空有何持犯。其人常於信心之壇越飮酒噉肉。廣行婬穢。因魔力故。攝其前人不生疑謗。鬼心久入。或食屎尿與酒肉等。一種倶空。破佛律儀。誤入罪失於正受。當從倫墜（文）又云。若不斷婬修禪定者。如蒸沙石欲其成飯。經百千劫祇名熱沙。何以故。此非飯本沙石成故。汝以婬身求佛妙果。縱得妙悟皆是婬根。根本成婬。輪轉三途。必不能出。如來涅槃。何路修證。必使婬機身心倶斷。斷性亦無於佛菩提。斯可希冀。如我此說名爲佛說。不如此說。即破旬說。又云。爾時天魔獲得其便。飛精附人口說經法。其人先不知魔著。亦言自得無上涅槃來。彼求無。善男子處敷坐說法身。有威神摧伏求者。令其座下雖未聞法自然心伏。是諸人等。將佛涅槃菩提法身。即是現前我肉身上。父父子子遞代相生。即是法身常住不絶。都指現在即爲佛國。無別淨居及金色相。其人信受忘失先心身。命歸依得未曾有。是等愚迷惑爲菩提。推究其心。破佛律儀潜行貪欲。口中好言眼耳鼻舌皆爲淨土。男女二根即是菩提涅槃眞處。彼無知者。信此穢言。是名蠱毒魔勝惡鬼。年老成魔惱亂是人。厭足心生去彼人體。弟子與師倶陷王難。汝當先覺不入輪迴。迷惑不知墮無間獄（文）問。煩惱即菩提義。大乘之妙旨也。爰以無行經云。婬欲即是道。恚癡亦復然。如是三事中。有無量佛道（文）天台宗釋云。鴦掘摩羅彌殺彌慈。祇陀未利唯酒唯戒。和修密多婬而梵行。提婆達多邪見即正（文取意）華嚴眞該妄未妄徹眞源（文）或釋遇三毒而三德圓（云云）眞言釋若能明察密號名字深開莊嚴祕藏則地獄天堂。佛性闡提煩惱菩提生死涅槃○皆是自心佛之名字焉捨焉取（文）爾者何以煩惱即菩提之義可云邪見之類乎 答。依諦理談煩惱即菩提。大乘實教之宗義也。不知實義。只認妄情以煩惱執菩提沈淪三途。是云邪見也。所謂天台依三諦即是陰入皆如之道理。云煩惱即菩提。乃至眞言依六大無礙阿字本不生之道理。三道流轉運諸法本源談也。又至心明道之位。達密號名字。開焉捨焉取之悟。何只不知其因由任妄情云煩惱即菩提乎。只父母是理智。所生子理智不二之佛云。有名字無實義。若三毒即佛。一切迷倒即佛。不假方便自然之佛也。顯密教起有何詮乎 問。知煩惱即菩提是即知其所由也。不知煩惱即菩提。起煩惱造業感果。則是凡夫也。何可云無凡聖起盡無設教詮乎
　答。雖耳聞煩惱即菩提。口說煩惱即菩提。心不知其旨。認元凡情執菩提。彌行煩惱者。可増長輪迴。爭可證得如來一切智智乎。欲遂即身成佛之先途者。依三摩地教觀心月輪。思惟●字●字●字等。可期纔見常見卷舒自在之一切智智。顛倒正理不可入邪路。大日經疏云。三者以此吉祥草表惠性也。此草兩邊多有利刺。若坐臥執持無方便者。反爲所傷。若順手將護之。則不能爲害。一切諸法亦如是。若順諦理觀之。一切塵勞皆有性淨之用。若失方便。則能損壞智身故。以爲法門表像也（文）
　　法印權大僧都宥快記之
　　于時明應八（巳未）年卯月二十六日
　　明曆二年（丙申）五月吉辰
