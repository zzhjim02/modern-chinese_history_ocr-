No. 2455
大日經教主異義事

　　             宥快私記





　　一。法性院（并）三藏院。同薄伽梵句爲教主。六大法身唯理佛體也
　　一。正智院。存二義。一薄伽梵者。六大法身。二四曼隨一自性身也
　　一。●上人。義六大不二身爲教主。是正智院一義同也
　　一。實範。四曼自性身。通亙四身也
　　一。濟暹。四曼自性曼荼羅中台尊（云）也
　　一。信證僧正隨自之四曼分通別二義也
　　一。木幡慧心上人。三轉一體之身爲教主
　　一。蓮花院義。本地法身者。四曼自性即教主也
　　一。大樂院。本地身雖說法。因人絕聞。故隨他住他受用說今經十輪院眞辨義同之也
　　一。隆惠義。本地身者。一向無說法。故隨他之身爲教主也
　　一。重譽義。自性託他受用說今經也（安然又存此一義）
　　一。中性院。自性上加持身爲教主也
　　一。慈覺智證。自受用爲教主
　　一。安然。通自受用。然正教主他受用也
　　一。覺苑。但通他受變化（并）覺超一向他受用爲教主也
　　已上十九人異義也
　　法性院義曰。本地法身者六大法身也。次云如來者住處也。即六大法界也。眞言意。能所相應故。能住所住共六大本初依正不下四曼緣起。故今經教主云本地法身也。取其於六大上。正當經教主得意者。六大而二唯理法身（前五大）次云如來住處唯智法身（第六識大）此身心互爲能所住義也。故自眷屬四種法身（乃至）四重圓壇之聖衆悉六大法位諸尊可得意。其故下釋衆成就句一相一味到於實際（文）其實際者六大一實極位故（云云）是佛加持身者。佛者上本地法身。加持身者釋如來。即所坐故。云其所住處。此所坐如來釋成云名佛受用身也住處云加持身事。所坐即能住六大法身依加持力所生故云加持。下云既從遍一切處加持力生此意也。名身如餘經。鷲峯白鷺等非情不同爲住處。自宗依正共住三摩耶云身也。名佛受用身者。住處又云受用身。受用者智名字也理法身住智故云爾。謂所住智受用能住之理故名受用身也。加持住處者。理爲能加持。智爲所加持。故六大本地之法加持也。如來心王者。上指本地法身諸佛住者。智論意。出梵天帝釋（乃至）菩薩住佛住等多種中。今如諸佛云義也。既從遍一切處者。六大法身也。生者住處即六大法界也。無相法身者本地法身也。無二者能所共六大一實體無勝劣故云爾也。而以自在已下受用以下釋段也。薄伽梵至無二無別。當上然此自證等。而以自在以下者。當爾時世當尊也。餘師同之
　　正智院取二義。一義（覺海相承）本地身者六大法身。所住四曼隨一三摩耶身也。一能住本地身四曼隨一大曼荼羅自性身也。所住三摩耶智身。能住之佛身受用土故。名受用身也。能住爲本地法身。中東唯理唯智法位無人體。南方事轉位始成人體。此人最初故云本地。又名自性身也。此二義共本地身今教主也。問云。正智院六大一義法性院義其別如何。答。法性理智各各并居。唯智唯理說法。已云●字自說●字。義釋是唯種子位說也。正智院六大不二佛身。謂六大而二位。法獨存無說法義理智互融通成不二佛體。此位說法名本地法身。此佛全體四曼相大之非曼荼羅。又非六大各各并居位。云性四曼。存一義。但此佛立四曼能生義。故六大不二性開而二。成不二而二一物德無淺深故。法性且唯智法面立唯理義。正智院人爲面成不二義。尋法本源不二而二。以何可定耶。但●字說法義中央種位也。云以三點一體佛身置中央。故三點具足種子。即形又爾也
    大樂院（禪智房）義（眞辨義相傳也）本地法身者四曼之自性也。此佛者法界宮自受法樂故。雖有說法因人絕聞故。唯佛與佛境界法爾說故。爲因機下隨他加持門傳說今經。移墨書文字流傳閻浮故。隨他受用曼荼羅中臺尊。今經教主也。但薄伽梵句置教主成就事教主根本故。雖擧之。正非當經教主。此義法皇祕記道場觀佛即云他受用。以次云如來爲教主故 今經教主加持身也。又依般若寺鈔等立此義也
　　隆惠善俊房義云。本地法身者。四曼自性身。然本地無相位一向無說法。故下隨他加持身說今經。今之經教主加持身也。此義大都同大樂院義。但以自性身說法有無爲異也（云云）
　　私云。此人中古學者。道範等同時人也。此人高野金堂於本地身無說法義七日論。與力人六人也。此等背諸文違宗義。故所罰大師明神。三人直死。餘三人其年內沒也
　　中性院義云。今經教主四身中自性身。本地加持間加持身也。其故於薄伽梵自性身上。具橫竪二義。橫即自利方。微妙寂靜極位眞諦離言法體故非教主。此自性身中無言方釋云本地法身。此自性裏含化他大悲之身。是釋顯云是佛加持身。此佛身住加持俗諦門說法。今經教主也。然間薄伽梵句含本地加持二德。其加持身曼荼羅中臺尊教主也。上次云如來者。此住處也。意如來加持身其住處意也。故云如來名佛受用身同住處也。然間。疏家不違加持身說法義。高祖至二教論。引當段經文明自性身說法得益（文） 不異此義也。中臺自性上加持故。不同隨他加持。般若寺鈔云以是佛加持身曼荼羅中臺尊釋故。疏家高祖乃至先德釋義不相違。加持身教主義也（云云）然諸師多謬自性身中不知有加持身。或云他受變化談。同三乘一乘佛教。此偏失疏家深意。亡自宗本意立此義事。疏家云。然以如來加持故。從佛菩提自證之德（文）依此文非本地說云。般若寺鈔云。次云如來是佛加持身者。曼荼羅中臺之尊。此名佛加持身。當報身。亦名字門道具足佛也。亦名具身加持也。其所住處者。即通受用變化身。故有四種法身也（文）以此文本地加持取義異也
　　加持說方（中性院）薄伽梵位無言也。以是佛加持身爲教主。故云中臺尊也。大師以如來等五句配五佛時。如來者當中臺也。當報身者。不空心要云。中方毘遮那（文）理趣釋經云。毘盧遮那如來名遍照報身佛（文）此意也。字門道者。眞諦自性離言無文字說。住俗諦門爲未來機作文字說。具緣品云。此第一實際以加持力故。爲度諸衆生而以文字。說（文）具身加持者。自性上加持非隨他加持故云爾（文）
　　本地身方佛加持身般若寺鈔云中臺。大師以五句爲五佛所坐。加持身中臺所坐云義也。當報身者。非常隨他利物報身。理智相應故云報也。故報身能住本地法身。次云如來。如來所坐也。若約所坐。疏名佛受用身釋故。受用報身爲所坐可得意也。具身加持者。自性本有能住所住不二加持身故云爾。字門道者。種子曼荼羅位說聲字實相本源也。一義云。此文聊有深意。身心互爲能住所住故。疏理爲能住。今智爲所住。正智院此文能所一體故。依正不二上。爲顯即一義。無相法身無二無別意也（已上）
