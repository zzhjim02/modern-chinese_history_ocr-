　　《大正藏》第77卷No.2444

　　No. 2444

　　十住遮難抄

　　弘法大師依大日經菩提心論等。立十住心判教淺深。而眞言學徒用不不定。或言立十住心不足爲論。或付五箇難破不能信用。或復雖信用得文不同。所謂一道極無有地前。極細妄執無地上等也。今竊述愚懷遮難破。於事有恐。如履薄氷。故不可及他見。只爲會廢忠也。
　　安和尚教時義第二云。有五失故不用十心次第。一者（別紙書候之故略之）先安公返違經釋多犯失。謂初劫有三。謂聲聞乘云越麁妄執·細妄執極細妄執百六十心。縁覺乘亦云越三妄執。總越二乘爲越一劫（云云）麁·細·極細者。三劫所斷惑名也。初劫之中立此名（一失）又百六十心者。二乘所斷也。
　　聲聞乘云越百六十心（一失）縁覺所斷妄執不入百六十心（一失）安公言。此經宗横統一切佛教。如説唯蘊無我出世間心住於蘊中。即攝諸部小乘三藏。如説觀蘊阿頼耶覺自心本不生。即攝諸經八識三性三無性義。如説極無自性心十縁生句。即攝花嚴般若種種不思議境界。皆入其中。如説如實知自心名一切種智。則佛性一乘如來祕藏皆入其中。於種種聖言無不説其精要（云云）今海和尚多違此文。何者經中蘊阿頼耶乃至心主自在境覺自心本不生文。義釋以爲一種阿闍梨。亦攝諸經八識三性三無性等。此法相宗所用經論。而海和尚以觀蘊阿頼耶等名無縁大乘心攝法相宗。
　　以心主自在覺自心本不生等名覺心不生心攝三論宗（云云）遮云。第一劫有初後。以初名他縁乘。以後名覺心。阿闍梨名有覺心不生句。故開一種無成二心。
　　又設開一種立二心不可成過安公開極無阿闍梨立二心故（安公返犯開一種不可立二心之失）
　　又以爲。觀蘊阿頼耶覺自心本不生攝八識三性三無性之文
　　遮云。義釋上文云。觀蘊阿頼耶攝楞伽深密八識三性三無性。覺自心本不生即攝勝鬘寶性等。今文暫擧法相所用。以三論所用以第三卷爲定判者。第二卷覺自心下勝鬘等何心所攝。以第一卷具文立二種住心無失安公不檢第二卷會文（一失）。
　　裏書云。義釋云。今以如幻等門照有空不二。即人法二空之相亦不當心。乃名眞入法空悟唯識性。故經云。祕密主被如是捨。無我心主自在覺自心本不生（云云）悟唯識性下在覺自心之文。是顯法相圓成之理也。依之第二劫全可爲法相一宗答（云云）
　　又云。經中所謂空性乃至極無自性之文及十縁生句。義釋以爲。生極無自性入曼荼羅海會一種阿闍梨。亦攝花嚴般若種種不思議境界。此中花嚴是花嚴宗。般若是三論宗。而海和上以所謂空性等文爲天台宗。以極無自性一句爲花嚴宗。
　　遮云。極無自性及十縁生句攝二經者。非爲成花嚴三論二宗。花嚴有十不思議。所謂諸佛刹土不可思議。諸佛淨願不可思議。諸佛種性不可思議。諸佛出世不可思議。諸佛法身不可思議。諸佛音聲不可思議。諸佛智慧不可思議。諸佛神力自在不可思議。諸佛無礙不可思議。諸佛解脱不可思議。般若有五不可思議。所謂時佛爲王現五不思議神變。一花入無量花無量花入一花。一佛土入無量佛土無量佛土入一佛土。無量佛土入一毛孔土一毛孔土入無量毛孔土。無量須彌無量大海入芥子中。一佛界入無量衆生身無量衆生身入一佛身。入六道身入地水火風身。佛身不可思議。衆生身不可思議。世界不可思議。二經同説不可思議之境界故。又義釋云。善巧修行般若者。即是深觀察縁生句。見甚深中道如般若中廣説。復次初劫智慧二乘共行非深般若。若二劫智慧二乘共聞亦非深般若。
　　若三劫□虚空無邊智慧一切二乘不能思議乃至甚深般若（云云）今所攝者第三劫深般若也。是圓融無礙法門也。彼三論非圓融之談。何極無自性句攝之。依之極無自性之句唯攝花嚴一宗也。此有二失（開一種阿闍梨爲二心失。以第三劫般若爲三輪失）。
　　又云。
　　經中上又一切智智菩提心爲因大悲爲根方便爲究竟云何菩提謂如實知自心之文。義釋以爲。從此復有十重深行阿闍梨」
　　遮云。安公云。如實知自心之密。義釋以爲。從此復有十重深行阿闍梨。是非義釋正文。以第三卷文若生極無自性心得入如上曼荼羅海會名阿闍梨。從此復有十重深行之文。改極無自性之文安如實知自心之句（一失）亦攝佛性一乘如來祕藏。此中佛性即涅般經。一乘即法華。祕藏即眞言教。而海和尚如上如實知自心文下所謂空性等文。爲天台宗於顯藏。是祕藏即眞言此初門。而安花嚴宗教之下（云云）
　　祕藏即眞言教者。今此經横統一切佛教之中。如實句攝佛性一乘如來祕藏。而佛性一乘如來祕藏。皆法花涅槃所説法門。涅槃説祕密之藏。所謂方等經典。法花説一切如來祕要之藏等也。而祕藏即眞言教者。如實一句即初心。何攝眞言因果
　　智證大師云。或云。法花涅槃大日經等。謂如實句。佛性指涅槃。一乘指法花。如來祕藏即持明藏。眞言祕者。此亦一見矣。今以爲。佛性一乘不可讀爲兩句。説教次第可配故也。法花與涅槃同明佛性一乘。故合一句如來祕藏爲眞言。或立十住心判一代教。未合此□不足爲論耳。祕密莊嚴法界按觀即如實知□□是過□□□耶（云云）」
　　此或云。言當安公所立佛性一乘不可爲兩句。説教次第可亂故（云云）而此一段義釋文非必説教次第。諸部小乘在前。花嚴般若在後。故如來祕藏爲眞言者。如實句何攝大日經等。能攝所攝是一也。此證又難指南。又云。或云。十住心判一代教。未合此疏。不足爲論耳者。以不次文以爲定判。至下可見之。
　　又祕密莊嚴法界。按觀即如實知自心相。
　　過此外更有法耶（云云）又是難解如實知自心句淨菩提心初法明也。過此又有根究竟二句。二地已上深旨非有過此法耶。恐果地法門乎。付第三卷又以爲。極無自性有前故淺。如實智自心有後故深。今謂不□依教理淺深者。須如實爲前極無爲後。
　　以此不以此不<rectangle size="5">判（一失）如來祕藏爲眞言（一失）或云。一道無爲□□有□□□菩提。已上祕密莊嚴□□之釋文。疏下可見之。
　　安云。經中如是初心佛説成佛因等文。及一切世間應供等。又義釋以爲。佛惠初心。佛惠初心即是三心中菩提心爲因。
　　而海和上以離有爲無爲界乃至如是初心佛説成佛因等之文。極無自性心爲花嚴宗。
　　遮云。如是初心者。指極無自性心也。一切世間應供之文。亦極無自性之文也。同是菩提心爲因句也。而安公以爲。如是初心三心中菩提心爲因。非極無自性。之違經疏文（一失）又越十地得列佛惠初心。今指初心爲佛惠初心（一失）又上云。極無自性心時亦越一重三妄執無明惑。爲越三劫到佛惠初心（云云）疏地上無惑。何謂四分之可及於信解（一失）（已上安公違義釋犯十三失）
　　今<rectangle size="5">成住心淺深。經云。云何菩提。謂如實知自心即菩薩淨菩提心門名初法明道（云云）又經云。復次祕密主。眞言門修行菩薩。行諸菩薩。無量無邊百千倶胝耶庾多劫積習。無量功徳智慧。具修諸行無量智慧方便。皆悉成就者。即是欲明超第三劫之心。欲令見聞者信教尊重故。先歎其功徳。可知餘教中菩薩。行於方便對治道。漸次除心垢。經無量阿僧祇劫。或有至菩提。或不至者。今此教諸菩薩。則不如是。直以眞言爲乘。超入淨菩提心門。若見此心明道時。諸菩薩無數劫中所修福惠。自然具足。譬如母人以舟車跋渉。經險難惡道得達五百由旬。更有一人。直乘神通。飛空而度。其所經過及所到之處。雖則無異。而所乘法有異○常途諸論所明。證此心時。即名爲佛○以行者得此心時。即知釋迦牟尼淨土不毀。見佛壽量長遠。本地之身與上行等從地踊出諸菩薩。同會一處。修對治道者。雖迹隣補處。然不識一人。
　　是故此事名祕密○然行者復以何法入此門耶。故經次云。所謂空性○離眼耳鼻舌身意○故曰無自性心生也。此心望前二劫。猶如蓮花盛敷。若望後二心。即是果復成種。故曰。如是初心佛説成佛因故（云云）。
　　上云。即實知自心乃至此菩薩淨菩提心門名初法明道。下云。眞言門菩薩超入淨菩提心是心明道。初後是同。
　　義釋云。得此心時即知釋迦牟尼淨土不毀等。然何者復以何法入此門耶。所謂空性等。是故大師引證一道無爲耶。極無自性心同是淨菩提心。此心望前二劫。猶如蓮花盛敷。若望後二心果復成種。此心者極無自性心。後二心者祕密竟。故云。如是初心佛説成佛因故（云云）今云。初心成佛因是極無自性心也。故大師十住心論等。空之心於是始起寂滅之果果還爲因。是因此心望前顯教極果。於後祕心初心（云云）而一道極無同是淨菩提心也。初心即眞言初地。初地即菩提心爲因。故義釋云。初地菩薩□虚空無垢菩提心（云云）
　　又義釋第七云。經次云。若到修行地。授不可思議果。此修行地。即是淨菩提心初法明門。例如聲聞見諦已後復入修道位也○經云。初地菩薩化滿百佛國也。是極無自性也。次有偈。勸信印成故云。即是第一眞實。諸佛所開示。此開示即是佛之知見。
　　與法花義（文）此即初法明門○佛之知見與法花義同。即是一道無爲正證也。又云。一切法平等無畏。是極無自性心也。即是眞言行者虚空無垢菩提心也。又云。第六畏於一切法平等心中。修曼荼羅行。離垢地以去各於自地觀心中修曼荼羅行（云云）今云。離垢地以去今此第六無畏即初地也
　　二者違金剛頂失。金剛頂經所説一切義成就菩薩。坐菩提場五相成佛。自心流出三十七尊成金剛界大曼荼羅乃至十八會。是眞言宗果佛自受用相。次請召十方諸佛菩薩。説入曼荼羅行。是他受用相。而海和上引彼五相成佛之文名極無自性心。爲花嚴宗初心成佛因也（云云）。
　　遮云。大師所引經文。五相以前文也。所謂薄伽梵大菩提心（乃至）以自性成就眞言。自恣而誦。又上頌云。雖入此定猶發佛五相成身可見尋（云云）説祕密莊嚴云。五相五智法界即四曼四印此心□（云云）十住心論云。
　　菩薩權佛二宮○未入三密五相身四種曼荼究竟眞實金剛心殿（云云）三摩耶戒序云。
　　極無自性心者○猶是成佛之因初心之佛五相成身。四種曼荼羅未能具足（云云）寶鑰十住心論等文。如此以五相文爲極無。更無説文（今作此説犯一失）。
　　三者違守護經失。守護經説菩提心無相同大日經。説五相成佛同金剛頂。爲證其五相成佛○引六年苦行不得菩提。始觀月輪唵字而得菩提。此亦眞言果佛同證化他法門。而海和上以上彼經文入遮極無自性心爲花嚴宗。
　　遮云。守護經説菩提心無相。於此有何要。又云。説五相成身□金剛頂。彼經不説五相（一失）但引最後身六年苦行不得菩提。蒙驚覺證一道無爲。依驚覺縁五極無自性生也。非取月輪觀等。
　　安公以爲。取月輪觀等（一失）又以此月輪觀等以無。入極無自性心（一失）又言。眞言果佛自證化他法門（一失）違守護經有四失。
　　四者違菩提心論失。論有三門。所謂行願勝義·三摩地也。行願者。一切行願同諸大乘菩薩行願。勝義者。心性空寂同大日經守護國。菩提心自性皆空同虚空無相文。三摩地者。同金剛頂三十七尊及心地觀五相成佛。及引般若十六空義·法花開示悟入·金剛頂五相成佛身之義。而海和上金剛頂五相成身爲花嚴宗。以菩提心論三摩地法門爲眞言宗。亦以大日菩提自性皆空文爲天台宗。此云。般若皆空義·法花開示悟入·金剛頂五相成身之義。□般若中□□□爲成月輪十六分。法花開示悟入者。爲釋阿字五轉也。若依深祕旨爲釋。
　　然非説五相文（一失）金剛頂五相爲花嚴宗事（一失）具如前説。違論二失。
　　五者違衆師説失。大日義釋是無畏説。一行記説云。此經本地之身。即是妙法蓮花最深祕處。智儼温古治定亦同。蘇悉地疏述師説云。教有二種。一顯示教。三乘也。二祕密教。一乘是也。祕中又二一唯理祕密。花嚴·般若·維摩·法花·涅槃等也。二事理倶密。大日·金剛頂等也。金剛疏述師説云。法花明久遠成佛。此經明頓證成佛。二説雖異眞實是一佛。而海和上於諸大乘輒判教理淺深果極高下。難知矣。
　　□云。□□最深祕處文。以法花深祕釋成大日經。非説即天台之義邊。而安公以爲。二經旨同。天台眞言無異。是則迷二經專失首尾。始攝如實知自心之句爲超花嚴。令同不思議眞言相爲本地之身。是則如實之句初心。本地之身極果。況復彼云。法花經明唯理祕密。大日經顯事理倶密。二經之旨大異。全不可同之。以最深祕爲天台宗（一失）義釋第十五云。如世人以蓮花爲吉祥清淨能悦可衆心。今祕密中亦以大悲胎藏妙法蓮花。爲最深祕吉祥一切加持法門之身。加此花臺也。然世間蓮花亦有無量差降。所謂大小·開合·色相淺深·各各不同。如是心地花臺亦有權實開合等異也（云云）今妙法蓮花最深祕處者。大日花臺也。以淺略之讀爲釋云。皆是初心之佛。深旨如上所談耳。
　　問。上引義釋。行者得此心時。知釋迦牟尼淨土不毀。見佛壽量長遠本地之身。證一道無爲了。今本地之身妙法蓮花最深祕處故。壽量品云。常在靈鷲山及餘諸住處。乃至我淨土不毀。而衆見燒盡。即此宗瑜伽意可兩所明法花壽量之文。存淺略者倶成淺略。存深祕者倶談深祕。何故於上文付淺略之義證一道無爲。於下文存深祕之旨爲祕密莊嚴。
　　答曰。於本地之身非作淺深釋。以初得之心爲一道無爲。以所見之果爲最深祕處也。義釋第六説五色界道文云。若從淺至深。自迹歸本。則世尊俯同六趣。爲初門眷屬開發淨菩提心。若衆生入此明門超百六十心時。已出過世間。上菩薩位。故第三曼荼羅。唯以白色爲界也。第二曼荼羅於白之上。更加赤色黄色者。赤是勤勇。菩提中道修萬行。黄是如來念處萬徳開敷。爾時即入重玄門居寂光土。乃至近居補處猶故不識一人。故於第二重。但以三色也。第一重曼荼羅。於三色之上更加青色黒色。青色是大虚空色。黒謂如來壽量常住之身。如是妙身畢竟無像。故作深玄色。此二句是如來祕藏。非普爲一切衆生。故名内眷屬也。又入此深玄色者。即是如來自證中胎花嚴。爾時見色皆同一法界色。何有深淺之異（云云）此文明説因果次第。故初得淨菩提心爲一道無爲。以方便究竟爲祕密莊嚴也。然以最深爲天台（一失）。
　　以□文證不可違無畏三藏大惠禪師。智儼温古不説。於蘇悉地金剛頂疏者。更不可爲難。彼師所解異無畏等説。恐難指南。唯理祕密花嚴等。事理倶密大日經等何同。又法花久遠猶初心佛。瑜伽頓證自覺果圓。豈無優劣。海和上於諸大乘。輒判教理淺深果極高下難知者。大師判諸教淺深佛果優劣非私所談。依大日經心讀生之文并菩提心論等加之。或書云。大師者開座八葉構九尊出大士誓願力。現菩提薩埵權示迹於三地。施化於十方。能弘深法於惡世。妙傳祕教於末代。所説仰可信。不可違三藏等之説。於兩經疏師之説。意趣異此。不可爲苦哉。
　　又教時義第一卷云。高野空海阿闍梨祕藏寶鑰釋如實知自心淨菩提心云。無畏三藏説。行者住此心時。即知釋迦牟尼淨土不毀。見佛壽量長遠本地之身。與上行等從地誦出諸菩薩。同會一處。修對治道者雖迹隣補處。然不識一人。是故此事名祕密。
　　證此理佛亦名常寂光土毘盧遮那大隋天台山國清寺智者禪師。依此門修正觀得法花三昧。即以法花·中論·智度爲所依。構一家義。龍猛菩薩説一法界心。乖百非背千是。非中背天〃〃〃〃演水之談足斷。而正審盧之量乎。已而住如是一心無明邊城。
　　非明分位（云云）若爾天台妙覺毘盧遮那是眞言宗淨菩提心初門之佛。無明邊城非明分位。何言同佛。答。
　　義釋中以普賢觀經觀普賢行乃至毘盧遮那遍一切處等文名爲八葉。東南普賢淨菩提心也。即是如來内證之徳。即一毘盧舍那之身故。彼文云。此經本地之身即是妙法蓮花最深祕密處。又云。彼説諸法實相即是此經心實相也。而海和上判此句爲無明邊城。□□失。一者不審義釋文句首尾○義釋云。此經本地之身即是妙法蓮花最深祕密處。又云。彼説諸法實相即是此經心實也。而知爲□凡心。二者不檢諸文眞僞是非所引。龍猛菩薩説者。是釋摩訶衍論文。此論是海和上及福貴和上以爲眞論。比叡山及諸家皆爲僞論。夫引證者。可引自他共許之文。若一許一不許不足爲證可恐乎。貶天台之妙覺爲具縛之凡夫。和上非佛。何誑後學。故彼文云。此經本地之身即是妙法蓮花最深祕密處。又云。彼説諸法實相即是此經心實相也。而判天台佛爲無明邊城則違義釋意矣。今依義釋正文。故云眞言宗本地毘盧遮那即是天台宗妙法蓮花最深祕密處之同佛也。
　　又有二失。一者八葉普賢淨菩提心也。即如來内證之徳一毘盧遮那之身故。彼文云。本地之身即是妙法蓮花最深祕密處也。又云。彼説諸法實相此經心實相也。□爲具惑凡夫（云云）。
　　遮云。於淨菩提心分因果二位。彼八葉普賢如來之内徳。是則果位淨心也。言四佛四菩薩。即一毘盧遮那之身故也。如實知自心者。因位淨心也。信解行地之初故也。不分別因果二位。猥致此失。又云。諸法實相此經心實相同攝因縁淨心。然極細妄執未盡。故云無明邊城無失。此中反有二失。因果不差別二失。初心云惑（一失）二者不檢眞僞引釋摩訶衍論失。海和上福貴和上以爲眞論。叡山及餘宗皆爲僞論。夫引證者可引。自他共許之文。一許一不許不足爲證者。安公上云。顯晦隨時行藏在運所所引成義。今又云。叡山諸宗皆爲僞論。安公豈非叡山學徒。又安公自引不共許之文所言唯爲信□既以前後相違也。何況福貴和上具會□舊人四失。四失論□眞論。大師上奏流行天下。豈可不引用哉。加之常曉律師請來釋摩訶衍論疏一部三卷。其状云。右摩訶衍論者。横釋顯教。竪括祕藏。大論雖先來左右未定。今以此疏證彼大乘（云云）。
　　有此等誠證。足引用之。安公又有二失。不檢眞僞（一失）不辨眞僞引之（一失）。
　　又云。問。高野空海和上寶鑰釋極無自性心云。此心有二種。一顯略趣。二祕密趣。顯略趣者。證此心時知三種世間。即我身覺十個量等。亦我以盧舍那佛始成道時。第二七日與普賢等諸大菩薩廣談此義。是即所謂花嚴經也。善無畏三藏説此極無自性心一句悉攝花嚴教盡。杜順和上依此法門。造五教花嚴三昧法界觀等。弟子智儼相續。
　　智儼弟子法藏法師又廣五教之旨□□師及疏□。此花嚴法門○
　　裏書云。寶鑰不説深祕。但擧名許也。深祕具如十住心論。
　　祕密趣者。入此宮時五相成身。經云。如是初心佛説成佛因於業煩惱解脱。而業煩惱具依金剛頂説。薄伽梵。大菩提心普賢大菩薩。住一切如來心時。一切如來滿此世界。猶如胡麻。爾時一切如來雲集。於一切義成就菩薩坐道場。驚覺五相成身。守護國界經説。我於無量無數劫中修集。至最後身六年苦行不得成阿耨菩提。毘盧遮那坐道場時。無量化佛同告。我言汝。於鼻端想月輪中作唵字。作此觀已。於後夜分得成阿耨菩提。龍猛菩薩説。三自一心法不能入一心不能心假能入心非實我。名而爲非我。亦非自唱而□□自如我立名而非實我□自得唱而非實自□□又立遠遠。
　　又遠如是勝處無明邊城非明分位（云云）若爾花嚴十佛無明邊城非明分位。何故得言與眞言宗胎藏佛同。答。此海和上判花嚴佛爲無明佛。則有三失。一違念剛頂失。二違大日經失。三違守護經失。金剛頂經説。一切義成就菩薩坐菩提場五相成身佛。爲毘盧遮那佛自心流出三十七尊。是爲眞言教説主也。又大日經云。我土妙花布地胎藏莊嚴世界。所言我者即是眞言教説主也。又守護經云。六年苦行觀鼻唵字得成毘盧遮那。即是一代教主。此等成佛皆判具惑之佛。凡我佛教總無具惑之佛（云云）（已上安公恣書）（入僞文。恣致難破。見寶鑰正文者難破悉遮）。
　　寶鑰正文云。
　　雖入此宮初發佛（云云）安公入此宮五相成身（一失）又引金剛頂五相以前文。證極無自性。以爲驚覺五相身（一失）又引守護經警覺最後身菩薩。
　　以爲警覺毘盧遮那（一失）警覺一道無爲令生極無自性初心佛。極細妄執未盡。故爲無明邊城。
　　而以爲花嚴佛即眞言佛（一失）又不引出大日經我土妙花布地。又稱爲具惑佛（一失）。
　　已上安公反犯（三十六失）。
