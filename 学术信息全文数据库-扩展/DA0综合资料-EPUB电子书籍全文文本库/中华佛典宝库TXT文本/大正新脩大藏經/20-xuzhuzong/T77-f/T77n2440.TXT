　　《大正藏》第77卷No.2440

　　No. 2440

　　大經要義抄注解

　　第一卷
　　抄云。人法獨尊教義離説（云云）解云。人者廣□□□□化所化。此中能化佛言獨□□□□□□□□□□獨尊者。今悟入眞乘之□□□□□□□□□□尊而無過失故也。次法者□□□□□□□□□□者。付眞言法顯示有能□□□□□□□□□□離說者。依摩訶衍論□□□□□□□□□□云。言說有五。一者相言說□□□□□□□□□□言說。四者無始言說。五者如□□□□□□□□□□所謂執著色等。諸相而□□□□□□□□□□用虛妄境界。依境界夢。覺已知依虚妄。□□□□□□□□□□不實而生。執著言說者。念本所聞所作業生。無始言説者。從無始來執著戲論煩惱種子勳習而生○如義語者實空不空。空實不實。離於二相。如是五中前四言説虚妄説故不能談眞。後一言説如實説故得談眞理（文）前四種是顯教言説。後一是眞宗所談也。是故離説者。約前四言説。若依第五言説非離説耳
　　抄云。毘盧遮那者是日之別名即除闇遍明之義也（文）解云。毘盧遮那者梵語。此翻或云日。或云除暗遍明矣。以何知之乎。開題云。若悉翻漢語者。曰大日除暗遍明（等云）既於毘盧遮那用日與遍明二漢語。爰知。疏日之別名者。即顯有日及別名除暗遍明義也。問。如疏文相者。唯取爲日之別名。其除暗遍明一義也。開題意何成日及別名二義乎。答。義訣意於毘盧遮那用三翻。謂最高顯廣眼藏。及遍照王。又大日也（具文如抄出之）若爾付疏日之別名即除暗遍明之文。何不云有日及遍明二翻乎。問。若順義訣意可云有三名。何開題心不存最高顯義乎。答。疏心以大日與遍照爲今要。而略最高顯名。是故開題又略高顯。且不出之耳
　　抄云。應具題云大廣博經（云云）大廣博三字倶摩訶之漢語歟。云大云廣博。其義同故
　　抄云。開題云○翻漢語者○帝釋（云云）解云。演密抄意以帝釋爲梵語（其文如下出之）慈恩玄賛意帝爲漢語。釋爲梵語（其釋如下出之）今案三釋以慈恩爲正。彼法師爲玄奘三藏之上足。能了梵漢之語故。然玄賛云。因達羅是帝也。知帝釋之帝者即因達羅之漢語也。帝釋之帝字既漢語。推知帝釋之釋字亦可漢語矣。二字名中何強以釋一字爲梵語乎。故大師言帝釋是漢語者。尤有其證。但玄賛以釋字爲梵語者。彼於釋迦之釋字作此釋。非帝釋之釋（其文如下出之）故付釋字隨處而梵漢不定也。如禪字。言禪定時雖是漢語。言禪波羅蜜時梵語。覺苑違慈恩并大師意。所以不可依用之
　　抄云。摩訶毘盧遮那勃陀悉地？？？？？？？？因陀羅羅惹是則人法具擧法譬圓備所以者何若言人則是人也一一字人種子故（等云云）解云。此中人法具擧法譬圓備者。顯字義句義二門。句義者。摩訶毘盧遮那者人。勃陀悉地者法。因陀羅羅惹者譬。如是分別等也。次字義者。付一一字皆成有人法譬義也。所以者何已下釋顯字義意。句義顯然。略不釋之耳。抄私案中云。人法具擧等者。此約字義而論者。開題文始終釋字義故作此言。非遮句義也
　　抄云。開題首大毘盧遮那四種法身中何身耶（等云云）解云。答此問具引開題并疏等。成大日經教主通四種法身義也（文相可知）
　　抄云。初文云自然智生者自然生顯法然具足（等云云）解云。初文者開題顯今宗意。成佛法爾所成而非因縁生。引五文證（抄所略不載文也）今釋此五文中初文也。次六大文亦證四種法身等也者。五文中次文也
　　抄云。解意云眞言語密即蓮花部（乃至）況二密體即心密體（等云云）解云。語密即蓮花者。説法是蓮花部門功徳故也。次理處有智者。理智不二故也。次相者身密即是佛部者。於是色形故云身密。自密屬佛部者。羯磨身是佛體故。次智即心密等者。身語處有智。呼此智言心矣。智即心者。諸法圓通故也。智既即心。況身語二密體之處無心密體乎。呼此心爲金剛部者。心能摧破煩惱業障故
　　抄云。若心數等非過刹塵智非五智無邊際智（乃至）所成體狹爲小成也。解云。此顯示顯教所説佛非大成就也。謂顯教佛不許有過刹塵之心數故。云心數等非過刹塵。又顯之佛不云五智及無邊際智。故云智非五智無邊際智。又顯佛唯以惠心數爲薩般若不通餘心心數。故云非彼心數等爲薩般若。又顯佛心數等其數非無邊際所爲佛體是少。故云非彼心數等爲所成佛（此第四義與第一過刹塵義有別者。第一義約法。第四約人。是人法爲別耳）。已上四義顯教所談。誠淺略言説也。所以佛體狹小非大成就耳（今顯教者意指法相宗）
　　抄云。或不違如天台立無作三身故。但其意遂別也（云云）解云。無作三身者。應化二身體即眞如故離造作也。若依此義邊者。眞宗顯教不相違。但探其意遂是別也。顯教之應化者。相實生滅有爲也。眞宗變化等流體相永不生滅。只雖縁隱顯豈非差別乎（此義具如下）
　　抄云。問即身成佛字義如何（云云）解云。字義者即身成佛之言字也。付此言字其成佛義如何問也。答文中顯示言即身成佛之意（可知）。抄云。別本即身義云一理具即身成佛（等云云）
　　解云。此抄意以別本即身義存弘法大師御作。委成其意也
　　抄云。若得此者則與諸佛菩薩同等住（乃至）無量功徳皆得成就（云云）解云。以此文證淨菩提心位有加持即身成佛之義。然料簡此文有二意。一云與諸佛菩薩同等住者。淨菩提心位行人得一切蓋障三昧等功徳。此徳是果位佛菩薩功徳也。而淨心地分證此徳。證指分證言成佛也。次文無量功徳皆得成就者。果位所證與淨心所得論功徳體其數是同。故云皆得矣。所證之數與果位同。所以呼淨心云成佛。但非明昧勝劣。若依此義以淨菩提心言成佛位存有二意也（已上一料簡）二云。與諸佛菩薩同等位者。顯果位與淨心功徳數同。次文無量功徳皆得成就者。委示上意也。若依此義以一義釋成佛耳（下所出疏三文皆可成上二意）
　　抄云。問加持成佛是依他力縁覺成佛何假他力（云云）解云。上釋加持即身成佛位言淨菩提心（乃至）佛果故今難佛果之加持佛也
　　抄云。加持顯得義分爲二（云云）解云。於果位成佛釋有加持與顯得二名也
　　抄云。問顯得成佛何通淨心（云云）解云。上言顯得成佛亦通淨心位故今難此言也
　　抄云。答即身義云三密修行已成就故（乃至）淨心之徳既相稱故也。解云。引即身義。此文證顯得即身成佛有淨菩提心者。非此文中顯示淨心位有顯得成佛義。大日經説淨心位云。無量功徳皆得成就（云云）疏第一釋此文云。以種種方便成就衆生。莊嚴佛刹行如來事（云云）此釋淨心位也。釋説淨心之經文故然。此疏所言以種種方便之文相似上所出即身義中發起心方便之文。又中莊嚴佛刹之文相似即身義中嚴淨心佛國之文。今以辭相似案之。即身義釋顯得成佛之文。定可淨心位也。次抄加持之相淨心之徳既相稱故者。即身義文説加持之相（所引即身義文釋加持義故。指此文名加持之相。但加持義非今爲要。只文相之相似許也）。經疏文説淨心之徳也。此二文相似故云既相稱。所得即身義文與大經并疏文引會之。而成顯得通淨心義耳（此一往義也非遂所存）
　　抄云。若依此説亦可自在神力加持即三昧也何唯依主釋乎（云云）解云。此成上開題意也。開題心云。從大悲大定作難思之神變事業。而大悲大定是體。是能作。神變事業是用。是所作。然體用不相離法也。故可云大定即神變。若爾可有持業釋。何唯依主釋乎
    問。開題文言從大定體起神變用。此即大定神變相望有依主釋之義。神變是大定之用故。若爾此文不足爲持業釋之證。何引之成其義乎。答言。定用故雖有依主釋義。義取體用不離之邊成持業釋義。而付此文證持業釋也
　　抄注云。衍論二云於出時中我來依他於入時中他來依我（云云）解云。開題所言四種神變。從摩訶衍論起故。彼論第二云。爾時世尊告大衆言。諸佛子我念往昔。於出時中我來依他。於入時中他來依我故。此經文明何義。謂顯示二轉故。云何顯示。謂於出時中我來依他者。即是下轉。於入時中他來依我者。即是上轉。此義云何。我謂則是眞如本覺如來藏佛故。來謂受勳之義故。依他者背自本體。依無明他故。依此經文作解釋故。是故説言不生不滅與生滅和合。則是下轉門。若欲成立上轉門者。可言生滅與不生不滅和合（云云）依此上下轉文。大師作四句也
　　抄注云。然此所持唯所非能唯持闕加（云云）解云。新譯云。加持舊翻云所持。然舊翻之語闕能義。文闕加義。故爲謬言也
　　抄注云。加持者古云佛所護念又云加被然此護念加被但加非持（云云）。解云。新譯云加持。古語云護念。或加被。此古語唯加闕持故爲謬言
　　抄云。喩意男爲能加所生種子從能生男男即所持女爲所加女即能持（云云）解云。此釋意言成能加有所持義。所加有能持義也。然父男之精下母女之胎内時。男爲能加。女爲所加。其義顯然也。又母女持父男之精。故女云能持。其義亦明也。但父男有所持義。未分明。夫父唯下精許也。爲誰被持而言所持乎。故今成父有所持。云父所生種子（精也）在母胎内爲所持。此所生種子從能生父男時。種子與父男爲一物。即云男有所持義也
　　抄云。初文意云世尊住自在神力加持三昧開觀照門之經（等云云）解云。初文者上所出疏之然此自證三菩提出過等文也。此文中爲一切衆生示種種諸趣所喜見身。説種種性欲所宜聞法者。所化機分大小顯密故。能化佛示種種身。説大小顯密諸教。是故結文開觀照門者。意通顯密。但今取開密教觀照門言神力加持經也
　　抄云。次文意云金剛乘菩薩入眞言門直得五種阿字究竟此爲三密加持（等云云）解云。次文者上之文云。是故此教諸菩薩（乃至）則此經深旨也云文也。此文五種阿字者。自心發菩提者證第一阿字。是因門也。次即心具萬行者證第二阿。是行門也。次見心正等覺者得第三阿。是證門也。次證心大涅槃者得第四阿。是入門也。後發起心方便等者證第五阿。是方便究竟也。究竟此五種必依三密加持力故。引此文證加持義也
　　抄云。義訣云大徳○得諸佛菩薩（乃至）所記持有百千頌（云云）解云。爲證大日經無無量頌本引此文也。此文意云。大徳龍猛所堪可受。是百千頌本（爲傳人間所受故。且以百千頌爲自所堪也）故所記持限百千頌不及無量頌。以此金剛頂經准證大日經。理實雖可有無量頌。且隨機不云有無量頌經也
　　抄云。海雲釋金剛頂經云隨根演教廣略不同（等云云）解云。廣略不同者。金剛頂有無量頌廣本。然大日經唯存略不許其廣也。花嚴三本如下出之（可見）
　　抄云。疏云然此經流布閻浮提（等云云）解云。此文示大日經亦有無量頌（可知）
　　抄云。大日經序云大本十萬頌梵方祕而密藏（乃至）禪師以三藏懷寶遠來受詔咨禀因請宣譯（云云）解云。此序意於大日經流來叙二樣。謂從大本十萬頌梵方祕而密藏王簡繁摭要集爲二千五百頌者。初相傳樣也。此意者從勃嚕羅國大石山前墮之梵夾經有二千五百頌是也。次文從有中天竺三藏厥號善無畏至受詔咨要因請宣譯者。次相傳樣也。此意者善無畏三藏自天竺持此經梵本而來。一行禪師譯之。今七卷三千餘頌是也。抄引此序之意取初相傳。欲成有二千五百頌之別本也
　　抄注云。若准論云眞謂眞實顯非虚妄如謂如常表無變易（等云云）解云。論者唯識論第九處也。准彼文成今疏眞悟如語之意耳。注又有五種語者。下所出聲字義有其文（可見之）
    第二卷
　　抄云。問所住心者質多心耶（乃至）説無量心識無量身等（云云）解云。質多心者是縁慮心也。答中爲成縁慮義引住心論文。引此文之意云。唯蘊拔業知六識者。六識是縁慮心也。言八九識乃至無量心。皆是指縁慮心故也
　　抄云。脱苦得樂之濫觴（云云）解云。濫觴者事初也
　　抄云。若爾如何廢立不同謂三惡此開彼合（云云）解云。三惡此開者。今所出之住心論第一文也。惡趣爲三故云開。以彼合者上所引之住心雖無量且十綱之文也。此文三惡不開故云合。但上下二文廢立不同者。以惡趣爲異生羝羊故也
　　抄云。何況羝羊可有發趣如乘急類（云云）解云。以惡趣云羝羊。然惡趣有乘急類發善心。是何非住心乎云也
　　抄云。正法千年不壞四宗義而作一味解猶如今一宗立數時教（云云）。解云。千年以前悟解一味。猶如今若顯若密之一宗其宗一。然千年之内自本存在四宗文義。猶如若顯若密之學者。於一文各立異義
　　抄云。住心六云祕密主無始生死愚童凡夫（乃至）凡夫類猶如羝羊（云云）解云。此文已下出一一住心之證文也。此即初文耳。末後注之二字指住心論并寶鑰二書也。謂所出之諸證文。若論及寶鑰倶引之者。注置二字示之。若唯寶鑰引住心論不引者。注置鑰字訓之無一文唯論引而鑰不引（可見）今所出文二處倶引。故有二注已上可致之
　　抄云。住心品云拔業煩惱株杌無明種子生十二因縁（云云）解云。此文中業者十二因縁中取行支及有支。次煩惱株杌者取愛取二支。次無明種子者第一無明支也。次生者識名色六處觸受及生老死也。此七支同果故倶立生之名。後十二因縁者結上諸句也
　　抄注云。此空理與顯乘彼分涅槃同異可思（云云）解云。顯乘彼分涅槃者。法相宗所談之名目也。彼分者彼是眞實也。分是類分也。然非眞涅槃。是涅槃之類分故云彼分涅槃
　　抄云。唯識義燈釋犢子部計云（乃至）説有我人而實法執也（云云）解云。義燈意云。犢子部之出觀時。妄情知解中念有我人。今據此念言犢子是有我宗。而破之理實彼人是無學果人也。何有我執乎。但不斷法執出觀心中縁已之法執而念之爲乘也。問。彼何故於法執思我乎。答。二乘人正體智中所證理。後得智無漏心時。尚不知其所證（於無漏後得智有二。謂變眞如之相分縁之智縁依他智是也。今不知自證者。約縁依他自相之智作論。而非縁理之智。縁理智不可論。自證之智不知故）況有漏心中縁我時豈如實知所證乎。故於法執謬思我也。如彼瞿波羅漢。是無學聖故已斷我執。雖然此人造論藏叙有我人。是又同犢子耳
　　抄云。問若言燈情解是他人（乃至）雖有餘解不暇具出（云云）解云。成上所出了義燈意。法相宗學者（云云）不同也。今出其中一義難之也。彼義意云。義燈今據情解者。非犢子之情解。是他人叙彼部意之情也（云云）今難云。若爾彼能破可破解釋之人情。非破犢子意。所以初義爲善
　　抄云。問眞言行者可依眞言（乃至）備修諸對治行之故（云云）解云。此難上所出菩提心論文也。文意云。眞言行者當觀二乘人自乘究竟後。遂發大心從十信遍歴諸位。經三無數劫得成佛。是故二乘智惠狹劣不可欣樂（云云）今難此文意云。眞言教意難迴小。劣惠者發趣大乘之後。入證時必悟眞言乘。其入證時者不遇初僧祇劫。然亦此人悟入眞乘之波。速疾成佛果。若爾不可觀三無數劫成佛。何云如是乎問也
　　抄云。答菩提心論行願勝義（乃至）且同顯意而貶二乘之行果也（云云）解云。此答上問也。答意可知。疑云。若龍猛菩薩直釋修行時劫者。誠可云且同顯教成義。然今總訓眞言行人所觀。是故付眞宗意可示之。何同顯教乎。若如所答者。一切眞言行者同顯教可致此觀行歟。然者眞宗觀行似無其詮。如何。答。龍猛爲令眞言行者知顯教淺劣。訓此觀法也（理實可言。發趣顯乘之行人意遙期三無數劫修行成佛。全眞言行者。見此意可卑之。即菩提心論顯示此義也。非實經三劫成佛。抄意可思之）
　　抄云。今以如幻等門乃至悟唯識性者（乃至）他縁乘之外別立第七住心耶（云云）解云。此問難第七住心之證文也。問意云。大師成第六住心引大日經住心品言。復次祕密大乘行發無縁乘心（乃至）乾闥婆城文證之。又成第七住心引住心品言。祕密主彼如是捨無我（乃至）超越二劫瑜祇行文證之。然疏意釋大乘行發無縁乘心時。爲成此心遣人法二空之相。眞入法空悟唯識性義言。故經云。祕密主彼如是捨無我。是故知第六住心之證文第七住心之證文。其意是同也。若不同者何爲成上文意言故經云而置故字乎。爲顯上下文同用故之言也。若爾大師以此二文可爲第六心證。何二文各別證第六第七之二重住心乎
　　抄云。答經説三劫二心合爲一劫（乃至）以次經文成前疏釋耳（云云）解云。此答上問也。意云。經就三劫説行故。第二之一劫内。其行是同一無懸隔淺深。然所出第六第七住心之證文。倶是説第二劫行。所以此二文其意同一也。然疏釋三劫行爲顯二文同是一劫行言故經云祕密主等釋成上下文矣。但大師住心廢立。於第二劫之行開出二心。此意云。付捨無我相之行爲宗有二。謂無縁之悲覺心之解是也。慈悲義淺。智惠意深。故無縁慈悲爲第六心。本不生覺言第七心。今見此義邊時。取經之發無縁乘文證第六心。取經之覺自心不生文成第七心也（爲宗有二義。如抄下成之）
　　抄云。問疏牒經文未加私字（乃至）何攝屬下云故經等（云云）解云。今疏次第牒釋經文。然故經云。祕密主彼如是捨無我等者。牒釋其一文也。若爾如牒釋餘文只可云經云何私加故言乎。若爲成義出他所文者。實可云故經云。今牒正釋之文。是故不置故言也
　　抄云。答疏牒經文時加不加自言未必一途（乃至）忽愚書體執一途矣（云云）解云。答意云。實如餘經等疏者。牒文時不可置故言。但今疏不似常途。多加自言所尋之故字不似餘疏之其一也。故智證云。大日經釋不似餘疏體。即指此等文也。今所以置故言者。以所牒釋之文麁。又言成上文意。此即不煩別釋耳
    第三卷
　　抄云。因中他隔覺融（云云）解云。他者他縁乘。境智別故云隔。覺者覺心乘。境智不二故云融。然是因者大師指此二心言菩薩乘故也
　　抄云。權中一分極滿（云云）解云。一者一道無爲心。得分智非全故云分。極者極無自性心。於權乘中智惠圓滿故云滿（已上二文意雖次下釋。其釋尚可迷故記之）
　　抄云。雖有十因所歸三也（云云）解云。三者淺深一對。近遠一對。明暗一對。是爲三也（次下出文證）」
　　抄云。蜃樓（云云）解云。波摩久利吹氣成樓閣也
　　抄云。望下機詣爲近遠也（云云）解云。上所出住心論文。從近迄遠者望下劣行人言之。前住心爲近。後住心爲遠也
　　抄云。初引初劫聲聞縁覺二文意者此顯初二乘同斷見思惑也（云云）解云。非引此文而難大師義。只先安然和上爲安立自義出此文。顯初劫斷見思惑也
　　抄云。二心淺深以此應知餘如下述（云云）解云。二心者一道極無之二住心也。此淺深今論之。故云以此應知。餘者餘住心淺深也。下示之故云下述
　　抄注云。四法或爲境行果三或云三無等也（云云）解云。四法者教理行果也。或爲境等者。改理言境。故云或也。三無等者。攝大乘論。於境行果三立無等之名也
　　顯教之四宗教相。唯彼彼宗之本文更不載私辭。又非自宗意。故不加注解
　　第四卷
　　抄云。製三藏法令化三根有情（乃至）豈非以教顯宗之淺深乎（云云）解云。製三藏法令者法相宗也。三藏法者三時教也。次眞俗兩諦得教理乎絶中者三論宗也。此宗以無得之中道爲詮。故云得教理乎絶中。此即無所得中道爲所談。故云勝法相。次灑一兩圓音霑草木之芽葉者天台宗也。圓音者圓融也。此圓勝三論之中道耳。次七處莊座八會開經者花嚴宗也。七處八會之勝勝天台之談也。其勝義如下示現
　　抄云。理事行果不出二諦（乃至）隨機之説不可定執（云云）解云。此明三論勝法相之義也。此意云。法相二諦是有所得諦也。三論説四重二諦。其中第四重祕賾是無所得勝法相之有得耳。執瑜伽論之隨機説之眞了義之言。勿謂眞極
　　抄云。雖彼無所依得（乃至）顯十玄其理彌深（云云）解云。此明三論天台花嚴之勝尚也。三論雖談二諦之深奧。而不如天台之一心三觀矣。天台不止空寂一門。又照假中故。次天台雖云十界十如照一心内。不如花嚴之相是相在矣。今相是相在者意取三生成佛義。天台不云三生成道。是故爲劣也（師説如是可思之）
　　抄云。大唐國台州天台山（乃至）第三時攝方等教收（云云）解云。禪林寺廣修和上意云。以大日經攝入天台五時中時。是第三時方等部攝也。以一代教攝五時盡故作此釋矣。釋心云。方等部廣化藏通別圓之四教機。然大日經所説義理遍一切處。既云遍一切處。知化一切機。若化一切機定是方等部也。彼師意如是
　　抄云。慈覺祕密教者雖智證云（乃至）攝之眞言故談此也（云云）解云。智證叙慈覺意。雖云釋論之祕密教中攝入今眞言教。而慈覺蘇悉地疏中叙釋論祕教唯云法花花嚴等一乘教是祕密。而以顯乘之教相釋彼論之祕教。然又此祕教中尚攝眞言教。所以此中出此釋。可爲後所破
　　抄云。豈同第三時四乘倶轉乎（云云）解云。四乘者藏通別圓之四教機也。注一者二十七條難破中第一故示其數也。下注十一准之可知
　　抄云。安和尚云唯證理佛非曼荼羅（云云）解云。此顯示天台不及眞言也。抄辭略也
　　抄注云。諸位所依如唯識論（云云）十地所發之定有別別名。如唯識論第九釋
　　抄云。六位心所（云云）解云。於心所之相有六位差別。謂一遍行。二別境。三善。四煩惱。五隨煩惱。六不定也。如彼宗常云
　　抄云。二所變故三分位故四實性故（云云）解云。二所變者心王心所之所變也。三分位者心王心所色三之分位也。色上得四相等云色分位。四實性者識自相（心王）識相應（心所）識所變（境也）識分位（二十四不相應）此四之實性故也
　　抄云。圓成亦二謂漏無漏常無常（云云）解云。攝無漏門意諸無漏法皆圓成實所攝也。故無漏智亦云圓成。若常無常門意。唯取常法爲圓成故。唯理是圓成。而智非圓成
　　抄云。論分依他種子無始法爾六處殊勝（云云）解云。六處者。若十二處門者。總以八識爲内六處中第六意處。若十八界門者。以前六識爲六識界。以七八二識爲第六意處。今就十八界門之六處。六無始法爾六處殊勝。而六處者言總意別也。謂六處中意取第六意處。其意處中意指第八識。第八識中持此種子故
　　抄云。無由列於二十三祖（乃至）無由信於崖台岳（云云）解云。二十三祖者。付法藏中所叙二十三祖師也。第十三師者龍樹菩薩也。衝崖者南岳大師也。台岳者智者大師也。此師資相承如次下所出止觀文
　　抄云。有魚即好莫憂難釣釣我心性何更出性（云云）解云。此止觀所叙之釣魚喩也。有魚即好者。釣針下水中時。魚若飮之者方知有魚。此時云好也。將得取魚故云好耳。次莫憂難釣者。魚力強雖不即釣得而勿憂之。終可取得故。謂既飮針之魚何終不得乎。次釣我心性。何更出性者。喩之所含法也。若以觀行之釣針入煩惱之魚時。雖煩惱力強終滅之。此即煩惱不出法性。故易顯行終成也
　　第五卷
　　抄云。我法非有空識非無（云云）我法者遍計所執也。空者圓成實。識者依他性也。此即遣虚存實之重意也
　　抄云。如是諸法皆不離識總立識名（云云）解云。如是諸法者指上所出之識。自相識相應等五唯識諸法也。皆不離識者所擧五法皆不離第一識自相。故立唯識名。謂心所與八識心王相應。故云不離識。又六境識之所變也。故云不離識。又得四相等二十四不相應識之分位法也。故云不離識。又圓成是識之實性故云不離識。依此義故雖云萬法唯識。而存識自相識相應等五法之有。只以不離識義邊立唯識名。所以號爲宗耳
　　抄云。天台花嚴同乘同劫（云云）解云。此二宗同名佛乘。簡他縁覺心菩薩乘。又三劫行中倶第三劫行故也
　　抄云。天台言世諦一一事相攝一切事相者此同花嚴相是圓融（云云）解云。天台意相攝之言顯相即義。故云同花嚴相是也
　　抄云。法華止觀談祕教不能傳（云云）解云。摩訶止觀中不見此言。但現其意歟（可尋）
　　抄云。若離等者顯佛自證（乃至）離佛加被因人不知（云云）解云。佛果自證若顯教十地菩薩。若眞言十地菩薩。都不知之故云非諸因位之境界。但由如來加被力密教之等覺十地菩薩得入其室也。顯教菩薩不受加被。非機故
　　抄云。問疏主不見彼論如何疏意依彼論耶（云云）解云。上出疏第一文成此疏意引金剛頂經開題言四種言語不能及九種心識不得縁之文。而結語云。此等與疏其意全同（云云）故難疏主不見摩訶衍論。何依彼論乎也
　　抄云。雖云第十心之所縁而此心通二門不二（云云）解云。二門者眞如與生滅也。第十之一一識中。若縁眞如生滅二門之識不縁不二門。故云又非一一心之所縁也
　　抄云。答非但顯教教道菩薩（乃至）乃至如來非境界故（云云）解云。疏十地菩薩非境界者。顯密十地菩薩若離如來加被非其境界也。而佛以昔悲願住神力加持。開此眞言境界。令顯密十地菩薩普倶見聞之。若唯付顯教菩薩爲此談者不局十地菩薩。亦可云如來非其境界。顯教如來尚不知眞宗境界故。然今言菩薩非境界不出如來。爰知。顯示顯密一切因位非境界而除果位也。今兼顯密故。唯擧菩薩不出果位。果中密佛知故。顯佛亦出同以果位故（師説如是可思之）
　　抄云。問若爾顯密諸菩薩等（乃至）凡夫尚爾何況菩薩（云云）解云。此一問答似與上相違。上云普無簡顯密開觀照門。今云唯密菩薩聞顯菩薩不聞故。但此問答意云。若唯住顯機。其密機未熟之菩薩不聞眞言境界。非機故。其理顯然也。若顯教菩薩密機方熟者。佛以加持力令彼聞密教。但彼人密機熟故名祕教菩薩。不關顯教機。今即示此意也。上釋意不論今時機熟。只依本所學爲談。所以不相違
　　抄云。意云五部互圓融者總標（乃至）有上四部圓融中故（云云）解云。上所出之金剛頂經指歸文示十句圓融。但現文擧二句餘影顯之。言十句者以佛部對金剛部等四部明相即。圓融有四句（可知之）。次以金剛部對餘四部明相即。圓融亦有四句。但此中金剛部與佛部圓融前四句中有之。所以今不取之。餘金剛部寶部相對。金剛蓮花部相對。金剛部羯磨部相對之三句圓融取之。而足前四句爲七句。次以寶部對餘四部明相即時亦有四。此中寶部佛部相對。圓融第一之四句中有之。寶部金剛部相對。第二之四句中有之。所以今不取之。餘寶部蓮花部相對。寶部羯磨部相對之二句圓融取之。而足前七句爲九句。次以蓮花部對餘四部明相即時亦有四。此中蓮花部相對第一之四句中有之。蓮部金部第二四句有之。蓮部寶部第三四句有之。所以今不取之。蓮部羯部相對之一句取之。而足前九句爲十。是云十句圓融矣。指歸文中不出羯磨部者。成上四部圓融中羯磨部圓融。皆顯了更無餘可相□之部。爲表此義故文不擧羯磨耳（師説如是可思之）
　　抄云。此乃以入法界體性三昧（乃至）如彼法性窣覩婆耳（云云）解云。入法界體性三昧修習五字。所以知五字即法界體性也。三密相應故成此義。謂意密之三昧即語密之五字故也。然此五字者阿縛羅訶佉也。此五字是如次地水火風空之五大種子字也。能生之種子即法界體性義上既成了。所生之五大豈非法界體性乎。故以三摩地軌此文成六大即法界義耳。但文説五字故顯示五大之法界。此則付有形之大而説故也。如卒覩婆有形故唯説五大
　　抄云。何況疏七云若見馱字門（乃至）由此大師正判六大能生諸法（云云）解云。此引疏第七文證六大言法界體性義也。問。所引疏文只云諸法以法界爲體也。如何以此文可成六大引法界義乎。答。六大能生四種法身三種世間等諸法者。是今宗常言矣。上所出之即身義文等是也。然疏第七云。以法界爲諸法體。故知。法界是六大之名也。諸法體者顯能生義。若爾爲諸法體之法界。豈非諸法能成之六大乎。故引此文證六大法界義耳
    永暦元年二月六日移點了？之本也
