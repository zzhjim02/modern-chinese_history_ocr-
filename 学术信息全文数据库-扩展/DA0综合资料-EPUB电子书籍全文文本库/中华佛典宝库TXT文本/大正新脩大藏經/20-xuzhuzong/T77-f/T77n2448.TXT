2448

諸法分別抄

身心本元事
六大事
五大形色因縁生事
五大本末分別事
五大通名輪事
五大五色中何爲本事
法性内五大世間外五大分別事
五大重立離散本末事
五大相剋相生事
五大假實分別事
五大重立次第事
諸法能成六大一異事
五字門四萬六大分別事
五字有點無點事
色心法體形色同異事
以上十五箇條畢

身心本元抄東寺頼寶記

  　身心二法共雖實相體。顯密所詮旨趣各別也。常途意無明寂眞理爲所入體。故以心爲能入。是則法性體無色無形。但有功能。故證此理無分別智獨施其功也。相人體等縁起事法故。假名無實當體實相之義終以無之。然眞言家意色身實相義諸教不共也。五蘊和合依身一一相好皆理智不二總體。各法爾道理也。一一相好各與法性深理相應法然不壞故。因縁生事法當體即是實相也。即事而眞所談自宗獨存。又事理倶密上辨體用時事體理用也。其故一切理趣是五色五形。乃至一切色形各各功能也。阿字不生黄色方形。金剛不壞形色。以爲其體等也。疏一云。如來金剛之幻○縁謝即滅之機興則生。即事而眞無有終盡（云云）同七云。復次世尊以未來世衆生鈍根故。迷於二諦不知即俗而眞。是故慇懃指事言。祕密主。云何如來眞言道。謂加持此書寫文字以世間文字語言實義。是故如來即以眞言實義而加持之。若出法性外別有世間文字者。即是妄心謬見（云云）^5□上人釋云。眞言之事能生本顯教之理所生枝末（云云）此等釋文皆成此義。顯教中皆云假人實法。唯眞言教談人本有。是則因縁和合全法爾道理旨説之故也。然此人身即是色相爲體。此身上具理智徳。三部門時理智爲所具蓮金二部。身體爲能具佛部。是心勝劣義也。祕藏記云。胎藏者理也。金剛者智也。界者身。持金剛者身。身即聚集義也。言一身聚集無量身（云云）此義以一身爲能具總體。以理智爲所具二種也。況縁起身心共雖事法所攝。心近理。身當體是事也。是故諸教多名心理。然佛果内證遮情表徳二門是別也。約心論體。以遮情爲極。約身論體。以表徳爲功。是故表徳實義。但依色身實相義也。心所作但以道理爲先。身所作直以色相爲本。身心二用如次表徳遮情二門也。淺深分別誰遮之乎。祕藏記云。據人喩。四大和合所成之身是則體。手足屈伸取捨是則用。眼耳等一切好醜是則相。地水火風是則性（云云）是體相用皆就身論之。十界曼荼羅性徳豈出身分乎。大日經開題云。上從大日尊下至六道衆生。住各各威儀。顯種種色相。並是大日尊之差別智印也。更非他身（云云）是世間十界當相。住自三昧威儀。全大日尊普現色身四重曼荼印成也。又祕藏記中本不生爲體即曼荼羅諸尊各各身也。三平等爲宗。一身具無量身。自他平等義也。三昧爲用。迷悟深淨上轉下轉等也。是於佛身上分體相用。皆成立曼荼羅。更無開心性。就中寶篋印經等意。説五輪塔婆爲九聖所歸極處。是六趣衆生悟入所歸處。四種法身能生所依處也。聖位經云。爾時金剛手等無量聖衆。各還本位轉成五輪（云云取意）又云。自性及受用變化并等流。佛徳三十六皆同自性身（云云）自性身者。六大法身五輪塔也。禮懺經常住三世淨妙法身者。又當之。寶篋印經。此法界塔婆下自無間上阿訶尼吒イタルト（云云）是説十界凡聖所依體也。疏六云。梵音制底與質多體同。如第三重曼荼羅。乃至次第増加。中台涅槃色最居其上。此制底甚高。又從中台八葉次第増加。乃至第三隨類普門身無所不遍。故此制底極廣（云云）四重圓壇聖衆同依止制底義也。凡上轉極處必至下轉元本。顯密聖教不異端。制底者五輪塔名能造法位六大。十界色身從此而起。終亦歸入五輪塔。唯眞言法中即身成佛（云云）大師即身成佛義。得名皆依身表名。即是此等義也。色心不二諸法法爾之時。身心二法實雖無勝劣前後。假存能所起論優劣初後。凡用就體。分理體智用之道理。以身爲能起勝體之義。是一心意乎。

　　問云。顯密教法雖異。善惡作業皆以心爲先導。是通例也。法相大乘依三界唯心經文。萬法唯識所變爲宗。三論家由八迷成縁起。以八不正觀至悟入。皆是心上迷悟也。法花一乘一心三觀一念三千。皆以心爲根本。花嚴經心如工畫師造種種五陰（云云）或三世一切佛心造諸如來（云云）十界種種五蘊。皆是心造法也。説楞伽經云。未達境唯心。起種種分別。達境唯心。已分別即不生。知諸法唯心。便捨外塵相。由此分別息悟平等眞空（云云）達磨一門以之爲極。觀無量壽經云。諸佛如來是法界身。入一切衆生心相中。是故汝等心想佛時。是心即是三十二相八十隨好。是心作佛。是心是佛。諸佛正遍智海從心想生（云云）善導一家以之爲要。是以觀經十六想觀。皆是心法上建立也。起信論三界虚僞。唯心所作（云云）又唯是一心故名眞如（云云）唯識論云。不解觀心欣求出離。哀愍彼故説唯識言（云云）達磨大師血脈論云。三界混起。同歸一心（云云）清涼國師還源觀云。三界所有法。唯是一心造（云云）諸經論文。諸大乘師。同以心爲本體。密教何必大異乎。況密家意身心共本有義爲宗。故雖明色心二法眞實義。以色望心論本末時。猶色所造心能造之體也。故宗意三句五轉事業。皆從菩提心而生。疏三云。此心猶如幢旗。是衆行導首猶如種子。是萬徳根本。若不發此心亦如未託歌羅羅。則大悲胎藏何所養育。自不能建立善根。況復爲人師耶。是一衆生成立。如先自過去無明行識支一念起爲種子託胎中。而後以母胎養育一身成就。菩提心爲種子。一切智人成立也。又九云。如大將於高峯之上建立幢旗。備見山川倚伏敵之情状。指麾百萬之衆。動止言一離合從心。以戰必勝以攻必取。若拙將暗於事勢。又失幢旗。則人各異心不敗不旋踵（矣）如是淨菩提心爲萬行幢旗○住中道第一義諦。山上安固不動。以健行三昧普觀十方。悉見○諸地通塞障道因縁。故能攝持無量功徳。普護一切衆生。凡有所爲不可爼壞也（云云）此意安住佛果法城。以菩提心爲主爲本。事業成就也。又疏一云。入佛智慧有無量方便門。今此宗直以淨菩提心爲門。若入此門即是初入一切如來境界（云云）般若僧正疏鈔云。凡入眞言有三門。即三業○其三業中以心爲主。隨心分別身○作業。隨身引導件二業。以心爲首。故云入眞言門住心品。不云入眞言門身口品。以勝攝劣。擧主從伴（云云）法身三密觀云。因果倶時者。謂心名爲因也。色以爲果。所以者何。一切色法皆一心所造也。此心色本來本有也。不生不滅。不即不離。不一不異。故曰因果倶時（云云）金剛頂經義訣云。色相境界智所變故。智性無礙無量用故（云云）疏十云。以一切法乃至顯等色萬類差別。莫不從心分別而有。今此阿字門亦不從外來。但從心生。無別來處（云云）此等諸文皆心身二法。如次本末前後次第義也。密家豈非以心爲基乎。就中大日經意。以如實知自心爲一部要門。衆生自心品即是一切智智。如實了知名爲一切智者。此法門遙超餘經。疏一云。雖衆生自心實相即是菩提有佛無佛常自嚴淨。然不如實自知故。即是無明。無明顛倒取相故。生愛等諸煩惱。因煩惱故。起種種業。入種種道。護種種身。受種種苦○自心自見苦樂。由此當知。離心之外無有一法也（云云）十住心淺深則此如實知自心上建立之。夫自心所變外亦存何法乎。疏七云。三界萬法唯是識心。以因縁變似衆境。乃至修瑜伽者有種種不思議事。或能面見十方諸佛普現色身。亦皆是心影像。以心本不生故。當知影像亦無所生○如影自無定性行止隨身。心影亦爾。以心動作戲論無一念住時故。世間萬用亦復爲之流轉。了心如實相時。影亦如實相故不可得也（云云）密家身境寧非從心起乎。凡色心二法中色闇鈍爲性。隔礙功不自在故。不動一處。不遍異所。其相麁影。其體昧劣也。而心慮知爲性。無礙爲徳故。常居内速疾隱祕。施神通自在力用。覺了猛利。作周遍法界功能。於一念中雙照善惡。雖在一處遍一切處。不動而動。動不動生佛不二觀門。迷悟即一知見。皆是心作業也。覺煩惱即菩提。得生死即涅槃。即心即佛大利皆以心爲體而諸法生起外從内出。麁從細生。爾者麁色何生細心乎。加之菩提心論云。凡人欲爲善與惡。皆先標其心。而後其志成（云云）非啻菩提心爲出離行果本。世間一切事業必以心爲先導。然後成其事業。眼前境界法爾所起也。依之安下轉縁起衆生。六趣輪迴變相煩惱業苦次第也。其造業感果種種展轉。皆從内心煩惱生。又十二因縁中念無明爲元初。造現在識支等果報。依正報一切諸法。皆是心所造也。復次就身心假實相思之。三界諸天自下至上。果報勝劣次第法爾所作也。其中欲色二界五蘊所成。無色界四蘊所成也。身心麁劣假法故。上界殊勝果報現起之時。色相既但存心相。是心實法在元細位故也。凡顯密二教未立談以前。法爾有如是事業。云何眞言教意。以色爲本。法爲業用乎。忽招世間相違失。又皆三句五轉配立。豈非自教相違乎。次會違文。即事而眞實義。以五蘊和合事法當體。爲法性深理相應内證（云云）以諸佛凡證菩提心所造色身事法。望常途一心縁起影像。爲内證相應眞實也。^5□上人釋等皆此義也。於密教中論身心本末勝劣之曰。五智奧源却絶餘經相望義也。何以異門成異門耶。次遮性表徳中以身色事法爲表徳（云云）表徳實體渉兩部也。身心共具色相。本有眞實功徳也。仍兩部曼荼諸尊人相本有義表徳至極也。十住心論釋云。祕密莊嚴住心者。究竟覺知自心源底。如實證悟身之數量。所謂金剛界會曼荼羅。胎藏界會曼荼羅是也（云云）金剛界三十七尊曼荼羅。經中三十七尊住心城（云云）是心所現尊也。疏一云。譬如金師以巧方便以金作種種異物。雖皆是金而各異名故。今毘盧遮那亦復如是。於薩般若平等心地。盡作諸佛菩薩。乃至二乘八部等四重法界圓壇（云云）又云。

    佛從平等心地開發無盡莊嚴藏大曼荼羅（云云）此意胎藏曼荼羅。又從心開之也。爾者心造上兩部曼荼聖衆。或辨體相用。或立十界異也。總而言之。於兩部有淺深無淺深異也。他門胎藏爲淺。金剛爲深。依之修胎因。金果證諸尊瑜伽(并)依胎而修即此義也。自門有淺深二義。約淺略兩部互有淺深。據深祕者不二平等也。所謂胎藏有二。一蓮華胎藏。二包胎胎藏。金剛有二。一本有金剛。二修生金剛也。若以蓮華胎藏望修生金剛胎深金淺也。若本有金剛望包胎胎藏金深胎淺也。若又蓮花胎藏與本有金剛對之。包胎胎藏與修生金剛對之。兩部一致不可有淺深。而此建立中無淺深實義也。互有淺深假説也。爾者何今以假説爲所立實義。次以輪塔婆爲四種法身所歸義。寶篋聖位二經説等實如是。然而六大法身何局身乎。若通身心爭不成心爲本所立義乎。況疏此中祕密以心爲佛塔（云云）實心所成塔云。義爲深祕者乎。又論即身成佛（云云）疏即心成佛（云云）智證大師釋。身心優劣難分之旨明。誰伸尺測虚空（云云）爾者必以身爲本。所立義難成者也。宗義趣猶難決。爾者如何。答云。法爾門之曰。身心體性各住本源。雖無勝劣本末。且依隨縁門論能造所造。密教意實又重重也。其中心爲能造。色爲所生之諸文。多順常途教義也。常途意説頼耶縁起談眞如金通。眞如亦名一心。是心智至極無分別處號眞如。萬法皆歸此理故名且心也。起信論唯是一心故名眞如（云云）此意也。而理趣釋經十住心論等。顯眞如從眞言吽字生義説之。吽字是色塵之文字。眞如法處義也。大師御釋翫一心利刀顯教。揮三密金剛密藏（云云）是故談一心所造經論諸文皆約眞如縁起也。密教中六大爲能生。故知能生位自有色心。所生位又有四曼色心。爾者如上云唯心所變之諸文。六大中且約識大明能生義。然而此中兼存五大能生義。所謂大日經意菩提心者總通一切智。若明其體五字門義也。疏中以五字門名一切智門五義此意也。而身心二法雖本有倶時。若以二法各別論者。色心不二義難成立故。色心互生互住。五字即五大種子故。五智從色法種子起。從色生故五智還居能造身塔。五智即五輪塔也。菩提心先依託色身可生。彼法相等談心起必託内境生故義。又淺教還相同密家意乎。大師二教論身心互爲所住義明。若以金剛智門爲體論者。擧一全收故。色相境界所變義成立。密家萬法唯心諸文皆不出此義也。若以胎藏理界爲體論者。萬法攝持故。五智又五大所造也。何法離身先義有乎。其中先心以依身爲所住。如火在木中。心起又似火傳薪。離身心獨云何起耶。身心二法如寶珠與光明。身爲體性。心爲相用。理體智用義何相違乎。胎藏本有理體。金界修顯智用。皆以此意也。依光照見珠。似珠從光生。隨縁修生曰。以心爲先導義此意也。但修行方便門。以心爲本。諸文且依二義也。一符順常途義。二三密用別義也。初義三密中身語色法即是體也。意密心法即是用也。然此意密方便廣大遍滿諸法。是故九種住心偏以心法爲體性建立諸法。今眞言門又符順彼教。以意密方便教示衆生也。猶是以一心利刀截煩惱柴薪之義相同。次三密用別義者。身口意作業隨用作之。勝能各別也。若修生顯徳門以意密爲先。菩提心爲先導。覺生死不生住菩提眞道等。皆此門也。不轉肉身。不斷煩惱覺知之。皆意密作業也。而内證萬徳門以身爲本。表徳曼荼境界無盡莊嚴標幟。皆身密事業也。又利益衆生門以語爲本。以入眞言爲宗教名。故説法無等比。聲字表實相。兩部經王流出。皆語密功能也。依之大日經住心品廣説三劫六無畏等行者修入相。密印品諸佛大莊嚴内證法界標幟等。種種色身密印説之。眞言藏品隨一切衆生本縁性欲。十界眞言等説之。加之諸佛同行必發菩提心。果徳必現神變。利他皆説法教。如此義門不相亂有之。故三密功用各別也。衆生不轉門時。無明煩惱之心爲先。是文隨縁門故心爲本。然而無明一念動起位。五蘊必具無明一念。從色蘊生也。無色界無色陰義。是無麁顯色也。成實論明微細色。大師云。麁色雖無細色非無（云云）涅槃經云。無色界天衆見如來涅槃。啼哭之涙猶如春雨（云云）大乘意皆帶微細色。故知細色猶在心法中。色隱心顯義存之。色當相宛然無能所縁之差。無相無縁法也。心法帶相分有能縁所縁義。故有相有縁法也。是故色細陰心麁顯癡鈍明利二法心身似有勝劣。然而速疾隱祕義又通三密。疏一其身口意速疾隱祕難可了知。況意業於三密用大門顯勝能。身體於體大本有門成所依。身心相望重重故。且約淺略者心勝色劣也。其義如所難。若論深祕聖見。色身當體五大所成第九識理爲體。故身體心用優劣分明也。大師性靈集法性身塔（云云）疏釋於肉眼雖見麁色。於佛眼者見微細色（云云）大師凡夫目雖見破聖見常住（云云）若理體存細色。身爲本源義。何以凡情測之乎。故論深義時。心法圓明體之處。必五大五輪形相可有之。仍於心言相待絶待二義具之。且一往相待門邊。六大能生中先約識大論能生。若剋性絶待門前心言。又通色心。所謂質多心與干栗多心是也。是以聲字義能生者。五大五色以不二絶待故。二法獨立唯謂之心也。凡經軌中能生所生建立義門無盡也。菩提心論阿字者。一切諸法本不生義（云云）大日經能生隨類形文。而疏約本旨明阿字義。大師以此文爲六大證文。然而大日以^h□字爲體。擧一全收故。是先説阿字文也。此等説約地大判能生。金剛頂義決^5□字法界種相形如圓塔（云云）是則約水大論能生如此。或祕藏記意以^□字門名法界諸法種子。^h□字塵深義也。一切世界建立以一塵爲元初。南方寶生尊得名可習之。或以^h□字門説能成衆務事業。世界建立從風輪成立。悉曇字母中^h□字爲初。^h□字終。疏中本不生法。一一從縁生。法互能生成（云云）本不生者^h□字也。從縁生者^h□字因業也。^h□^h□字末韻義故。^h□又從^h□生。又大空三昧示空有義。行者自心感善惡報云。事疏家釋中處處有之。無畏所傳五宇五佛宗義。以空大爲中央大日。四佛從是生起。以識大心法爲能造之義。前前聞明了。又是空識二大爲諸法能生。大師即身義如此。諸義兼備。總立六大爲法界體性。今何以識大一門失餘大本徳耶。凡自宗意判色心二法。可有四重祕釋。一淺略釋。色法隨縁假法心法不變體性也。心本性雖一圓明如如。依行者觀心因縁。諸尊形色尊卑重重也。二深祕門。心本性理體色性處事相也。常不離事理。共本有。本末能所分齊自是各別也。花嚴法界與一塵理勝事劣。如辨事理一際無礙等也。三祕中深祕中深祕門。色心實相平等不二也。色必具心大。心亦備色形。共六大爲體。無有藤劣。是則五大六大開合不同。上若開六大成身心。理界大日五大所成。智界大日五智所成歟。而色心不二故。兩部大日各具六大。是故身心二法不離不二倶居體性也。四祕祕中深祕門。色自性本源各各示體。法然不生也。心周遍徳用法爾瑜伽互相渉入。其義至下可成立。上來四重初同三乘。第二同一乘。第三金剛界意。第四胎藏界實義也。上所言心造諸文。心工畫師等經説。第二重義也。金剛頂義訣法身三密觀等文。皆金界識大修生門義。當今第三重也。猶是一法界平等法門。眞言中心法遮性門義故。准一理眞如顯乘也。今所立第四重義也。是色法爲至極。多法界表徳門實義也。後二門中第三第八識質多圓鏡智上所論。今第四重第九識法界心王建立也。干栗多心故心言而色法也。性靈集云。遮那阿誰號。本是我心王（云云）是干栗多心體即中央毘盧遮那法界王義也。四重圓壇建立心地即當之也。聖位寶篋等五輪法界塔亦此重也。疏心塔釋且心法上形相同制底言。是色心不二門義也。色心各各自建立也。執淺不可忘深意。次上下二轉共以心爲本者。常途所判也。今眞言意不爾。先約上轉門云之者。一切衆生心中有八葉心蓮。四方四隅鬢葉具足。是最初羯羅藍時含識體也。自此體支分開出成立五根。一身支體悉以此心蓮爲精骨。即是眞實心體也。經中常住妙法心蓮臺（云云）此中心者干栗多心。是色法中實非縁慮心也。然此干栗多心照了徳帶之故。此心蓮花中法爾有圓明月輪。是即心法也。而今教發菩提心者。此心蓮花中觀阿字發素光色。此光即月輪發明知見。依之心蓮花先開。覺了即生。然則發菩提心義。開先干栗多後發質多。同時雖無前後麁細故論前後者。色爲本發心法名自宗發菩提心也。大疏云。如俗言○開意解。是則世間醫道等傳習云。衆生心藏必有九穴。若發慮知時先開九穴。然後發縁慮云。故今内法觀行又先開心蓮。次發慮知之旨釋成之。故知發心修行縁起又以色爲本也。順常途不可難之也。下轉縁起又同此義。倶舍頌判十二因縁。最初云宿惑位無明（云云）頌疏釋（云云）頌疏釋云。過去煩惱時五蘊悉攝之。無明増故總名無明（云云）以之思之。過去生五果圓滿位起一念無明。此即同時色蘊爲依生之。若爾無明又色爲依而起。何最初唯心法可云耶。然常途意色本心末義不存之。故無明爲最初論縁起也。而約實義者。依前果發後果。煩惱業苦如車輪。無始終。釋論起業果報後生業識等。縁起即此義也。若爾者密教約實義談縁起。故色本心末義明之。顯教不知體性見縁起故。心本色末旨談之。依身不同。所起念隨異也。心善惡即是依支分上功能。故身若住正位心必明了也。密觀心自内心妙白蓮八葉正均等自性清淨本分起故。所起信心即大圓鏡智圓明心也。能起本心是。不空心要云。初發菩提心即大圓鏡智干栗馱耶心云。色心不二絶待門上心言。具心心不二之心。淨菩提心之心言又存二心。故即大圓鏡智訖里娜野心（云云）大師御釋表十界。皆是自心佛之名字（云云）彼自心又不二心也。如珠體清則光淨。此教中以印眞言立修行相。然後成觀心即此意也。六趣衆生隨形心。所起心念勝劣明昧大異也。可思之。次迷悟相望無礙周遍等。大日經如實知自心。又是實蓮月不二之自心也。開之釋云。心自證心。心自覺心（云云）初心心蓮心也。證之言表此義。是所證至極故。後心鏡智心也。覺之言表此義。是又心蓮心月本末前後之文也。不二一如之自心名字存遮二詮一旨乎。所作皆是用大建立也。金剛頂經云。歸命毘盧遮那佛身口意業遍虚空（云云）大師云。法佛三密入纖芥而不迮。亙大虚而不寛（云云）六大無礙云。體大上用大也。用大三密共周遍。何限心乎。三密中論體用。又身體心用也。譬如日月體形色雖有分齊。光用遍空中廣照物。覺了廣遍神通遠施等。皆是用大功力也。知無礙周遍等義所造上三密別徳也云事。況六大上五字門等種子存之。是世間文字六大法性種子也。種子字也色心二法中是文身非心法。心法已從種子生。何心爲能生乎。密宗實談不可不傳。不可不知（矣）。

六大事頼寶口空覺上人記之

    今眞言教法爾隨縁等無量法門。雖區尋其實體。通以六大爲體性。凡顯密二教教門雖多端。顯教以眞如爲體。三乘五乘六度四攝等種種法門。皆於眞理上建立之。眞言以六大爲體。三密四曼十界依正等。同以六大爲所依也。彼眞如者道理之所極論其實體者。唯有功能無有形相。無分別智之所證一心靈明之體性也。色相境界一切作業悉遠離之。此故以名言不可施設。唯理智冥契相應不二爲其體也。今眞言所立六大法體則不如是也。形色性類具足輪圓。其體亙事理。其徳包凡聖。所謂色法五大。心法五智。開立之云六大也。心色雖異其性即同。故色相具縁盧。心理亦帶色相。兩部大日同具色相。理智圓塔共有形相。是即事而眞大宗。性相不二深旨也。所謂五大者。方圓三角半月團形也。其色則黄白赤黒青。其種子是^h□^h□^h□^h□^b□也。五音五氣五香五藥等。一切作業無邊色相悉具足之。能爲諸法能生居法界極位。是號法界體性也。其故若就形色云之者。方圓等五形是本體也。自餘高下麁細等種種色相。皆是支末也。亦約顯色。黄白等五色即本色。餘顯光明等一切色皆是末也。如云顯形者表色亦爾也。五佛威儀爲其本諸尊作業是末也。如是本末諸法中通有之。所謂五音爲本作一切聲。五味爲本造諸味麁。乃至五方五時等。無量無邊作業。皆是具本末。各各本位即是五大五輪功徳也。若不達此性相者。唯是因縁造作法非實相體。小乘分假實四大。大乘作事理分別。皆不知此法爾瑜伽事理法性實義故也。今眞言教獨立此義。以六大爲諸法體性。内證實際建立佛身形相。衆生妄體開示即身成佛。凡身即佛義。皆是以六大爲法體也。問。方圓等形縁起事相也。隨縁起滅無有定量。何必五形五色相應。又契當法性歟。深理乎。答。一切事法皆自因縁起義。實夫爾也。於此中。因縁生法亦非後然。必法與理相應顯現其形相。因縁所生共法界也。法界者即諸佛體也。依之云之者。五大五色等皆與法性深理相應顯其形也。一一切五種法性雖無量。今且擧小分釋其所由。一一五大有五種義。一法性五徳。所謂^h□^h□^h□^h□^b□五字門義是也。二形色。方圓三角半月團形是也。三顯色。黄白赤黒青是也。四觸塵。堅濕暖動無礙是也。五業用。持攝熟長不障是也。於二法大言其相應義者。先地大者^h□字不生形也。法門雖無量以本不生爲實相源故。若法生必可有滅。本來不生今則不滅（云云）不生不滅即是不動轉理也。此安住不動理爲諸法本。故必帶^h□聲。聲聲一切音聲爲根源。而遍諸聲中。音響轉異^h□。遂不動開口勢即是以^h□聲故也。而此^h□字不生理顯形之時是方質也。一切形中四方怉等貎。是安住不動勢力在之故。依持之諸法止住一切。皆方形徳也。是則方形與本不生理相應示現形故也。次黄色者是増味義也。衆色中加黄色。必其色増光遍諸色不違背。不失其性。是則色法中増益義有之。雖遍衆色黄色不違故不失本自體。堅固不壞性示之。如彼^h□字遍諸音不失自體。此故黄色爲金剛不壞地大色事。其理必然也。本不生及生及安住不動轉與黄色相應。法爾道理也。次堅義者。雖多觸塵堅體成萬法之依。任持諸法之義有之。即是上來黄色與方形性觸受身體之時。自然成堅徳。全非別法故也。次持義者。五大於諸法成其徳時。持攝熟等徳有之。其中任持義獨以堅體施其功。理在絶言。皆是^h□字不生深理在事法中成各各葉用。一一色相一一作業無不法爾法性徳用。約實云之者之者。事法是體法性亦徳用也。徳體互不二也。事理即一如也。世間事法外云有法性者。即是妄心謬見。非祕密境界也。次水大者。^h□字門離言説理也。謂^h□字者字體言説故。離能所分別言説。此云離言説理也。即是^h□字門實義也。^h□字脣内所發水氣所生也。一切音聲必從水而生。所謂人唯中有風名昌陀南（變内風）今此内風與外風和合之時。至齊下與腎水合。鼓水生聲。仍水爲因風爲縁。聲始起。此聲觸七處正成言語。七處攝三内。攝三内云之中。脣内正發言説之處也。是故^h□字脣聲。即一切言説體以之。一切情非情發生音聲。即皆水氣所發也。若無水氣必絶氣息。言説何生。如是^h□字當體即言説故。外無言是云無言説。非寂滅無言也。如彼眞如法性離言説者。皆是言説當體不見能所之義。楞伽經云。刀不截刀。指不指指（云云）即此意也。金剛頂經説悟菩薩云離言我所能（文）可思之。次圓形者。不住一處。旋轉無窮形也。古人云。不住一縁。如圓珠安玉盤（云云）是則水性隨器不定之貎也。又是言語無窮水轉之義也。善惡是非一切名言隨義而無有窮盡。彼水性法爾與成圓相。大海江河水乃至小池露滴等。皆顯圓體。即是^h□字言説無窮轉法性也。次白色者。自體潔白不爲垢所染。而還隨一切染。而不違背義也。一切煩惱必由言説而起。若癈言説妄染更不生。仍離言法生必帶潔白之色也。又離言故言語之體還無窮盡義。能應一切法立其名字。今白色隨染不違亦是此義也。次濕性者。觸著諸法令攝收不離。即是水氣無性故。通徹諸法遍在内外。是故令他物歸一處。此云濕義也。依名字著其體。聚集多物令歸一處。是即水大所作也。次水大者。^h□字門離言説理也。謂^h□字者體言説故離能所分別言語。此云離言説理也。一切言説如從水氣生。人喉中有風名憂陀南。與外風合時至臍輪打腎水生聲。仍水爲因。風爲縁。聲爲所生也。此聲觸七處出時爲言説。然則七處氣正出脣内窮極。仍脣内則言説正成立位也。^h□字則脣内聲也。是故此字云言説體也。依之云之。一切有情非情出聲響生言説。皆水氣所生。^h□字體也。眞如法性理離言説者。自體即詮表性。此外不待能詮故。一切軌持軌則者。皆是^h□字體也。言語體即軌持字體法門形故。諸法曼荼羅皆^h□字體也。楞伽經云。刀不切刀。指不指指。今^h□字門離言説義即是意也。皆是水大所作也。是法破地獄軌水爲西方妙觀察智徳。説法即水大^h□字門徳也。次圓形者。輪圓具足不住一性義也。一也一切法中形體不定。隨器成其體即是水也。是遍一切形不住一性義也。法若帶名言自性各別也。離名言善惡等徳相一切不定遍收諸義。是則水無定相。與^h□字離言説相應成其體之時顯圓形也。古徳云。如安圓珠於玉盤（云云）不住一性喩也。離言説無過無徳理顯此形。次白色者。遠離諸垢隨染不違義也。是又水大離垢穢。離言絶戲論色相也。圓形不住一性與白色隨染不違。顯形雖異理致全一也。世間水滴白色圓形不假造作。法然所作也。即是如此顯形衆色與法理相應自然道理。其意易知。次濕性者。攝取諸法不離散義也。水大無所不至遍至徳有之。周周遍諸法故還多法歸一。皆是水濕徳也。彼^h□字離言説性顯平等理。一味一相即是其成觸塵之時顯濕性。濕是散義。多法歸一。皆是水濕徳也。次攝者。濕故諸法聚集一處。不散故攝取義在之。大師御釋云。妙高山王八萬由膳那無有水大能攝之。壞劫隨風離散（文取意）如丸藥等者。以水濕氣令不散。爲其乾時水濕性似無之。和合不離皆是水攝收徳也。若爾者一切草木國土各各體成皆水大徳也。義決云。^h□字法界種相形如圓塔（文）若依此意成一切形不散離物。皆是圓形意也。次火大者。^h□字離塵垢法也。謂火性者熱氣猛利通徹諸法。令諸和合法。離散爲徳。若法離散微塵是極也。今此極微即塵體也。諸嚴淨具觸塵類成垢穢。仍^h□字塵垢義即是火體也。塵累自本垢穢故。此外有垢無染之物。如此離能染所染云塵垢不可得也。皆是火大所作熱氣徳也。^h□字者舌内所發也。舌則心臟枝葉也。心則火性故出支分成舌。息風觸此舌時成^h□聲。依^h□火性也。世間風大吹火性之時成聲者。皆是^h□字聲也。然而五處不分明故。於器界等者^h□聲不分明。觸人身舌端^h□聲忽發。可知是火大聲也。法性理離塵垢者。淺深重重義雖有之。論至極者煩惱即菩提。離能染所染名離垢至極。今火大成塵垢。此外有塵。不穢之義同也。次三角者。鋭利形也。刀劍等法一切草木等折破。即三角形分散諸法成塵垢作業也。亦是火大及^h□字義相應在法性名離塵垢義。顯形色之時云三角赤色也。次赤色者。熾燃猛利色也。一切天魔等向日光失眼精。是赤色猛利熾盛義也。今此赤色垢穢諸色意有之。五色中赤色必其色相遮眼之徳在之。則是色法強盛無過赤色。以色相覆法故。又相離塵垢義有之。此意如上又一切嬰兒等。必赤色見成敬愛。亦是諸苦所因貪慾爲本意也。火大自體塵垢故。離能垢所垢之義具之。今此赤色成敬愛境。生心垢意同之也。理趣經云。如蓮體本染不爲垢所染（文）即此義也。胎藏大日住衆生慾處。以赤蓮爲座。愛染明王住貪愛性故。住赤蓮花及日輪中。皆是火大塵垢三角猛利其意符契。次暖者。乾燥義也。依寒氣諸法凝結。若觸暖氣必離散。一切乾燥令離散之徳。皆暖性之所成也。又暖性至極成熱氣。熱氣吐其精即火大也。世間赤色三角（文）令一切草木歸灰。灰炭皆是法爾道理。所作非人切所作。一切作業與水不同相違性有之。一一作業詳可思之。次熱者。温育義也。諸法生事必依水氣聚集。然而無火大爛壞可流注。茲火大施暖氣之時。能令乾燥不壞其體。又不生。火大者諸法凝然不可生長。然火大生能温育令増長也。皆是火大觸類成徳之性也。更非別法也。次風大者。^h□字門遠離因縁法性也。風者動轉義。諸法離合不定。彼此移轉即風徳也。是則萬法氣出現形也。地水火法體上徳也。今此風大取業用。此業即法界體隨一也。非縁起用大事業。外典風者天地便陽忿也（云云）皆是色心二法因縁和合成立自性也。二法相應成一法。是云成所生一法。因縁二法不違害之義有之。是云離因縁也。中論若法因縁生者。成無生義（云云）依之^h□字爲因縁體。^h□聲喉内聲也。摩多位唯韻非聲。未成聲體至體。至體文因縁造作義有之。仍摩多前後安^h□字四點。體文初後置^h□^h□兩音意。摩多聲字未生位建立之。故不生字所攝也。體文聲字造作上立之。故因縁字所攝也。而因縁微細位即是作業也。古徳云。一微渉動境。成彼泰山勢（云云）因縁必自微細作業起。依之初^h□字名作業。終^h□字云因業也。總言之。五處三内業。衆縁造作字中。^h□字居最末。因縁至極聲也。是故^h□字云因縁聲也。今此因縁形音義。顯其體相之時成風大。萬法造作也。若無風大者諸法成立増長徳更可缺之。

　　次半月形者。大力形也。謂半月形者一方平旦安住。一方圓形不住形也。此二相和合成此。則白體成立能造作諸法義也。若只平旦缺動轉義。若但圓形安住徳無之。而今方圓具足成此形故。能守自體而成作業。即是風大有有力能壞諸法。義相稱形也。法性因縁生故。顯不生義。本不生故能成因縁。眞妄相和合。生佛瑜伽皆是風大半月形也。諸佛住教令輪身現大勢力。多於風輪中成之。則此半月方圓不二形相應故也。大日經云。^h□字名忿怒。即此義也。世間建立之時風輪居最下成半月形。又是法然作業也。與法性形色相應事。深可思之。次黒色者。覆隱義也。喩也。喩如水不動之時現萬像動轉之時影像隱沒。因縁生故。諸法本性形色覆隱隨縁不定也。互成能所。一相増明餘相隱沒。皆是黒色義也。依之黒色因縁生法理。及半月形相應更非別法。顯形二色。二色其相雖異一法本末也。全非別體也。次動者。因縁生義分明也。諸法若動移遍至一切。還堪然不壞離動作義有之。喩如車軸自體能動雖生諸動。常當中心而不移轉。風大動轉亦以爾也。自體能動還制群動。皆是與因縁生形音相應成其作業也。次長者。長養義也。諸法増長必依風大動轉。若離動轉無生長之義。即是因縁生義成長養業。其意易知。次空大者。大空則諸法相盡容受諸色義也。一切法體不出四大。若諸相皆盡即是空輪也。此空輪諸相倶時具足。非偏一相云諸相盡也。實形色都絶非性虚無。即是^b□字門等空不可得理也。等空理者衆相皆盡。一縁不住寂滅無爲此云空理。然此中萬徳倶生。不増不減義有之。其能詮則^b□字門也。^b□字^h□與^h□兩音具足字也。^h□聲則一切摩多盡之。如是摩多體文五十字門同時具足。即是^b□字也。仍等空理輪圓具足倶時成就。顯其聲塵之時成^b□楽字聲也。^b□等五字皆同音故。雖有此義竪論五字之時。第一清音也。第三濁音也。第二居清濁中間。兼清濁故等空義專在此字。依此義故五。五字終第五字通具足清濁。^b□等五字爲大空義有之。皆衆音具足義爲大空音也。次團形者。方圓不二衆形具足姿也。上三角下半月。合二相爲團形。若互見融入即是方圓不二形也。依之方圓三角半月團形具足圓滿。是則空輪形也。等虚空法性顯此形。其意易知。次青色者。衆色具足義也。五色中相違黒白二色是也。今黒白齊等和合則爲青色。是故青色有黒中間還兼黒白。然此青色帶光暉即黄色也。亦此青色顯了分明赤色也。仍五色中具足衆色義青色殊勝。此故以青爲空色。是暫四州中南州虚空獨顯空本性義有之。是云虚空色。若約實云之者。四色同時具足。一相無相即是空色也。仍無畏或釋雜色。或判淺青空。不空唯云青色。是則虚空上相待絶待二義也。其義遂不可有相違也。問。四大形色外立虚空形色事。大小乘教未許之。若立虚空實體。還相似勝論六句義中徳句所依虚空。甚可同内外乎。將又現見虚空曾無色形。顯何色質乎。答。見世間易解空疑法性難解空。淺智甚不足爲論。顯教中説虚空無色。皆彼隨順情機方便説也。又若現不見虚空云者。四州虚空隨須彌四方其色各別也。是則四處寶光映空所現也。諸法必因縁生故。空本性色與須彌光明因縁和合現相。虚空自本無色形者。須彌色依何可現青黄等耶。大疏一云。如振陀摩尼。自無定相。遇縁即同其色。然其實性不與彼同性。若與彼同性者。是色隨縁生滅時。寶性應生滅也（文）空色亦爾也。自本備衆色。倶時圓滿故。増強色無之。雖似無定色爲衆色現其色。可知空性則衆色也云事。依之衆色摩尼帶衆相義。與虚空有色義其義全同也。但勝論空只談虚空實體爲徳句所依。世間計度分別定量也。全法性相應義無之。今虚空者具足衆色。一相無相等義。即是與無相法性應契符内證深理以此空體諸佛普現色身之自證内極。若爾者即事而眞法性自爾空體也。與外道情所謂空實有義不可相亂。何爲難乎。次無礙者。衆徳輪圓徳也。若一縁増減於餘法有礙。今已衆相具足。故成無障礙義。皆是空與法性相應成此作業也。次不障礙者。依彼無礙於諸法不成障増上縁。令生長萬物。皆是空輪徳也。世間草木及有情非情。乃至法身果徳皆依空輪不障礙之徳。展轉増長遍法界。是皆空輪作業也。上來五大理事形色用分別之乎。

　　問。六塵諸法性類各異。^h□等五字聲塵五徳也。青等五色色塵不同也。如是類別必非一法。何色與聲五徳相配成同義乎。如云色聲者餘塵亦爾也。加之法性理非捨色心。微妙寂絶遠離塵累。何俗諦色相直相應不生離言等法性。五徳論一體不二義乎。玄師涅槃經疏云。水濕火熱。即爲同。非不可答之。此釋尤有理。今何立種種所曰論相應義耶。還同外道等臆度分別境。佛法中判如是義勢其證有何乎。答。六塵法體雖自性差別。法體不二相應義門有之。凡思諸法縁起必非徒然。彼此相望符契理可有之。皆是法性理冥合示縁起色相。若不然者一聲有五音。一色分五色。如此五香五味五方五時等。無量性類依何成之。法若無所由之縁起。更不可成。依之一切法中五徳衆類雖無量。必一類相應性徳法然道理也。是以大日經説五十字門。以不生故^h□字現形乃至以因縁故^h□字現。疏第七云。且如^h□者若聲若字擧體不生。當知聲字之義即全擧體不生（文）如云^h□字者。餘字亦可然。五十字形音義相應旨經疏定判也。全非學者今安。又疏第八云。若以此中意趣具觀世諦香花等。自然知彼色香性分。
無量方便觸物而生也（文）凡即事而眞談。直約諸法義誰疑之乎。聞聲知形。聞香嘗味。世間事法天然不思議也。今難勢之趣偏對執常途。似疑祕教。大日經第一金剛手與毘盧遮那問答有之。則與今疑問意同也。薩埵問云。佛法離諸相。法住於法位。何故大精進而説此有相。不順法然道。如來答説云。法離分別及一切妄相。若淨除之心垢心之諸起作。我成最正覺。究竟如虚空（文）疏第四云。釋此文既是有爲有相。豈能正順無爲無相法爾之道乎○汝欲更於何處求覓無相無爲之法耶（文）一段問答意。金剛手俗諦外存眞諦。疑直約諸法義。如來説俗諦即眞實。成即事而眞義。望文可見之。彼定師釋且符順常途明世諦絶名。今所立不二性徳中述瑜伽相應義。常途淺略以不可疑滯者也。

五大形色因縁生事

　　一切顯形色必因縁造作有之。乃至如隣虚不從縁生法無之。依今暫約六大形色云之。總別二二因縁有之。總因縁者。生一大之時五大互成因縁。一一大各五大所成故。如此五大増相減相雖不同。生一色之時必以五色。以五色成之。一形顯時尤五形具足作之也。次別因縁者。五大各具因縁。親疎各別也。且如地大黄色方形者。白和合生黄色。謂此二色互爲因縁成齊等色。自然是云黄色也。方形又三角與圓形和合造立之。其故圓形邊加三角。是則方形也。仍圓角和合成方形。此二形外無方形也。
　　次水大白色者。赤黒二色和合成之。其故黒色者衆極也。白色衆色始故。色所極必還初義有之。仍黒水生白波。又草木莖葉花等至極其中生菓實。其最初皆白色也。是則黒還體白義也。次赤色者。顯了明白色也。一切光明中日光獨勝。顯光皆隱沒。即是白色義也。依之思之。於一白色潔白分明。即是赤色之徳也。餘色皆隱沒。純白無相。即是黒色義也。如此赤黒和合齊等位。位是云白色也。世間白日耀天衆星失光（云云）是則赤色至極顯了義與黒色極衆相盡義二義冥合也。是云日輪明白色也。次圓形者。三角與半月具足成之。謂圓者衆形具足無減義也。而三角與半月一切方圓等形也。此二聚集不二冥合。是云圓形也。此義與空輪團形相類。但空輪顯二形帶之。水輪泯猶如雙非照。中道義可思之。次火輪赤色黄白和合色也。世間火色黄白相帶之。亦黄白二色和合成赤色。天然相也。是地水二大相剋吐其精之時生赤火。石中帶火。又波濤相撃時生火等。皆是黄白二色中含赤意也。三角又方圓不二形也。謂三角者三邊齊等上下不定也。仍帶四角方形之相也。三邊齊等圓形義也。上下不定隨縁而住無定相故也。次風輪黒色者。青赤和合色青色極成黒。其義易知。赤火成黒煙。煙是火精也。是故青亦至極成黒色也。凡黒色青黄赤白四色至極色故。實具衆色義雖有之。白黄二色黒色猶麁也。赤青二色強盛色故至極成黒。其相分明也。草木滋潤之時紅葉至極爲黒紫色。即是又青色至極成黒事。其義分明也。法相宗不立黒色。是則爲青色極不開之故也。半月形三角與圓和合事分明也。兩端スルドナルハ三角也。中間一邊圓一邊方即是團形也。仍火輪與空輪和合成風輪。世間火輪轉火中時風氣自成即此義也。

　　次空輪青色。黒白二色和合生也。黒白均等即即淺青色也。其形又圓形與半月和合形也。風空輪雜色雜形也。具衆色是云青色。備衆形是云團形。仍或云三角半月和合形。今且約白黒齊等必生青色義云圓形半月二齊等形也。總論之者只非空輪。前四大又各五具足義有之。故相應色形隨義多端。今且約一途成其義。相望義門無盡故。因縁體又不可局執。若得此意。或赤黒和合云成黄色。或青白均等成黄可云也。例如十六玄門。一字釋多。多字釋一。順觀旋轉。逆觀旋轉等。無窮義備之。亦釋論三對六重因縁。本遍末遍上下下上相對無量。准彼可思之。問。義若如是者。今此六大因縁生法也。若從縁生即無有性。刹那不住。代謝相推。何法身本有體性云四曼三密能生還因小乘六因所生義。未及大乘唯識所變非有似有事相。何況色心不二性空性起法門不可疑也。若爾者六大本有義何成立乎。答。此義實甚深也。宜分別也。凡因縁法爾義。隨教淺深重重分別有也先世間三種住心更不知因縁生義。六識縁眼前境貪之故。外道等諸法自混沌生。或梵天自在天等云起之。分雖談因縁。尋其至賾我體獨存。此我義自然本有遠離因縁。若歸此處撥無因縁失四諦道。次二乘偏覺因縁。云諸法六因四縁等所造。厭有漏因縁果。欣無漏因果。一切色心諸法縁生無性故遂歸滅體。此無所有。大虚空處建立無爲名。獨爲常住果。灰身滅智住此理亦是究竟證位也。此故一切有法皆見因縁生相。有皆盡云涅槃極也。次大乘因縁俗諦不變眞諦兩義具足以成中道。其中三乘教云俗諦因縁生眞諦不變體。遂捨有爲歸無。是證位也。法相五重唯識。三論四重二諦即此義也。一乘教談因縁本有不二義。離有爲無爲果量爲宗。不壞因縁而説不變不動法界。即是縁起。是故縁起實相直名法性。不變極際存因縁。是名常平等差別。然猶天台談縁起諸法縁起變造之性具三千不變本有。因縁不及法性立之。花嚴性起法門談縁起因分究竟果海不變本源。教文不説之（云云）亦是因縁極不至本有實際義。一代教不説之。故今六大顯形色等總別因縁者異如常。所謂因海從因縁起之相也。即是不二果海中法爾所起因縁也。生因生縁及所生法。皆是本有諸佛法界三法並法界也。法界即諸法體也。依之因縁所生三徳互具輪圓義。及次第連次義。共法爾道理所作也。依之法爾道理體者。即縁起事相也因縁生法外本不生體不可存之云也。且約吽字云之者。中央^h□字即因也。上下二點即縁也。^h□字當體所生法也。然此三字皆聲字實相故。法爾眞言不變法性也。三字和合成一字事。又法爾道理所起也。隨所因處必相應法性深義。離合共顯單複性徳。縁起一一相全非徒然。是故因縁生當體直是法性也。此外何求法爾道理乎。次此三字又一字處互具也。所謂^h□字必觸七處生聲。七處者臍（一）心（二）喉（三）頂（四）齶（五）舌（六）脣（七）也。此中脣聲^b□字也。韻即^h□字也。仍^h□一音三字合故即是吽字也。如云^h□字^b□^b□又爾也。是故吽一字遍四處聲字本有也。四重異音微塵不同也。^h□字一聲無有改轉。如此相望四字互具此義。各雖無移轉次第變音義又不可失之。並因縁與法爾不同而同。非異而異也。是云性徳不二門法爾所起因縁也。今所離大小乘義門。又與因縁法爾各別談之。故非不知因縁。還失不變道。疏第一云。若生滅實不生不滅不實。若不生不滅實生滅不實。若觀生滅者不得觀不生滅。若不生滅者不得觀生滅。佛智無礙。於一切法得罣礙（文）以之思之。大小二乘未得此佛智。仍若住諦但見生滅不見不生滅。若住眞諦但見不生滅而忘生滅。一乘縁生無二觀智亦猶帶眞俗二見尋至^6□眞如法性性海果分等只有不變徳。癈因縁實相。若爾者還同斷常二見未知因縁實義。何例同彼教可難此義乎。古徳此教還同毘曇性相（云云）深義更問。

　　五大形色本末分別事

　　問。五大形色及五字門聲字實相義諸佛根源也云事誠可然。何於五大中分別本末乎。答。五大六大諸法能生也。同住實際不可有勝劣。雖然約麁細前後論之。地大本。火大末也。先約形色成義者。方形衆形本也。謂方者四方上下均等。而具足四角故。水大等形望之末形也。此方形分折四角即成圓形。仍方形本。圓形末也。方具足圓。圓闕方形。是故方形初。圓形後也。大師方圓人法（云云）方人體圓法乘也。次三角者。方形末也。半月圓形末也。分析方圓二自然成三角半月。石中必含火氣。水中帶風氣。即是法爾道理也。次團形上四大形同時具足相也。所謂三角半月和合各各半出形也。二形互具足。即方圓和合形也。又二形開分見之。三角半月形也。是故四種具足倶時圓滿。即空輪形也。虚空無定形者。同時具足衆形。一邊形無之。故云爾也。若依無畏傳者。以空輪爲中臺則是衆形具足故爲中也。今且依不空傳以方形爲中。以圓形爲東也。次約色云之者。黄色不壞色也。遍衆色増其色。更無隱沒故最初本色也。白色是黄色純淨微妙位也。仍黄因白果也。問。以大色配五方之時。白色爲中方本有色。黄色爲南方金剛實際色。今何以黄爲本。白云末耶。答。五色皆本源色故。何雖爲本不可有相違。依之世俗以青爲衆色首。是黒白具足本源色故也。又疏以黒色爲自證色。是衆色極處還本初色相故也。或赤色或白色互爲本義可有之。今且^h□字門本初不生色。故以黄爲本。若五色受染等意以白爲本。是故諸説共不可相違。但本源本初義在黄色。具是色實義也。菩薩白肉色。佛金色。即此義也。又胎藏大日黄金色。金大日白肉色也。是則理智體用義分明也。加之以五色配於五方。兩部意異也。胎藏。中（白）東（亦黒）南（黄）西（青）北（黒）也。金剛界。中（白）東（青）南（黄）西（赤）北（黒）也。此中白黄黒三色兩部無違。其中黄色爲南方色。南方云佛自證徳事。處處釋分明也。仍中爲白色。且修生兩部大日也。若約本有兩部以黄可爲自證。人身五藏中脾藏中央也。其色黄色也。又以黄爲中臺意也。如此異説雖不同。黄色爲本事此教實談也。次赤色從黄色中出生。黄色重色至極自然爲赤也。次青色白色所變。白色至極自然成青。世間白色極帶青色眼前相也。凡此意以黒色爲諸色極。而黄色近黒。此云赤色。白色近黒。此云青色也。仍黄白始。黒色終也。其中間云赤青色也。若依此義青色爲風輪色。黒色爲空輪色義可有之。但青黒二色體不二故。互通義可有之。仍非相違也。若約字門云之。^h□字諸音根本。喉内聲也。^5□字脣内聲。仍^h□與^h□本末聲也。次自^h□字生^h□字。從^h□字生^h□字義有之。悉曇家可問之。以上且約顯形云之。又五方五氣五味五音等。本末義重重無盡。且擧一隅。廣餘義可知之。

　　五大通名輪事

　　問。慈氏儀軌云。五輪即是五智輪（文）依之輪者圓滿無缺形也。而水空二輪圓義可然。地等餘三大何名輪乎。答。輪者有二義。一具足。二摧破義。今此五大各攝法界具衆徳故名輪。又各摧破煩惱顯本性理。故名輪也。初義者菩提心論云。^h□字者一切諸法本不生義（文）此意一切形形色住其本性。法然不壞。皆方形義也。是故擧方一形攝諸法。種種相攝之。又義決云。^5□字法界種相。形如圓塔（文）此意一切聚集形成。皆圓形水大也。如此三角以猛利攝一切半月。以大力義攝一切形。團形易知。仍五大形色各盡法界。故通名輪也。^5□上人九字祕釋云。五輪各具衆徳。名之爲輪（文）又打聞集云。輪有限量除域義。各五輪法界盡諸法。悉不出方形内。故云輪。圓形如常。三角形又盡諸法無不攝。限此火輪諸法攝義之名輪。餘准知之（文）此釋意同今所立也。後義者五大五智三摩耶形也。是以破一切煩惱儀軌五輪即五智輪云此義也。是故大日經云。説五字功徳云降伏四魔解脱六趣滿足一切智智法門（文）是則摧破義也。凡無盡法界功徳雖有之。約一往義云爾也。

五大五色中何爲本事

　　問。五形五色五字門等一切五法各住法界極。形色性類相應即事而眞位。以何爲本體乎。答。六塵皆一種入法界門也。何必可分本末。或以五色爲本。或以五字爲本等義可有之。但於無差別中辨差別。^5□等五字是其體也。五字位形音義三有也。若約胎藏以形音爲本。若約金剛界以字義爲體。今此五字門形音義共法性位種子法身體也。其餘五大五色及五佛五形等。皆是三摩耶形尊形位也。依之大日經正説降伏四魔金剛句時。^h□^h□^h□^h□^h□形音出之。金剛頂經指法界體性三昧。説諸法本不生等字義。是則於一箇五字門。兩部互説其義。若爾者五字則兩部本源也。是故即身義明六大種子眞言。可思之。自餘一切作業隨應可思之。
　　難云。諸義中以字門爲體云事。甚以難思。凡六大者色相具足爲本。若爾者五形五色等是可其體。五字門五輪上法曼荼羅。軌持軌則體也。何以之爲本源乎。答。五大諸義互爲本末。雖不可治定。竪論麁細時。凡夫境界不達眞理。是名相用。法性甚深諸佛自證。是名體大。然五大五色五形但世間境界凡夫見聞之。五字門帶字相字義。法然所作故。望色相等猶爲根本。何以五字不可爲體乎。是故佛教中觀五字入道（云云）末必云成五色五形。但至難者。五色等雖從五字門種子出生。即事而眞故。還住法體義有之。若約此義。以五字爲本云義亦可許之。若依此義者。四曼從六大甚深也。又三密從四曼祕密也可云乎今成所任法實體判義時。四曼三密爲相用。六大爲體。此門中論六大位本末。一途教相也。依之三種悉地儀軌云。山嶋大地從^h□字出生。河海萬流從^h□字出生。金玉珠寶日月星辰火珠光明從^h□字出生。五穀萬草花衆花開敷自^b□字結成。香美人人畜長養顏色滋味端正相貎福徳富貴從^b□字莊嚴（文）又即身義出六大種子眞言。皆是種子門爲體性義也。若爾者難勢所立共是自宗。遍一切乘諸法教意爲體。可思之。

　　法性内五大世間外五大分別事

　　金剛界儀軌云。法性内五大與世間外五大無二無別也。今此二種五大即不變隨縁二種塔婆也。不變者一切中各有五大。地大黄色方形。水大白色圓形等也。五大色形及聲字等各守自性。法然而住。是名法性内五大。隨縁者十界依正遍作各各色形。五色交色。五音和聲。變造種種諸法。形色轉變雖非五輪形體。尋其分界不出五大色。是云世間外五大也。聲字義云。密五大者五字五佛及海會諸尊是也（文）五字五佛者擧不變五大。海會諸尊者擧隨縁五大。五大是即不變隨縁體也。且約人云之。人身上此二種塔婆有之。如云腰下^h□字大地^5□字大火輪等。相應一身支體重立五輪有之。是名不變。今此不變五輪上種種異類隨縁差別成形體。是則隨縁五大也。喩如扶根正根。依之大疏釋五字嚴身義云。此是輪形與身分相稱（文）是即一身布五大形色不變云法性内也。五大差別隨縁不定名世間外。外者外相也。即是四曼位五大也。内者法性也。即是衆生本有體性。行者心内功徳故名内也。問。若爾者隨縁五大與四曼云何異乎。答。約能作釋諸法者。皆是隨縁五大也。約所作釋之者。名四種曼荼。亦是一法上即離差別也。大師一處釋云。據人喩。四大和合所成之身是則體。手足屈伸取捨是則用。眼耳等一切好醜是則相。地水火風是則性。性相體用不相離。而各各宛然。是故稱性相共本有耳（文）此文性者法性内五大。即是不變五輪也。體者世間外五大。一身形體也。相者四曼用三密也。如是内外五大唯人身非具之。器界建立之時。風輪最居下。水輪地輪等重立成一世界。此高下屈曲等中。隨縁遍在即是世界外五大也。一一法中五輪重立。體高下大小重重無盡（文）毎法備之。即見不變五大也。二種塔婆如是可分別之。喩如以五色糸成錦文。錦文者差別位。皆是五色不過。即錦上五色非糸五色。此喩隨縁五大。次本性糸五色各別。而住位未曾見錦。但處處五色糸獨有之。黄白赤等次第不壞。喩法界五大。祥可思之。問。地大黄色。水大白色等。法然義實爾也。重立五輪五大聚集成之。即因縁所生法也。何是云法然塔乎。答。誠爾也。但五輪重立軌則全非徒然。亦是法爾道理所作也。所謂地水沈性也。風大昇性也。如此展轉。沈物居下。輕者住上。地水火風空識皆以爾也。是故重立五輪。即契陰陽理智輕重麁細淺深不破次第。何是云因縁生乎。凡今法性内云法爾無作離造作也。一切法中五大自本具足形相重立等義法爾有之。今始非生也。如此法爾隨縁皆六大法身上竪横二義也。法爾五大横義。遍一切法。無勝劣故。隨縁五大竪義。麁細差別。其體無量故也。約實云之。法爾隨縁皆多法界上分別之者也。可思之。

五大重立離散本末事

　　問。大日經疏明五輪成身之時。地水火風空如次重立成之。然三種悉地儀軌之中。以五大爲五佛三摩耶身以配五方。依之^5□上人釋中。重立五大與一輪各置五方。五輪二種圖出之。若爾者何爲本乎。答。古徳異義有之。或義以傍布爲本。是則法性内五大也。以重立爲末。是則世易外五大也（云云）或義云。以重立爲本。傍布爲末（云云）今謂。横竪兩種塔婆。理與智法界也。若約智門輕重麁細法性決斷分明故。上中下重立之。若依門攝持不亂徳四方中示之。天台釋云。横謂十方。竪謂三世（文）今亦爾也。竪極三世故示重立相。横盡十方故有傍布徳。疏第六出制底體。高廣二義釋之。則是今兩種建也。約實云之者。因行證入方便。五轉遍在竪横相也。四方上下各異體一也。彼胎藏曼荼羅以西爲前。以東爲後。然東方多圖三界諸天。西方圖又下界天衆。故知前中後與下中上不同而同不異而異也。支分生曼荼羅甚深義有之。今此兩種塔婆正此義也。更有深祕義。別可問之。

五大相剋相生事

　　外典中木火土金水四大有之。則相生次第也。今此地水火風空。相剋次第也。所謂地與土是一也。地取總體。地中精物云土也。火與水同名字是一也。五行時亦水精取。五大時總火總水取也。必非取其精。金者凡精也。木者空精也。是故五行執諸法精靈。五大通假實取之也。然今就相剋重立之事。佛法中深義也。所謂世間相生者。還相剋義也。了別相剋還名相生至極也。其故顯諸法功力事。必依相剋有之。燈火於暗中殊放光明。靜水當風縁吐精氣等是也。仍自他相剋爲因縁。依此法顯法徳義也。相生還相剋義有之。謂如月光失光。小響待大聲失響。是則相生者一類相順。法一縁増盛時餘法歸之失勢力。是故相剋法顯實義。相生法相剋至極也。然世間凡夫但見眼前理不知法性深義。故一類相順名相生。敵翻相對名相剋。佛法中論性相交徹義。故立相剋次第。以顯諸法生義也。煩惱即菩提。衆生即佛等深義。此中廣可説之。

五大假實分別事

　　倶舍等中立五大爲諸法能生義雖有之。以堅濕燸動爲實四大種。以顯形表色法爲假四大種。今眞言不爾。堅濕燸動觸塵爲實。以餘塵爲假乎。依之見色聞聲等相形。
皆與法理相應。不生不滅常住實相體也。焉捨焉取。其義上釋之。問。大師御釋無盡莊嚴次第云。法性内五大者。堅濕燸動無性（云云）此意以觸塵爲本見。若然者顯形色五大猶屬假云歟。或釋云。此宗實義還同毘曇性相（文。此釋大師御作部未見説所）此釋意尤有其理者歟。如何。答。論五大色形事。大日經疏并即身義等分明也。何必取觸塵乎。又疏十四釋五大布字之時。霄下想^h□字成地輪。黄而堅（取意）此釋既黄色與堅並擧之。何取捨乎。但至無盡莊嚴次第者。法性内五大雖有形色。亦性義專在觸塵。故順常途作釋。凡彼書御作眞僞未決。何必定乎。次還同毘曇性相者。大乘深義還不捨淺略義一切談之。未云必有其五大假實分別。自宗實義此等門亦第一邊有之（不能亦述）。

五大重立次第事

　　今此五大從重至輕。從麁至細建立也。所謂地大尤沈性也。仍居最下。沈性自體堅固徳有之。故還爲水火等所依義有之也。次水雖沈從地輕性也。次火大雖輕望風猶帶其色質。風火亦輕昇雖迴轉空中猶有沈沒義。世間建立之時。金剛輪際最在下。其上堪海水。水上有金龜。則是火上風大迴轉空中遍滿。然其最上第四禪天有之。則是空輪也。乃至息風皆悉止滅。風災遂不至此處。是則風性雖轉空沈物性猶帶之。故第四禪至極空性位未及者也。其上有無色界。則四蘊所成絶色相。則是五大上安識大等義也。依之地水火風空識重立形相。自重至輕法然理致也。答。若爾者論依報五大之時。地下有水。水下有風等（云云）輕重次第重下輕上義。忽與之相違如何。答。凡一切器界於空中建立之故。上下必有虚空。仍依報五大向下方建立之事。亦是爲順下方空。自重至輕義也。依報正報二種塔婆建立深義更問。

諸法能成六大一異事（付色心麁細等塔婆分別）
　
　　眞言教中一切法皆六大所成（云云）然此六大於諸法所各各具之。一一別體也。謂一切長短麁細位相稱彼分量五輪塔有之。各各別別雖非一體。諸能成地水火風。其性即同故。雖此不往彼不來。法爾瑜伽故。無礙相應高下大小五大各各周遍法界。同體性一相一味也。故如燈光非一冥燃同體。以此義經軌中説諸法同一體。然實非一一同同相似。四曼三密亦雖互相不離渉入攝持。能具所具分位各別。麁細淺深無量差別假令以人爲本。人是能具。餘九界即所具也。乃至以佛爲本。佛是能具。餘九界所具也。如此一法位具諸法。諸法各雖遍法界。能具所具性類不同故。十界差別尊卑重重也。六大體則不如此一塵。微塵位六大乃至法界六大。同地水火風空體一味一相無差別故。高下大小等不同雖有之。五大體同一能遍所遍無有差別。喩如一燈火望劫燒火。大小甚雖異。火性形色及光明等同一體性無差別。是故三密加持四曼不離義。不同之中同也。六大無礙義。同之中不同也。四曼義法體故同。相用故異（文）則此意也。又釋經成法界自他平等（文）釋論云。各各別別皆悉量等故名平等。非謂一法界稱平等（文）凡大日經中説一切衆生及心智虚空五種無量。金剛頂經中説衆會眷屬。自圍繞住於同寂大圓鏡智。於一印會中諸法體別周遍法界同一體性者也。未學不知此義。存六大唯一四曼差別義。若不此義者屬戲論。非宗實際也。別本即身義最勝王經開題及吽字義等中盛明之。問。若爾者色心二種能成云何差別乎。答。色心法體兩部五大也。雖其性同也非泯一法。凡色心二種體性論之有三重義。一色法蓮華爲體。干栗馱。心法月輪爲體。質多心故（已上四曼色心差別）二色心同五輪塔婆爲體。兩部不二故。色極本心。心極徹色。仍五輪是五智輪故。兩部法體同是五大也。三色法塔婆與心法塔婆其體差別也。所謂^h□^h□^h□^h□^b□五字所成（色法塔婆）^5□一字所成（心法塔婆也）兩種法界塔婆。其形體各別也（更同）如此色心不二而二。同六大能生位也。總言之色中無量諸法。心中塵數差別。能生位皆悉各各別別非一體互具萬徳。周遍法界不二而二。即離不謬也無盡深義留心可思之。今此多法界義一宗源底也。如一代顯教談一味眞如隨縁成差別相。故一切法皆假名無實也。了相無相之時。初見眞如境界。今教則不如是。諸法體一各各五大所成故。見森羅萬像時直達法本源。乃至一切未教凡夫從無始已來見聞境界。直各各法界體性而一味一相也。依之從薄地底下位。直證知可見可聞可念三種理趣。本來住自證境界。依此義故多法界法。凡夫所見境界即事而眞義有之。不然者云何初心即極義有之乎。如此深義自宗大體也。勘諸文可分別之者也。

　　五字門四曼六大分別事（付^5□^h□等字體相分別）。

   問。經軌中説五輪塔爲法體義有之。然^h□等五字四曼隨一法曼荼羅也。大師何以之判能造體乎。答。^h□等字一切言語體性也。此外爲根源文字言語無之。若爾者取之爲能生位文字。最有其理乎。一切法皆以五徳爲根源。色中五色。形中五形。本源顯形也。文字中五字門豈非能成本乎。若是所生^h□等外有何本源字可生之乎。故知^h□等能作體不可有所成義。知云^h□字^5□等字爾也。依之以五字名法界體也。問。若以音字本源屬能生。五字門中^h□字誠可然。^5□等字所生末音。四曼隨一也。何以之同屬能生耶。答。此難實爾也。如^h□字者但能生非所生。^5□等字通能生。今此^h□^h□等字帶^h□聲故。全於^h□位論之故也。^h□字即體也。仍屬^h□等^h□字爲能生也。則聲韻本末義。^h□字本源能生也。^5□字支末所生也。今五字能生者。^h□等於^h□位論之故也。十住心論^h□^h□^h□^h□^b□云法界體。其外^h□^h□等諸字出之。此所生字中。又^h□等字有之。仍通能所也。問。若爾者^h□^h□等亦能生之義有之。仍局^h□^h□等四字云能生乎。答。約實爾也。呼六大作業之時。以^h□字爲體。云六大生起之時。以^h□字爲體也。依之字母表如是五十字義門。大日如來法身體乎（云云）但今取五字事與五大義相應故也。其義如上釋。例如大日普門總體。諸尊一門別徳也。然此諸尊就大日即體論之。皆同大毘盧舍那佛身也。仍諸尊皆同大日安中台也此中又佛眼金輪五祕密^h□^h□等尊。殊同心王義有之。字門又爾也。體文諸字各同^h□字義雖有之。^h□^h□^h□^b□四字詮五大義。屬能生之義渇焉也。此故今取五字爲能造也。問。若以五字云爲六大本源者。此義又難思。凡一切事法皆從眞理出生。理性雖無色無形。功用廣大出現事相徳有之。若爾者顯教眞如爲諸法能生。其道理極成。今眞言意以文字爲諸法所依。大背理致。色法中專假名有簡斷。聲塵是也。聲於實法所攝也。於名句文身者。聲上假立之。若爾者五字門等假中假名也。依之出三藏記云以文字爲眞理之筌（文）何文字爲法界體乎。答。眞言意一切事法皆法性形色也。即俗而眞談置而不論之。然文字專詮理爲能。是則聲塵文字相。諸法精靈居法界極故也。今此文字各各爲所詮理。而爲體性。如云^h□字門。若聲若字擧體不生。而聲字共具所詮義趣。聲字體義趣功能也。然者聲字既住本源。全非枝葉。本性義可見可聞位歴然有之。何必以可念理趣爲本乎。諸教不知即事而眞義故。取理爲體。此教達事法性分故。理致爲末。依之住論諸顯教以眞如爲諸法能生。此教以^h□字爲一切眞如所依（文）音聲同法門。聲字實相實義。大日經疏（并）聲字義陀羅尼義等中廣明此義。凡此二門不限五字門。通一切法門可談之。聲塵爲諸法所依出生義趣一宗大綱也。至下可悉之。

五事有點無點事

　　於五字種子大日經有兩説。一以^h□^h□^h□^h□^b□五字爲五大種子。此中無點五字詮五大體性。有點五字詮五大徳。依之無點字直名五輪法界種。毘盧遮那神變加持具足圓滿徳。但此^h□^h□^h□^h□^b□五字功用備也。仍三種悉地儀軌出三身眞言時。^h□^h□^h□^h□^b□爲法身眞言。^h□^h□^b□^h□^b□爲應身眞言。問。就有點明。何故^h□^h□無點。^h□^h□^b□有點乎。答。先地水二大本末義表之。故地以體聲爲種子。水大以業聲爲種子。^h□字^b□點八點最初也。一切女聲字攝此中。大師釋云。方圓人法（云云）體聲名人。業聲名法。八轉常法也。^h□^e□（人名體聲。^h□^e□法名業聲。^h□^e□人名。^h□^e□法名）業也。次^h□字火大種子也。火大從地生。土生火故。是則方圓三角一形本末義可思之。仍^h□字同^b□無點也。次^h□風大。風大與水同體也。圓形半月亦是本末形也。是故^h□字加^h□點。^h□點又八點女聲所攝故。又加空點事。仍此字兩重摩多字表風大自在徳。已上四字^h□^h□二字表本不生上本末。其義一致故共以無點也。體文諸字中但^h□字帶^h□聲則此義也。^h□^h□二字表八點女聲。顯因縁義。^h□字^h□點攝^h□^h□^h□三點。^h□字^b□點攝^b□^h□^h□三字。仍八點皆具足。意^h□^h□^h□^h□^b□五字界聲女聲等一切聲具足之義也。次^b□字有響。仍^h□^h□二音備之。^h□字攝一切體文。^h□字攝一切摩多。此摩多體文二音合成^b□聲。此二音冥然同體義表安空點。是故^b□字一音具足一切音聲義也。即是空輪衆色具足音聲也。凡此五字眞言。一一深義。自宗源底。更問之


色心法體形色同異事

　　色心二法各帶形色。而其色形或同或異。所謂四曼位以蓮花月輪如次爲色心形。是即色衆相具足。自情清淨故。其形如蓮花。心光明然了迷情具足故。如月輪十六分増減不定。則是衆生質多干栗多二心也。若六大位色心形相同一也。二法同五大所成故。其形不同不異也。是則色心二法窮其實體不二即一也。色以心爲體。心以色爲體。色心塔婆雖有二體。其形平等故説一體。兩部大日同以五輪爲法體。即此義也。是則色心不二門意也。若更約深祕義者。色心法體其形各別也。心一宗所成塔婆。即是法性制底也。色五字所成塔。即是五輪法界也。仍色心二法其體大異也。一字所成法體重重義有之。初重色心各別。次重色心不二。後重色心不同也。此三重徳中第三重色心兩部塔婆不同義相一宗眼目也。率爾難釋。更問之。
　　於本有金剛界（法界體）自在大三昧耶（妙觀）自覺本初平等大菩提心（平等）普賢滿月（大圓）不壞金剛光明心（成）殿中。教王經開題以字作已也。是既義也。以與已皆無肖文（文）
　　（本云）康永四年九月十四日。以頼我僧都本書寫交合畢。此筆者寶嚴院法印
頼寶）口筆。空覺上人記之。干時庭林雨脆露。識淺深之錦。窓竹煙深。凡遠近之琴而畢。法印權大僧都了賢記之。體大受寶也

于時元和六年（庚申）林鐘二十二日書寫之
