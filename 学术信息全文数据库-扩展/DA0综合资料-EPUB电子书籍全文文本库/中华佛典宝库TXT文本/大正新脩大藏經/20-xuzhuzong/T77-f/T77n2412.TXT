No. 2412
總持抄目錄

卷第一

　　阿閦  寶生  阿彌陀  釋迦  藥師

卷第二

　　金輪  尊勝  除障佛頂  大佛頂  十佛頂印事

卷第三

　　佛眼  虛空藏  五大虛空藏  舍利法  光明眞言法

卷第四

　　聖觀音  十一面  馬頭  如意輪  千手  准胝  不空羂索
白衣

　　仁壽殿觀音事

卷第五

　　不動尊

卷第六

　　降三世  軍荼利  大威德  金剛夜叉

卷第七

　　彌勒  妙見  延命  法華  地藏

卷第八

　　閻魔天  水天

卷第九（缺）
卷第十

　　仁壽殿觀音事  灌頂信（并）御即位事
    能延六月護摩事  台藏十三大院事
　　曼荼羅出現時代事  曼荼羅別名事
　　金曼荼羅事  九會釋事
　　藥師釋迦彌陀事  阿彌陀印事
　　當磨曼荼羅印事  人形當五輪事
總持抄

　　           阿閦法付調伏修之




　　種子。● 三形。五古
　　口云。阿閦與愛染  一體習也。東方日出熾盛。日輪中愛染王居習。能所一體無差別。就中種子三形是一也。不可疑之  問。付調伏修之事何 答。行者發東方淨菩提心。煩惱怨敵悉摧伏之。如此得意時。四種皆習調伏也。可知之  問。於東方何名大圓鏡智。又名寶幢佛。亦名不動佛耶  答。行者初發淨菩提心時。本覺本有果德。始覺修生功德。萬行萬善。悉浮一念心鏡。無有缺減。故名大圓鏡也。亦發淨菩提心時。無明怨敵悉接伏敵害。譬如軍中指幡。降伏怨敵。故名寶幢佛也。亦發菩提心。誓心決定時。魔宮振動。諸佛證知。決定無疑。故名不動佛。花嚴經云。菩薩於生死。最初發心時。一向求菩提。堅固不可動云此義也。亦云。發心即到故。持業釋之。求菩提心故。菩提心云時。依主釋也。天台止觀引文殊問經云。破一切煩惱。名菩提心（文）此即眞言自性不二發心同也  問。於東方如立愛染義。餘方可有此義耶  答。爾也。東方如上。南方火方也。殊午時日輪熾盛也。故爲相應之時。此以南爲愛染義也。西方日沒。日光赤色也。就中西方敬愛方也。以西方爲愛染也。北方羯磨事業。尤以敬愛爲本。然者瑜祇經意。殊以北方。四親近共爲敬愛也  問。北方四菩薩。敬愛義何  答。欲觸愛慢四菩薩義。敬愛事業故也  問。正聚三昧者意何  答。是入定義也。正言不交邪也問。東方第八識位。染淨二法共在之。何云不交邪耶  答。第八識位。雖有染淨。不垢染故。云正聚。亦云不交邪也。謂本有染淨。染淨共不染他故也  問。若發心即到義。以東方大圓鏡智位。可云法界智耶  答。爾也。已云發心即到。何疑之也  問。觸地印功德何  答。習破地獄印也。謂從五指。放五色光。消滅地獄苦。此即拔苦義也。從指腹。雨如意寶珠。與地獄衆生。此亦與義也  問。身色青色其義何  答。東方春也。春青色故也。亦云。木青色也。而五行時。東方木也。然者此尊身色。表東方青色也
　　坐師子座事
　　東方尊特故。坐師子座也。師子者。獸主也。以內證不二智。初分成智一分。是智最頂也。故乘師子也。又東方金剛薩埵普賢延命習時。乘三頭象。此等皆表智慧最頂。又東智爲金界大日。中東南三時。以東方爲智。義可知之  前唐院御本。一身三頭象爲。後唐院御經藏。三象身指合。立乘普賢延引也  金剛部之智。根本故也。文殊乘師子義可知之  問。東方名寶幢佛。爾者付幢。有幡義耶  答。可有之。謂東方四親近中。西方愛菩薩習幡也。是即諸法利生。隨緣大悲之義也。愛菩薩以幡爲三形也
　　寶生佛  付增益修之
　　種子。●  三形。三辯寶珠
　　問。付增益修之義何  答。南方理智不二方。平等性智。如意寶珠。萬法出生故。付增益修之也  問。以●字爲種子事何答。字體如如不可得字。如如者。理如智如。此二如不二故。爲如意寶珠種子也。又於此字。發心修行等四點在之。義如常  問。此尊師子座。其義何  答。此尊寶部尊特也。故坐師子。此最頂義也  問。南方黃色義何  答。南方夏方也。夏黃色。亦理智不二色也  問。三形事何  答。是行者身心也。然行者始遇此教。發菩提心。是約礦石義。是即發心。大圓鏡智也。行者修三密行。是磨礦石義。即修行平等性智也。行者向化他心。是置在高幢義。即菩提妙觀察智也。行者施三業化用。雨寶義。即涅槃事業。成所作智。住大寶三昧。諸佛化他利物。不二寶珠之出生萬善萬行功德。利益衆生。故住此三昧也

●彌陀事

　　種子。●三形。橫五古上獨古。獨古上蓮●字。亦云。翻心。極樂心所變淨土也。三密中。樂尤樂心樂也。故云極樂。三密平等。以意爲事轉此義也。心者是第六意識心也。居淨穢土中間。利心內心外。依之釋妙觀察智云。五眼高臨。不謬邪正（矣）正者心內。是密嚴花藏也。邪者心外。是娑婆穢土也。即前五識也。此故亦云。●字●（東）●（南）●（西）●（北）四字合成義。如自餘祕釋（云云）

三形事

　　橫五古  上獨古竪立上蓮花。橫五古自身兩足。十指是十界也。亦左足五指。五凡胎義。右足五指。五聖金義。是胎金理智不二之獨古也。內證也。獨古上蓮花。蓮花部。即西方開敷蓮花也。大師釋云。觀蓮智自淨（文）此西方自性清淨功德顯也。見果覺四此蓮實也。三業化用果。還爲因義也。即北方事業也。付此蓮花。顯因果曼荼羅。花即八葉。是極樂阿彌陀也。蓮實者。觀音娑婆世界也。觀音娑婆世界施無畏者云此意也 問。以此三形。何布自身耶  答。橫五古兩膝。●獨古自腰至喉●八葉面上●。蓮寶頂●義。可知。故行者自身不遇此教時。名凡夫。是本有薩埵也。遇此教以後。名阿彌陀。即加持尊特身也。行者以三業化用利他此義也  問。於三形。如何釋三密義  答。橫五古意密智。三密共雖平等。金剛薩埵本初菩提心。以五古抽擲之。表淨菩提心。蓮花語密（理）自性本有清淨功德。以蓮花表之。獨股身密。三科中獨股表不二。五體六根。併雖諸佛身心。三十七尊。胸間爲所居故也  問。以此三形。配兩部心何  答。面上八葉。是八葉九尊。●（口北）●（舌西）●（鼻南）●（耳東）●（眼中）此五字五佛也。四佛攝四菩薩。故成八葉九尊也。是則胎義。橫五古獨古是金界也。謂橫五古十界悉歸心上一印會。故金義也。亦云。以獨股爲自體頂上習蓮花也  問。觀八葉置心上常途義也。而今有何故。以頂上云蓮花耶  答。蓮花是花果俱時也。是則因果理智凡聖不二義也  亦云。一身果報。皆在頂上頂上名百會。是身總穴也。亦頂上云如意珠。名異義一也。故不動頂上蓮花。或云密嚴。云花藏此意也  問。八葉蓮花。或觀頂上。或觀心上意何  答。外用時在頂上。內證時在臆中。故不動表因戴頂上。諸佛顯果置心上。此則表不二也。但此三形。阿彌陀不動一體習。可習深義也  問。其深義何  答。阿彌陀有來迎引接願。不動有常在地獄之誓。阿彌陀住九品之蓮臺。來迎娑婆衆生。不動住無間之底。頂載受苦之有情。故頂上蓮花九品蓮臺是一也。雖然阿彌陀。果德圓滿。居極樂之蓮臺。導一念十念之有緣機。不動因位凡體。處無間之煩惱底戴極惡受苦之無緣。因果之利益。功德是同。一體義不可生疑  亦云。橫五古報身。獨古法身。獨股首蓮花應身也。是則如次。佛蓮金三部也  亦云。橫五古下蓮花所座也。此蓮花覺悟蓮花也。故依此蓮花座。成正覺故。此時因理胎也  月輪謂果智金也  口決云。觀音頂上化佛不動頂上蓮花一也。此時獨股觀音行者自性清淨體也獨股首蓮花佛身覺悟曼荼羅相也

觀音印事
　　虛合二頭指首相柱蓮葉二大指立合口云。二頭指蓮葉。是八葉九尊也。胎義也。二大指理智不二佛身。金義也  又云。二風觀音蓮智自淨（理胎身）二大見菓口德（智金心） 口云。二風蓮云事。蓮依風開故也。二大心云事。空心一故也

阿彌陀印事

　　外縛二中指立合。外縛橫五古義（如前）二中指獨股一義（如前）二中指首蓮葉習也

曼荼羅事
　　問。此曼荼羅。因果中何耶  答。因曼荼羅也。故因位觀音居中臺。果位阿彌陀坐葉上。此曼荼羅依無量壽如來修觀行供養法也。又云。果曼荼羅時。果位阿彌陀居中臺。因位觀音坐葉上也。此曼荼羅。依陀羅尼集經也。此阿彌陀。寶冠形。瓶蓮花指合掌指上持。彌陀觀音一體事。可知之  又習云。中臺金義。此表果即因義。葉上胎意也。此表因即果義。故此曼荼羅互顯因果不二之義也  問。此曼荼羅不二意。有其證耶  答。師云。理趣釋云。得自性清淨法身如來者。是觀自在王如來異名也。以此名無量壽故。此曼荼羅得自性曼荼羅云。阿彌陀曼荼羅云也。此文果曼荼羅云時。彌陀觀音一體故。中臺觀音即阿彌陀也。葉上阿彌陀即觀音也。又付因曼荼羅云之。中臺觀音因位。即表性德圓滿功德也。葉上阿彌陀果位。即表修業種因海也。所詮同一蓮臺故。互無淺深差別。故八葉九尊。醍醐果德云也。又云。此曼荼羅理智不二曼荼羅也。故此出現大智大悲利益衆生也。謂大智故。淨妙國土說法利生。此名阿彌陀大悲故。雜染世界濟度衆生。是名觀音。不限觀音一體。大悲故。一切佛菩薩皆悉來娑婆。利益衆生。此時皆名觀音也依之理趣釋云。若於淨妙國土。現成佛身。住雜染世界。則爲觀自在菩薩（文）淨明國土者。報身土也。實行者心身佛國土。雜染世界者。穢土是應身土也。又云。往生極樂成阿彌陀者。即成觀音也。其故開極位悟云。本有本覺薩埵也。此故導和尚云

　　彌陀身心遍法界  影現衆生心想中
    依心起想表眞容  心開見彼國莊嚴（文）

    可思合也

釋迦法事

　　種子。●三形。金鉢
　　●字有不可得義也。有者。二十五有。三有等也。故法花經云。今此三界。皆是我有。其中衆生。悉是吾子（文）三界六道迷暗衆生。併吾子說。是即有義也。大日經疏說●字功能云。摧伏一切煩惱等虛空。此即修生門之義也。本有門前。三界六道依正二報業共。一切善惡諸法邪正一如。有不可得我有知之。加之涅槃點遠離義也。遠離者。萬德圓滿釋迦無住所涅槃功德。此點功能也
　　又云。遠離者。一切衆生惡業斷破義也。法花經中說釋迦功能云。破有法王出現世間（文）破有者。斷破之義也。斷破等義。修生門義也。本有門時。本有本德。本來法爾也
　　三形事

    金鉢者。鉢云救器。此鉢入三界六道受若衆生。噉食之者。說法利生義也  又云。鉢云應量器也。此同對機說法義也

迦樓羅事

　　迦樓羅者。金翅鳥也。此鳥亦作業之義尤勝故。釋迦亦北方作業之佛也。仍坐此鳥也  問。金翅鳥作業義何  答。此鳥翅間九萬八千里也。以此羽一度扇大海大龍小龍共現其形。每日取五百細龍一大龍食之。此是釋迦如來以大悲羽。扇生死大海。ホシテ。表欲食五重煩惱。實金翅鳥即釋迦也。彼大小龍者。我等衆生也。欲食者。煩惱即菩提義云也。眞言實義。如實知心云欲食也  又云。大龍者根本無明也。細龍者支末煩惱也

印事

　　智吉祥印者。左右舒五指。空風相捻。左仰心前。右印覆左上勿相著。名此說法印。是即內證印也。化他說法印也 又印一謂。如金剛火院。以二大指。互二中指捻。掌窪也。此名鐵鉢印。是化他印也 又印二謂。如法界定印。但二大指二頭指相著 又印三謂。例鉢印虛圓大月輪開成鉢印習。此印形如半月。風輪者衆生息。風者衆生即體也。衆生者是鉢也。鉢者三界六道等也。十法界總體也。此鉢中盛三毒等煩惱也。器界建立。又風輪留心可思之。最祕最祕。欲食者。說法之義也  能寂母者。佛眼也。鉢印者。法界定印習也。又此印藥師如來習時。法界定印上置藥壺習之。故藥師東方發心門佛也。釋迦北方究竟大牟尼佛也。發心畢竟二不別習時。藥師釋迦一體習也

藥師法事

　　種子。●三形。藥壺
　　●有不可得。加●點。自在不可得也。釋迦種子藥師種子一也。釋迦三界爲有。此攝十法界。藥師三毒爲有。此攝一切病。義門異所詮是一也。此亦有義也。故釋迦藥師異一習也

三形事

　　藥壺此納一切藥。治一切病。此壺法界爲體。如釋迦鉢。釋迦噉食諸煩惱。藥師療治諸病患。以是爲異。實如實知自心之觀解見之。只偏內證三密也。亦藥師阿彌陀一體習事有之。謂內證時。東方胎。此藥師云也。外用時。西方（惠果）此阿彌陀云也。發心即到時。藥師阿彌陀也  問。二佛一體云事。有其證耶答。須彌四域經說觀音勢至本地垂迹云。歸命日天子。本地觀世音。爲度衆生故。普照四天下。歸命月天子。本地勢至尊。爲度衆生故。普照四天下。以觀音勢至本地垂迹。藥師彌陀因果之義。可思之問。佛部尊無持三形。然世流布藥師持三形意何
答。持三形奝然法師之時。始令持之。故叡山根本中堂藥師不持。和州室生寺藥師立像無持物  尋云。若持之在深心耶  答。佛頂部尊大日如來內證智印也。故不持之。深義也。若望果德門。持之方也  問。以十二神將爲眷屬。其如何  答。爲助藥師十二大願。佛菩薩成十二神將。經十二日十二時。晝夜不斷守護衆生給也。此十二神。各具七千眷屬。合八萬四千也。此當衆生八萬四千毛孔也。根本藥師如來·日光·月光十二神將。合十五尊也。瑜祇經十五尊類之。深義可知之  又天台十五智斷類之。加之想別相合十六大菩薩是也。日光（理）月光（智）於內心中觀日月輪義。可思之。十二神將者。十二因緣。十二月。十二時等也。亦行者五體身分。併功德法門也。日夜守護自身。此即親護之義也。親護義付瑜祇經問之  問。我之名號。一經其耳。衆病悉除（文）除幾病耶  答。大呪對譯。●●○●●●●（藥治業病善根藥觀念意密）●（藥治鬼病呪藥語密）●●●（藥治四大）（病併藥鬼病）故此呪云三業發生眞言也  病雖多合四百四病。四百四病只此四大鬼藥三病也。病者身心惱亂也。故雖一念不叶心病也。雖一念相叶心藥也。故一切心願皆病也若心願成就者皆藥也。乃至草木等得雨露之緣。是併藥也  又六大互爲緣。三種世間共成功。皆是藥也。故法界悉藥師如來也。此云衆病悉除也  問。藥壺實義何  答。
最初不二之事轉法界圓塔之功德也  已名藥壺。其義如上  問。 如此義者。●等五轉亦五種藥耶  答。爾也。本有法界體云大日。大日四德云四佛。故六大無礙之位云東方寶幢佛。色相莊嚴位云南方花開敷佛。一切有智慧位云西方無量壽佛。善巧方便事業圓滿位云北方天鼓雷音佛。一切情非情皆具此四義。故無非五智者也  問。於行者自心。自成就五智功德事何  答。衆生受人身時。六大和合寶幢佛。大圓鏡智也。百愛福德。花開敷佛。平等性智也。隨分有心智慧。無量壽佛。妙觀察智也。工巧心并行住坐臥四威儀。天鼓雷。成所作智也。此總體大日法界體性智也
　　印事
　　等持印者如定印。但二風二空間相付也。是開虛圓大月輪印也
　　藥壺印事
　　內縛二大立合少開也。此名根本印。明小呪用也  口云。此胎界藥師伻藥根本印也」
　　又印。虛合二空入月。口云。八指藥壺也。此名金界藥師伻藥師根本印。山中堂藥師立像。與願施無畏也。御手藥壺無之。祖師小川法印中心快。正奉拜之人也

　　文和四年（乙未）七月九日。自安國寺賜御令書寫畢
總持抄


金輪法事

　　種子。●三形。八輻輪
　　●字體●。大日經云。有不可得（文）義釋云。梵云波縛。此翻爲有（文）謂有者。三有二十五有等也。三有者。本有·中有·生有也。二十五有者。頌云。四州四惡趣。六欲并梵世。四禪四無色。無相五那含（文）此尊如此三有二十五有等之衆生本有常住菩提心也。故此尊在天爲北極。常住北方不迴轉也。●字大日經。離諸塵染。莊嚴云。出厭離生死欣第一義諦聲（文中有異說）可問之  口云。佛四方不離。四身一體之故。兼自性本覺之功德之功德也●字此尊加持尊特功德也。但二字合成事。此尊智德（金）斷德（胎）功德也。亦●字約本尊眞善妙有之有也。是自性常住種子也。約衆生。迷體妄染之有也。雖然不二本有之前。生佛不二法爾平等也。迷悟一體因果俱時也。別體具德也  亦云。此●●二字。內證理智法身種子也。自此二字。出生大智大悲之功德。故二字合成也。亦是四曼隨一之法曼荼羅身也。佛既四身圓滿。種子亦可具四身德。謂初聲●字自性身。●●二字受用身。●點空點變化身也。具足圓滿總體等流身也。亦云。●字是法門所依也。此故一字金輪成北極。北極在天爲二十八宿。在地爲三十六禽。總日月諸星。皆出生金輪毛孔也。此北極表本有常住金剛不壞義故。諸星行度不同也。然而北極不移餘方。雖多諸法。不出隨緣不變二義。故慈覺大師一念頌決云。萬法是眞如。由不變故。眞如是萬法。由隨緣故（文）實轉不轉共常住也。故傳教大師釋云。不變眞如凝然常住。隨緣眞如緣起常住（文）義可知之  問。此尊以摧破爲體。何以有體●字爲體耶答。●字有義。是眞善妙有之體也。打大空點。森羅諸法。一色一香。皆悉六大法身功德也見義也。是則摧破中大摧破也。故此尊種子用●字。合字●字日輪也。日輪摧破之體也。日輪明時。黑闇悉去。天魔不得自在。即是大摧破也  亦云。●字塵垢之體也。此塵垢併法性微細體見。是大摧破也。●點金剛頂經云。汚字門一切法損減不可得（文）此亦摧破義也。故以●字。爲種子也。依之修一字金輪法。摧破諸星難也。亦金輪毛孔出生諸星。能攝之義也。即又摧破義也  亦云。空點菩提點也。金剛頂經云。邊際不可得（文）梵云菴婆羅。此云空（文）此空者。生佛不二。隨緣不變本覺本有一如。金輪大空智慧也。故佛說一字頂輪王經時。諸外道等。捧器杖佛所。來爲害佛。爾時佛說●字。爾時彼器杖一一摧破。佛說經已後。說佛眼眞言。即器杖如本成已。時外道言。我等持器杖。爲害佛也。今佛害具。無用奉佛。佛取之爲眞言道具。今鈴杵等具也。故金輪能破之體。佛眼能生體也。故念誦終。用金輪爲摧破諸魔。後必爲法成就可誦佛眼明。是師祕決也。祕藏之
　　三形事
　　八輻輪也。此則八識也。此八識轉成八葉。即八葉之九尊也。道場觀須彌頂者。行者頂上也。謂須彌者。十六大菩薩圓滿體也。一切衆生。一身果報在頂上。故頂上云百會。百會者。萬德具足之義也。理智之精在頂上。故云雜色圓形五輪也。亦色究竟所故。此云色究竟天也。亦是言密嚴花藏。亦付五輪空輪。在深祕。可習之。習塔婆。言立寶精。此則肉髻頂上也。亦不動明王頂上二重蓮花。言密嚴花藏。五部五智也。八柱八識也。亦佛頂眼者五眼也。五眼者。形似人頭幢。只人面上許也
　　曼荼羅事
　　日輪內金輪。金輪前蓮葉佛眼。餘七安七寶。是則八葉九尊也。四攝八供（如常）口云。金輪者。一切衆生之淨菩提心也。菩提心論云一切有情。於心質中。一分淨性（乃至）輪迴六趣。亦不變易是也  亦祕口云。心虛空菩提一相也。故虛空有日月。是故於內心中觀日月輪。一念菩提心備日（理胎）月（智金）之功德。此淨菩提心之體不壞不變。故六道輪迴之衆生。遇此教開如實知自心之覺也。日月猶迴轉。北辰不迴轉。此表本有常住。故住涅槃常住之北方也。日（理色）月（智心）金輪（不二）金輪心王。諸星心數也。金輪破諸星難者。實心王心數之法樂。理智不二義也。亦云。一切衆生身。在八萬四千戶虫。迷時此八萬四千塵勞門云。悟時此云八萬四千寶聚門。門者穴也。此穴生一一毛髮等。是云八萬四千毛孔也。此毛孔在自身時。云塵數之諸尊。在蒼天時。云一切之星宿。心·空·星一體。土民心在愁。星有憂。衆生心在喜。三辰增光也

本尊印勝身三摩耶印用事

　　謂二手仰相叉。以二水二地叉上並押。二頭指首相柱。二中背合立。以二空押二水甲。或押二地。謂二空金輪也。二火二風光也。火光明之體也。星依風住。故風火爲光也。二水日月也。二地空也

孔雀印

　　口云。孔雀印。二手外縛。二大指二小指。各立合也。二大指觜。二小指尾。水火風羽也。三度開拂三災。顯三身之功德義也。又云。爲他修之。若女人左大指上。若男子  右大指上。自餘口決。可問之也

尊勝法事

　　種子。●三形。三古鉤
　　●因不可得義也。萬行萬善之功德在此尊。以●爲體也。●南方也。南方灌頂方也。此法大日如來灌頂法則也。故隨●字。亦南方  如意寶珠方也。故此法如意寶珠習也●流義。大悲之義也。可問之

三形事

　　三古鉤者。鉤召之義也。三古鉤用也。此即萬德圓滿之體也。譬如王城來集。萬物依王力。國王鉤德持故也。又用三古鉤。內證之義也。鉤者。自受法樂之義。眞實鉤義也。四攝之中。鉤最初發心即到之義。故鉤云尊勝。最初義也。亦勝餘尊。故云尊勝。尊勝愛染王修之。置如法子。大日如來內證究竟。不二法性之故。云如法愛染王。頂中最勝名說故。云如法。亦此尊行者。取土砂。誦尊勝陀羅尼二十一反。投亡者墓上。土砂放光。照地獄之黑闇。所照之亡者。速發菩提心成佛道。故此法云破地獄之法。又名淨除業障之法民部卿入道（慈心房）問解脫房云。何法殊滅罪生善之法耶。答云。尊勝法也。謂曼荼羅左右。不動降三世坐。三角火輪不動。是滅罪之義也。半月風輪降三世。是生善之義也。吉吉可尋之花嚴經云。有異類善風。出生萬物。助衆生（文）是則生善之義也  問。以三古爲界道事如何答。是辟除業障之義也。謂除三毒。成三菩提等義也  問。以瓶爲分齊事何  答。瓶是納萬物體也。即如意寶珠也。南方寶部故。以寶珠爲界畔。又云。瓶如意寶珠體也。萬物含藏故。因也理也。此瓶所納花開爲八葉。八葉是九尊之體也。果也智也  又云。瓶日月不二之體也。故界畔用瓶也。尊勝者。大日自證三菩提上。唱自業等成道時儀式也。然此大日趣化他時。云尊勝也。故灌頂加持。用尊勝陀羅尼也。故云理智不二之甘露。此法佛於甘露山說之。八大佛頂者。大日灌頂時。持道具人也。實今受職灌頂作法尊勝法也。內證灌頂法性不二圓滿也。今灌頂者。加持尊特儀式也  又云。五大所成者。五輪塔也。此法界圓塔也。此塔內安舍利。如法尊勝法時。此塔爲本尊行之也。舍利者。自然道理如來分身。是眞實如意寶珠故。此爲本尊行之。造此塔。口決云。九輪紙十二枚。書尊勝陀羅尼卷之。重九造九輪也。九輪以下如常。九輪是九識也。即迷體也。此塔自他身心也。以尊勝陀羅尼造之。依加持力。轉九識成五智所成之如意寶珠。實以之爲三形也

尊形事

　　五智寶冠（金智）法界定印（胎理）故此尊云不二也
八師子事
　　口云。口三古橫嚙也。謂三古者。辟除之義也。亦是淨除業障之義也。大日如來趣化他時。降三毒令成三身義也。以天帶飾三古把處瓶頸。帶是閉法界圓塔戶義也。世人帶臍上結是也。若世間萬菓等。或時開戶受雨露氣。或時閉戶不中風破難。是併帶故也。若無此帶者。難留法水。正覺何成。成自證之實體。施化他之應用。只此帶故也。●字空點以習帶也

六箇飛天事

　　儀軌云。首陀會天童子形。各執香呂。香呂者。六種供養總體也。故瑜伽論云。精進遍六置中間（文）香呂者。燒香義也。六箇飛天。替六道衆生。捧六種供養。供此尊之義也。六箇飛天者。五淨居天一善住天子也。又香呂者。精進義也。諸佛菩薩等。見香煙影向道場故也。又行者住所也。行者三業勇勤。無懈怠義也  又云。此即行者自身也。精進者信心也。大日疏引大論云。佛法大海。信爲能入等（文）妙樂大師釋云。擧進攝六（文）於此曼荼羅異說不同也。皆從果向因之曼荼羅也  又付之有四異說一。弘法大師將來曼荼羅。中臺大日智拳印。八大菩薩四攝八供養菩薩也。是不空二卷儀軌說也一。宗叡僧正將來曼荼羅。中臺大日 法界定印  一。智證大師將來曼荼羅。中臺大日·不動·降三世許也。餘尊不書。三尊許也  一。大妙金剛甘露軍荼利焰鬘熾盛佛頂經。先說八大佛頂。次說八大菩薩。次說八大明王也  問。以上曼荼羅中臺大日也。何成尊勝義耶  答。八大菩薩·八大明王·八大佛頂。皆莊嚴中臺。中臺大日云尊勝也。是祕藏義也。但此法大日如來灌頂儀式也  問。不空儀軌。明八大菩薩。善無畏儀軌。說八大佛頂。二師說意不同也何  答。二經廢立不同一往義。實八大佛頂·八大菩薩同體異名。不可有異論。謂最勝佛頂即觀自在菩薩。乃至廣生佛頂即地藏菩薩也  口云。八大佛頂淨除業障義。八大菩薩攝受大悲之義。八大明王折伏大智儀也。又左半月形。右三角形。是付佛。左不動。右降三世。行者付圖之。不動滅罪義。降三世生善義也。謂不動在常在地獄願。是以火災。消滅地獄罪苦。此表大智方便之義。以火災爲所表。居三角火輪也。次降三世。五字五輪配釋五方時。東方●字。因業能生之體。是風輪也。●能因也。風輪能生之萬物。依風生故。居半月風輪也。又中臺大日·不動·降三世三尊曼荼羅。不動（理）三世（智）也。以此曼荼羅。配五佛時。御衣木絹（地體）中臺月輪（水輪）三角形（火輪）半月形（風輪）六箇飛天（空輪）也

本尊三種印事

　　先業障除印者。謂二風●字。是第八識。煩惱業障爲體也。二空如來大空智也。故以二空。押二風。淨除業障義。故名業障除
　　又云。於此印有口傳。謂結印誦陀羅尼。後合掌也。以二空押二風。左（理色）右（心智）淨除色心之業障。合掌表不二也又云。以合掌印言舍利。又云如意寶珠也。但此印。實無所不至印習時。二空少開也。此內納舍利思。二空少開。開戶拜●義也問。塔印  塔印當體言舍利。今塔中納舍利云。相違如何  答。合掌即塔中舍利也。如法華法深多智釋迦言。但開二空者。藏識即舍利也覺知。是則開見意也

智拳印事

　　示云。先左右拳誦●●●●●。是則本有金剛薩埵義也。次結智拳印。誦●●●●●修生顯得法界體性智之大日如來也。左（五●胎）右（五智金）結印不二也  又云。此印攝三十七尊。右智十六。左理十六也。此印五智總印故。加之爲三十七尊也。左五指行者五輪。右五指本尊五智也。故以右五指。握左頭指。戴五智寶冠義。此印名即身成佛印也  又云。左風行者息。風諸佛大悲自在大空三昧也。然右風同空上立之。左風諸佛惠命也。仍如來惠命乘大空三昧。衆生命風諸佛惠命和合。爲顯凡聖不二義也

除障佛頂印事

　　二手內縛。兩部不二。內證之成道也。右風立鉤。初發菩提心義也。內縛本有內證圓滿位。萬德自然具足。本來常住也。鉤修生之義。召萬德令冥會本有萬德義也。此尊小呪者。●●●●●也。大呪大陀羅尼也。中呪光明眞言也。此陀羅尼。翻譯異說。十二品不同。但世流布陀羅尼。金剛智所譯也。本朝殊用之。念誦時。帝釋天眞言誦之。謂善住天子。却後七日。命將欲盡（文）依之帝釋白佛言。唯願佛說延命之法。時依帝釋請。佛說此陀羅尼。故可用釋天明也。亦佛對善住天子。說最勝延命祕法。對帝釋天說消除業障祕術  問。善住天子短命義何  答。天子因位之時。爲悲母孝養作田。彼母每日晝食持行。或日遲來時。善住天子發嗔恚。此故七生受蛇身。孝養生天子云。嗔恚得短命報（文）問。却後七日者。人間七日歟  答。不知之  西方集云。尊勝陀羅尼。爲忉利天善住天子說之。天子過七日命盡
<PIC>T77006001.GIF</PIC>

　　於此曼陀羅。有五輪義上釋畢。但於水輪在九輪。如此圖

大佛頂法

　　種子。●三形。八輻金輪
　　是字方便具足字也。即法界體性智義也。故此尊大日也。但胎金不二大日故。以不二義付息災也。此法金輪尊勝大旨同也。但少異也

三形事

　　八輻輪者。轉惑摧破之義也。既煩惱盡故成佛也。八輻輪者。迷時八識也。悟時四智也。於八識染淨二法。以淨爲第九識。第九識轉成法界智也。故此種子并三形。共五智具足體也。一切衆生悉九識所成故。皆悉此種子三形體也

如來拳印事

　　右五智修得五智也。左本有五也。右空智如意寶珠。左空理如意寶珠也。二空相繼日月兩輪不二。此印三十七尊圓滿。佛頂左手持蓮。上有佛頂。佛頂髮際是頂上。不二內證光持也。肉髻白毫光一往有限處。此光明遍照十方。十界同時利益也。內證白毫光。言光聚佛頂。內證本有光也。肉髻白毫。化他光也。此自性本有位。等覺十地不覺知之。唯佛與佛境界也。修生顯得應用時顯無見頂相。本有本覺體。法身自樂體故。佛頂梵王不見之也。世間合宿玄極之體不見凡夫也。偏思暗體。故楞伽經云。我乘內證智。妄覺非境界（文）內證不二位。大智（金）大悲（胎）功德。爲肉髻白毫光。表菩提涅槃果德也。是從本垂迹利益也。依之疏二十云。如來但住自性之法。不能度人。故漸次流出。入第一院。次至第二院。次至第三院。雖作如此流出。亦不離普門之身故知。三世十方諸佛光明雖無量。所證此大佛頂尊內證光用也  問。疏文但住自證之位法。則不能度人（文）內證法身位。無想無念無利益義。何內證光明照十方云乎  答。既云不二之光明。可知自性加持凡聖迷悟一體無差別云事。若一法有闕減。不可有不二之名。但至疏文者。一往自性下他受用變化等一邊也。所言法身無想無念無利益者。顯宗所談也。自宗意自性三身爲自證機說三密之門。令用開發如實知自心悟。故下文漸次流出漸入第一院等云。雖說從果向因之義。結處亦不離普門之身（文）四種法身共陳此道云此意也。雖別部天等。悉具足中臺法界智之功德

師子座事

　　如師子冠印。但申二指蓮葉。師子上蓮花座也

勝身三昧耶印

　　二手仰相叉。以二水二地叉上並押之。二頭指相拄二中。背相合立之。以二空押二地或二水二義也。二中本尊。二風光。餘指師子座也。但二水師子目也

十佛頂印事

　　似八葉印。但開二水二大。成十界。表十界本有也。瓶印者塔印也。●字變成金剛輪寶者。●四點具足字也。四點成就。以總功德爲方便究竟。故五點具足字也。此字萬德圓事業成就。五智明時。以此字爲北方不空成就種子。北方種子故。此地輪種子北方也。故成金剛輪寶。寶者入寶部三摩地。內證自性功德云事也示云。誦此陀羅尼者。其字昇虛空。放金光照十方世界。照觸衆生皆悉離苦得樂（取意）金色光者。自受法樂之理智不二色也。此尊不二之中不二佛也。皆放金色光也  示云。此法至極。胎藏勝佛頂云也。其故金輪雖胎金不二尊也。以金爲面。佛眼亦雖胎金不二掌胎。此尊胎金不二。無掌一門故云勝也。又大者勝也。故言大佛頂。大佛頂勝一切佛頂云是也。胎金不二。無因果名。只是遠離因果之體也。故此大佛頂者。大覺大空智意也
         (御本云)
　　爲備廢亡少少注之。定有訿謬歟。不可披露他門。若及一門所見者。必必可被直之（云云）平安城西座光寺草菴書寫之畢。
思定而可令請書之  五十七歲小比丘澄豪記之
　　康永二年（癸未）九月十七日。於近江州法花寺。賜西山御本。拭五十五之老眼。謹以書寫之畢  持寶金剛澄淳記之
　　文和四年（乙未）七月  二十四日。於川原森令書寫之  吉祥金剛堯覺于時三十九
　　正長元年（戊申）六月朔日。以西谷行光房御本交合畢  傳令賢忠
　　于時永祿（癸亥）卯月五日。依不思議之御懇志望候而書寫之進處也。深祕深祕  城賢五十三歲書之
　　於向後御被見之次。●●●●●可御迴向有也。乃至法界平等利益敬白
總持抄


　　佛眼法事

　　種子。●三形。寶珠
　　●字性寂不可得義。萬行萬善功德悉滿此字。瑜祇經云。生一切福。滅一切罪（文）●字塵垢不可得義。經云。從一切支分。出生十儗誡恒河沙俱胝佛（文）●災禍不可得義。經云。能成并一切難解之事（文）●字體性寂故具萬德。殊勝玉直物圓滿不動。不足時動也。故寂靜圓滿具足義也  問。佛眼者何佛菩薩所變乎答。瑜祇經云。金剛薩埵。一切如來前。忽然現作一切佛母身（文）故金剛薩埵所變也。大日經云。佛眼尊者。大日所變也（文）示云。金輪本地金剛界大日。佛眼本地胎界大日（云云）此尊胎藏界攝一切佛頂輪王習也。金剛吉祥品云。一切佛母心。出生一切法。乃至速成諸佛部頂輪最勝無比特難勝。超過十地攝一切諸佛菩薩（文）金剛頂經云。佛眼自毛孔生金輪。自金輪毛孔生七曜（文）

三形事

　　寶珠者三轉具足體（云云）

曼荼羅事
　　三層者。第一重金輪。第二重八大菩薩。第三重八大明王。華院外四方四隅八供四攝也。中臺佛眼也。此曼荼羅引入衆生意也  問。三層八葉者。其意如何  答。非如須彌山層。只八葉外。猶畫八葉。三重也  問。經云。當頂輪王前。畫金剛薩埵。次右旋畫八大菩薩。此薩埵者。八大菩薩外歟  答。不然。八大菩薩隨一金剛薩埵頂輪前畫云也  問。八大明王如攝一切頂輪王經說。何經耶  答。五大院云。未度經步擲明王（摧一切魔菩薩）降三世（金剛薩埵）六足（文殊）大咲（虛空藏）大金剛輪（轉法輪菩薩）不動（金剛拳菩薩）八大菩薩自性輪身。八大明王教令輪身也  於此曼荼羅。種種口決有之。謂七曜於一切衆生。作障難也。召寄佛眼膝下爲使者。以方便降伏之。不令作災難。故佛眼法名息災法。八大菩薩大悲故胎也。是攝受方便也。八大明王一向智印故金也。是折伏方便也。此兩部而二意也。不二門佛眼能化。七曜所化。天衆著化樂。不思出離之道。故佛眼以佛力召七曜爲伴。置第一重。七曜者。日·月·木·火·土·金·水是。一切衆生精也。五行時。日月攝火水。火（●胎日理也）水（●金月智也）不二者。本有自性薩埵也。五行者。衆生五大也。此五大守護心王也。故取七曜。爲眷屬也。此七曜（色）佛眼（心）衆生色心。即親護義  亦云。日（陽火母理定胎）月（陰水父智惠金）示云。日受月精氣。生五星此故星字日生云也。七星陰陽五行也。衆生以此五行。爲自性本有體。故此七曜置第一重。以佛眼金輪理智。守護之。謂八大菩薩理。八大明王智。故天五行安穩。人身心安樂也。五行即五智五佛體。衆生即五智五佛也  示云。日月星三辰理智七曜者。一切衆生本有自性體。佛眼三形用如意珠。此三辨之寶珠此三辰者。有情非情也。昇天顯諸星。有人云三毒。悟時三身三德也  示云。八菩薩八明王。理智之八葉也。生住異滅四相隨相也。理八葉八菩薩也。智八葉八明王也。故此尊守護一切衆生也  亦云。示云。行住坐臥四威儀。即八大菩薩八大明王也。本有自性果德。普賢一實境界。如實知自心之體也。守護侍衞者。心王心數自受法樂法門也。例如瑜祇經阿闍梨位品。親護薩埵佛眼灌頂法門也。此曼荼羅有二意。一從因至果。謂第三重八大明王金界大日。第二重八大菩薩胎界大日。第一重不二也。七曜本有自性體。佛眼醍醐果德也。如次佛蓮金三部也。二從本垂迹。謂佛眼是理界。金輪智界。七曜爲不二。八菩薩八明王佛眼金輪悲智之二德也。是折伏攝受方便也
　　問。以金輪爲七曜上首事如何  答。一切諸星從金輪毛孔生。能生爲上首也。此曼荼羅尼盡法界。佛眼金輪攝一切佛部。八菩薩攝一切菩薩。蓮華部。八明王攝一切金剛部。七曜使者攝一切外部諸天。又三層自證也。八供四攝化他外用也  問。佛眼曼荼羅皆著師子冠事何  答。降伏意也。息災也。大悲也。智慧也。勇健菩提心也。佛師子座。以大悲爲座。今佛眼以大慈悲故。以師子爲冠  問。以師子冠爲息災事何  答。涅槃經云。佛經行時。達多放醉象欲害佛。其時五百人弟子。逃昇虛空。阿難一人隨佛。時佛入佛眼三摩地。擧右手向象指端出五師子。師子同聲迅吼。時醉象伏地下骨。須臾弊死時佛說因緣言。昔我爲雁母。爲網懸。其時五百人弟子是也。一雁隨我。汝阿難是也。即表如來息災。佛眼曼荼羅三十七尊。皆著師子冠。此義也。降伏諸佛忿怒也。從慈悲起。放師子大慈悲意也。又無畏義也  問。終象死歟  答。不然。誦蘇生眞言令生也。其蘇生眞言●字也。部母加持時胎印。今眞言者。五古印●●●●●也

根本印事

　　印相如常。五眼印者。左頭指間肉眼。右頭中間天眼。二空首二中上節間惠眼。二空間法眼。二小間佛眼也。此五眼五智也。五方配釋不同。東南西北中  亦示云。五乘配之。謂肉眼六凡。天眼聲聞。惠眼緣覺。法眼菩薩。佛眼佛也

此印有兩部事

　　經云。若以印機目及眉。兼竪拭眉間。想成五眼（文）此金五部義也。又右旋拭面三反。一切見者皆悉歡喜（文）此胎三部也  七曜總印。二羽金掌等○
     ●●●●●（金剛）●●●（佛眼）
　　 ●●●●（日）●●●（月）
　　 ●●●●●火）●●●（水）
　　●●●●●（木）●●●（金）

　　●●●●●●●（土）●●●●●●●●
    此印明降伏七曜意也。佛眼生金輪。金輪生諸星。故祈七曜犯宿可行金輪法。必除彼難（云云）

以佛眼爲佛母事
　　如胎藏大日支分出生十三大院聖衆。佛眼尊支分  出生十恒沙諸佛。佛眼入法界胎藏三昧。開發一切衆生無盡莊嚴藏曼荼羅。以胎金不二佛眼。能生法性理智。故云佛母。行者平等智身是也

佛眼金輪不二事

　　示云。於內心中。觀日月輪之體理爲面云佛眼智爲面云金輪。理智不二法性大日也。於佛眼金輪。內證方理智法身。外用方自受用智法身也。亦於自受用身。有自證化他。自受用身自證。是八大明王也。一向智印故也。他受用身化他。是八大菩薩也。大悲行願故也

佛眼金輪不二事

　　佛眼曼荼羅中臺。佛眼前蓮花圖金輪。金輪曼荼羅中臺。金輪前蓮葉圖佛眼。即不二也。眞言誦二。佛眼眞言●下●●上加●字也。金輪眞言誦。佛眼眞言終●●上加●  示云。大勝金剛金輪也。金界大日佛眼品即胎藏大日也。佛眼金輪兩部大日果德最上門兩部大日勝。胎藏大日住法界定印安金月輪。不二胎藏大日金輪。金界大日住智拳印安胎日輪。尊二日內證日月輪顯外時名兩眼。開二目爲眼也。外用功德也。二目惠眼（右智）法眼（左理）惠眼緣空攝天眼。法眼緣事攝肉眼。佛眼四眼總體加之爲五眼。自證二眼爲化他。開發三密相應故。尊形可有五眼（已上畢）
　　虛空藏法事
　　種子。●三形。寶珠
　　●字字體●如如不可得義。如意寶珠體南方福德常住不退字也。以五字配五方。餘字所住不定。此字不替定也。●南方修行點也。修行磨玉也。●涅槃寂靜義也。釋迦攝威儀歸午等。南方福北方福相應。遍虛空無所不至。故云虛空藏也

三形事

　　寶珠者。三辨寶珠。三辨者。中東南此云三辨。是在纒眞如時。言煩惱業苦三道。出纒眞如之時。言法身般若解脫三德。身口意是也。身色金色者。理智不二之色也。此尊著五佛寶冠事。五佛表地。五智表天。此菩薩天曼荼羅。金界義也。今五佛寶冠地曼荼羅。胎藏意也。右手與願印表智。右手如意寶珠表理（云云）

根本印

　　內縛立合二風寶形。二火並立內縛。十界不二。二風三辨寶珠也。二風摧破體也。故分理智。二空此尊體也。兩界寶菩薩印。外縛也。此尊事轉菩薩故用內縛也  示云二風寶形云如意寶珠事。以●●●●●五字。配五方時。●南方也。即三角體如意寶珠也  寶珠言虛空藏菩薩事。空輪團形也。頂上●字言虛空藏。一身果報有頂上。取此意也  示云。虛空藏地藏一體習謂地藏地曼荼羅。胎大日虛空藏天曼荼羅。金界大日也。此二尊互其德不二。實虛空藏功德。依地顯之。天地感應義。大陰大陽之法。可思之。二尊所持之如意寶珠共理也。與願印錫杖共智也。理趣釋釋之。成一法界。言法圓樂智是也。虛空藏地藏互施德助萬物。虛空藏。虛空爲藏。大地生萬物令長養之。地藏大地爲藏。青天下雨露能持之。行此尊三摩地入事。理趣釋云。運心遍法界。愍念貧窮孤露之衆生。常行惠施。三輪清淨。心無慳悋。常與樂虛空三摩地相應。不久獲得虛空藏菩薩身（文）示云。運心遍法界者。開示自他無盡莊嚴藏。圓滿恒沙已有。此眞言行者。眞實法施。愍念貧窮孤露衆生者有二。一者爲世間無福衆生。施有相寶財。二者爲出世無福衆生施三密寶財。然今値自身是佛之教。開心之無盡莊嚴。殘習教起。輕霧一隔天月故。菩提心論云。或爲無始間隔。未能證於如來一切智智。故欲求妙道。修持次第。從凡入佛位者。此三摩地（文）宿善開發人。始聞此教。發心證悟。宿善微薄衆生。以今生三密修行爲宿善。來生證得如來一切智智。故●字義云。不知已有。貧何事過之（文）法花經云。見六道衆生。貧窮無福惠（文）此以不開悟中道實相之理爲貧窮也。眞言意。設雖開悟實相之理。不知六大四曼之功德。不修三密五相之觀行。尚是貧窮孤露之衆生也。三輪清淨者能施（以我功德力）所施（如來加持力）及施（及以法界力）此故無能施罪也。自能施輪。他所施輪自他之寶財。及施物輪也。住此觀。施一針一草作利益。此三輪清淨也  運心理。正施智。施物事也。清淨者。能施住無上菩提心。無少分慳悋。所施迴向所修功德於法界。都無一分著相。施物本無相清淨體也。能施所施共無染著。故三輪清淨云也

虛空藏內證事

　　示云。三輪清淨者。●●●佛身金剛薩埵之大樂也。理趣釋云法圓樂之智也  亦云。由瑜伽法一念淨心相應。便證眞如實際。不捨大悲。於淨穢土。受用身變化身成佛（文）此三輪清淨之功德成五方五智四種法身理智總體也。此談三輪自性也。由瑜伽法者。中方法界智也。本有性德之理智之相應之位也。一念淨心者。第八識圓明之位也。相應者。東方淨菩提心智。與中方法界自性理相應位也。便證眞如實際者。南方不二三輪內證也。云平等性智。如意寶珠體也。此云三辨寶珠也。不捨大悲者。一念淨心即出化他始也。於淨穢土者。一念淨土心外中內也  穢土心外受用心中外也。身者西方能加持身。變化身者。北方所加持身西北化他二智也  亦云。受用身成佛  西方阿彌陀。即他受身也。變化身成佛北方釋迦。八相成佛事業智。是變化也。淨土者極樂也。穢土者娑婆也。但阿彌陀他受用身云事。心內是毘盧遮那之內證自性身也。中方法界智自性身東方大圓鏡智自受用身。南方平等性智他受用身。非無心外十地能化他受用。內證故名自受用身。心外之阿彌陀言他受用也。釋迦變化身也
　　入虛空藏三摩地行者。不得六分之一罪事
　　理趣釋云。設盜一切有情所攝物者。六分之一不得不與取罪。文意物不置隱。取盜人。物主六分之一罪得之也。入此菩薩三摩地人。不得物主所得之一分罪。入此菩薩三摩地。法界財寶併自身萬德故。無盜犯之罪也。不知法實體。不爲其相也

虛空藏菩薩曼荼羅事

　　理趣釋云。修行者。修虛空藏三摩地行。故應建立本曼荼羅。中央畫虛空藏菩薩。如本形。前畫金剛寶。右畫金剛光。左畫金剛幢。後畫金剛咲。內外四隅。各列內外四供養。如本形。東門安金剛杵。南門寶。西門蓮華。北門鈴。修行者。若入此曼荼羅。合他人現世所求一切富貴階位悉得。滅一切貧窮業障（文）此尊四親近菩薩既寶光幢咲也。故此菩薩寶生尊云也。一切凡聖十界。併無不備三輪功德者也。三輪者。三密等之功德也。乃至草木等。受地（●身）水（●口）火（●意）之精皆是虛空藏菩薩也。故受一切草木等之精。長養身心。是皆自身虛空藏菩薩。非情等虛空藏菩薩。常恒自受法樂也。以此義名虛空藏菩薩即身成佛也

眞言行者可行四種施事

　　理趣釋云。以灌頂施故。能得三界法王位。義利施故。得一切意願滿足。以法施故。得圓滿一切法。滋生施故。得身口意安樂（文）此四如次。寶光幢咲四菩薩也。灌頂施者以金剛寶。灌頂一切如來也。金剛寶者。淨菩提心。如意寶珠體也。三界法王者。灌頂之人名三界法王也。三界者。常途三界王也。亦三界貪嗔癡之三毒體  即本有之三身三德云時。此云灌頂施  問。灌頂一切如來。其意何  答。灌頂施與何類瑜伽者。想身虛空藏菩薩。以金剛寶灌頂一切如來（文）文意。入我虛空藏菩薩不二寶珠三摩地。授灌頂一切如來也。即爲聲聞緣覺者。授此金剛寶灌頂故。施佛即爲施衆生也。此云灌頂施。當世授他人灌頂云灌頂施。想身虛空藏菩薩等者。法性大阿闍梨也。一切如來者。授者言也。法性大阿闍梨者。本有自性普賢金剛薩埵也。一切如來等者。一切衆生皆含如來藏性是也。又灌頂施者（東方寶珠）以金剛寶。灌頂一切如來也。金剛寶者。淨菩提心。如意寶珠之體也。義利施者（南方三衣等）惠施沙門婆羅門資生具。婆羅門者。爲法有利益者。法施（西方說法）妙觀察智說法之義也。爲施不現形。與天龍八部等說法樂也。茲生施者（北方）施與傍生之類。傍生類者。畜類等也。已上四種施是四智也。深祕欲觸等也。四種輪壇也

根本印事

　　二手金剛內縛。進力如意寶形。禪智並竪置心。上有之。外縛表胎藏。內縛表金界。五凡五聖。和合體習也。禪（胎理）智（金智）進力空不二也

五大虛空藏事

　　種子。●●●●●
　　此五字是五智之種子也。鉤是五字明。瑜祇經說也。五大虛空藏。以鉤召之義五智入一尊三摩地。故五大虛空藏。皆言法界虛空藏也。是五點成佛也  問。五點成佛者。五度成佛歟  答。五智佛俱時入寶部三摩地。後五佛轉成五大虛空藏也。此云五轉成佛也。五大虛空藏者。集法界諸尊爲五尊。五尊皆住寶部三摩地。此云寶生佛。寶生佛。虛空藏菩薩也  問。等自身量（文）爾自身量歟。自身量者。圓明量歟。將佛身量歟  答。佛眼品一切瑜伽中像皆身自性等量畫也（文）自身量者。佛量見。樓閣中有圓明月輪。於自身量。於一圓明。更分爲五（文）以月輪爲自身量。圓明表心。佛像表事也  問。五大虛空藏皆持寶。南方寶光虛空藏獨持三辨寶珠事何  答。表三界法王等正覺義也。南方寶生內證圓明之大日也。故南方云灌頂法王位也  問。明星天子五大虛空藏義何  答。安云。此五大虛空藏菩薩。是明星天子本身。故處明星圓明中。以七曜九執二十八宿爲眷屬。轉法界圓明。成明星圓明。從明星圓明會法界圓明。此五大虛空藏明星天子法也。本有金剛界●●●●●五大五智。入一圓明中。言五大虛空藏。明星天子也。星五大精故。一切衆生皆屬五星七曜九執。衆生即五行精也  五星等故。明星虛空藏者。即一切衆生全體也。一切非情草木五行精也。雖一微塵。無不虛空藏菩薩功德。成佛道事。依三寶敬信。三寶敬信者。歸虛空藏菩薩也  理趣釋云。佛寶者金剛薩埵。法寶觀自在。僧寶者。虛空藏（文）此僧虛空藏者。上佛法理智和合言僧。金剛手自性身。觀自在受用身。虛空藏他受用身也  問。江師以五大虛空藏法名金門鳥敏法何  答。金門鳥敏者。辛酉年也。是六十一年中歲也。五行役年也。此年干辛（金）支酉（金）納音木也。金剋木故。草木故死損。稼肅不登故。國土飢饉人民衰減。此年修此法。五穀成熟。萬民安穩。五大虛空藏五行精故。修此法五行相生。四季調和也。五大虛空藏色。四季相順次第也。中方白色。一切草木種子。一切果實皆白色。水即白色。百穀苗稼。悉受雨露結其菓實。此故也。東方青色。春時草木萠芽色也。南方黄色。夏時草木欝茂滋榮也。西方紅色。秋時一切草木熟變紅葉也。北方黑紫色。冬時草木落葉朽損色。朽葉色黑紫色。紫赤黑和合。即秋紅變冬玄義也。凡冬一切草木取盡。寂靜無爲也。是故北方爲涅槃方。爲息災方也。如此五行相資不亂。陰陽相調。國土安寧也。是故五大虛空藏法言金門鳥敏法也  問。庚申歲者。干（金）支（金）納音是木也。與辛酉全同也。何母取辛酉年爲凶厄耶 答。甲申乙酉厄相重故。次年其厄尤重。可思之  問。五大虛空藏。同左手持鉤意何  答。鉤是王表示也。南方三界法王位也。故鉤召富貴義。皆持鉤深祕云。見入五大虛空藏不二三摩地。事事諸法皆胎藏四重曼荼羅聖衆。自本法界一如。森羅諸法。悉開悟自身無盡莊嚴藏。鉤召義也。故云南方富貴之方也  問。經云。求富貴法。若此像於青色。或金色絹上等（文）用青金二色事何 答。青色赤涅槃色也。謂赤青色。涅樂黑色也。以赤涅槃二點攝法無餘。可知之。金色●（地）●（水）二字色。萬物皆此二字色也。大日疏四云。南方觀娑羅樹王華開敷佛身相金色。普放光明。如住離垢三昧。始自菩提心種子。長養大悲萬行。令成遍覺萬像開敷。故以爲名。離垢大空義也。證此大空時。猶如金百練垢穢都盡。故佛相亦然（文）今五大虛空藏南方富貴法故。用此二色也  問。瑜祇經半跏坐畫此像（文）今次第結跏坐相違何答。略出經云。半跏坐者。因位坐也（文）瑜祇經意。因果不二。本有常住也。因即果。果即因也。雖因菩薩坐也。今說結跏趺坐也。又半跏坐本有中修生。瑜祇經說修行法義

印事

　　五印如經說。瑜祇經云。毘首羯磨三昧耶。忍願相合。峯如針。是名法界虛空藏。三摩耶印應常如。次改進力如三古。是名金剛虛空藏。復改進力如寶形。是名寶光虛空藏。亦屈進力如蓮華。即名蓮華虛空藏。戒方進力相叉  是名業用虛空藏（文）毘首羯磨三昧耶者。三摩耶會釋迦印也。今此三界皆是我有等云。趣三界火宅作業也。歸釋尊自證時。云五大虛空藏也。此時出忍願也。以釋迦印用五大虛空藏印母事。五大虛空藏釋迦入涅槃內證之三摩地云也。釋迦在世八十年說法。智慧門利益。福德門者。五大虛空藏三摩地。二門共釋迦內證外用三昧故。用釋迦印爲母也。凡此印印母事（先德多未決）智證大師。此印相不被結（云云）五大院云。十字羯磨印。不空成就印也（云云）東寺外縛印云羯磨印也。即月輪印也。最初伽羅藍位也。虛圓月輪印者。云虛心合掌印也。次生阿浮曇位云寶生。外縛印云羯磨印。大供養會是羯磨事業也。印母說金剛縛。次說智拳印。言大日羯磨印。不解前印。即分作智拳羯磨印。阿閦等四佛印。自縛生 外縛羯磨本也。外縛法界虛空藏印母也。薩埵印者。普賢薩埵印。是一切義成就菩薩也。釋迦異名也。中臺法界。虛空藏即釋迦也（深祕口決）此經北方四親近隨一金剛業菩薩持綠寶。是菩薩極也。綠以青色爲體。青色菩提心色。即菩提涅槃無別體義也。釋迦者法界虛空藏者。各具五智意歟  第九識理第八識智不二。言第七識也。三縛顯心外時。第九識顯前五識。第八識顯第六識也。此前五識內證言。法界虛空藏行者全體也。北方四親近菩薩四大虛空藏也。得寶體金剛虛空藏。磨玉位寶光虛空藏。雨寶蓮華虛空藏也。寶施他業用虛空藏也。五佛轉成五大虛空藏。毘首羯磨三昧耶者。釋迦牟尼印也。忍願合峯如針者。是一辨寶珠也。獨古義。獨一法界之義。行者平等智身。如三古者。三辨寶珠也。如寶形者二義。二中二風二大共寶形。是三辨寶珠。如蓮葉者。二中上二風寶形。二風寶形異也。業用虛空藏印。三辨寶珠。南方三辨內證。北方三辨外用也

舍利法事

　　種子。●
　　●有義如釋迦法。今此三界皆是我有等（文）此也●入滅之後。荼毘焰火也。入南方寶生火光此也。即此云入不空王三昧釋尊入滅後。碎身利益衆生。成如意寶珠雨寶。今舍利大牟尼尊。無始以來。爲利生遍法界。捨身命無空芥子隙。成有情成非情。現身形隨衆生身心。大日經疏云。示種種諸趣所喜見身。說種種性欲所宜門法。開觀照門（文）成非情時。五穀等草木菓實。衣服舍宅。山河大地。土砂礫等。併碎身舍利益也●末法神呪經云。我滅度之後。分布諸舍利。當隱諸相好。變身爲此呪（文）但有二身。眞身·化身。若能供養者。福德無有異。此呪亦如是。一切諸天人。能生希有心。受持及供養。所得如我身無異。此呪王功德（文）菩提場經云。若人誦此眞言者。身爲法界舍利塔。一切要言皆成如來法音（文）示云。如意寶珠者。如來分身。今舍利是也。行者前五識身骨。即大日如來身骨也觀行。爲深祕●字濁世末代衆生。不堪見佛身故。以大悲方便。入寶生三摩地。即變身成●字。字變成如意寶珠。寶珠馱都也。故●者。五佛共入寶生三摩地也。因果不二成●字。此位現種種身。利益衆生。故三十七尊出生義云。我能仁如來。入不空王三昧（文）舍利者。一切衆生佛性也

寶生印

　　二火爲寶形事。歸釋迦內證。成寶珠也  光明眞言法事
　　種子。●三形。塔婆
　　●字者。五點具足字也。於●有光明義。天竺有王。號如梵天王。受重病失術方。時有聖人。書●字七日七夜煎之。爲大王浴之。即時消除重病。從身放五色光。是則於●有光明故放光。各具五智故有五智光。●字用也

三形事

　　塔婆者。五字所成之塔也。五字各有光明。故所變之塔有光明。依之以塔爲三形。如梵天王煎●字浴之。從身放光明。一切衆生。皆悉五字五輪之體。我身即光明之體故。迷前不放光。悟時本身德有光明義。此故人法和合放光

印事

　　五古印指端各觀有光明。五字明放五色光故也。手足指有光明故。名百光遍照。依之以胎大日爲本尊也。次金剛界大日本尊用時。智拳印●●●●●也。瑜祇經金大日宮殿云光明心殿。光明者嘆心覺德。殿者明身心互爲能住所住。說智拳印云破無明黑闇引攝無上菩提（文）阿彌陀本尊事。無量光佛名也。以光明照十方衆生故也。智慧義也。阿彌陀大日如來智用。以大日爲本尊時。以阿彌陀部主也。阿彌陀法界寶印。阿彌陀大日一體也。不空羂索本尊。出大毘盧舍那不空羂索經。此索五色五智之索也

五色光印

　　右五指觀五色光明也。五指者●●●●●也。即日輪五智如來也。入光明三摩地。此言日輪也。右掌月輪也  不動本尊事者。在常在地獄願。文云。大聖明王無其所居。但住衆生心相之中（文）住衆生心故。隨衆生入地獄。地獄火焰成火生三昧。照衆生煩惱黑闇。此光明眞言也。以不動本尊也。又用尊勝陀羅尼事。光明眞言法尊勝法尊勝法名破地獄法也。尊勝陀羅尼功能。放光明照地獄黑闇。救受苦衆生云。法界悉無非光明眞言。光明者。以自受法樂義爲光明。森羅諸法。待四季轉變。雨露芳緣。長養。皆自受法樂光明也（已上畢）

永祿六年（癸亥）卯月十六日城賢書之
總持抄

　　聖觀音法事
　　種子。●三形。初割蓮華
    ●字諦不可得義。是法自在義。法●字法曼荼羅故也。觀自在者。依此字功能也。自初發心時。至成佛位。依此字功德也。故●●中。●字門成佛云。此菩薩智慧門初發菩提心本也。菩提心堅固故。名金剛法也。是西方部主也

三形事

　　初割蓮華者。表初發菩提心義。於此蓮華含理智。未敷理胎凡色也。初割智金聖心也。此理智和合蓮也。蓮（色）菓（心）此觀音總體六道中度畜生。是法自在故也。左手持蓮華事者。此蓮華衆生八分心蓮也。故菩提心論凡夫心色合蓮華云是也。大日經疏云。凡人干栗馱心。形猶如蓮華合。此心蓮自性清淨如蓮華。不染生死泥。不燒煩惱。故菩提心論言。於心質中。有一分淨性。衆行皆備。其體極微。皎然明白。乃六趣輪迴。亦不變易（文）一切衆生本有薩埵也。一切草木等初開。皆表正覺之義也。蓮華開合同之。此蓮華不開時。言九識妄染。爲常沒凡夫。此蓮華遇教初開時。九識轉爲五智。九識即八葉九尊也。右開敷勢。右掌開空風合向左蓮事。大空法界智也。風萬行萬善因也。因果相應時。一切衆生發心得道。非情草木華開菓結也。風指●字。風輪體也。觀音大悲風。一吹衆生葉葉。無不開萬華故。一切非觀音慈悲。無由發心得道。大悲闡提菩薩也。故若衆生一人不成佛者。此菩薩不成佛誓願。法爾本有薩埵故不成佛。左蓮寶珠也。如開寶藏。右風指智劍也。左手能得智。左蓮所得理也。能持體觀音也。密號得自性清淨法性如來（文）能得智自性清淨所得理也。理智合蓮華三昧之義也。右掌舒向左蓮。左掌日輪。一切草木當日光生長。開左掌向左蓮。開敷勢也。左右掌日月習之。隨義不同也。菩提心論智月也。金剛界。理日也。胎藏界也。赤蓮華依日輪光開。青蓮華依月輪光開。爲開赤蓮華。左習日輪。爲開青蓮華。右月輪習之。於開蓮華相有二義。一者以右小指左小指一一開五指爲五葉。金五智。以右風空。開左蓮一葉。是胎藏發心即到表也。一切衆生自性清淨本覺蓮華也。觀音本有如日體也。一切衆生即體也。自性清淨蓮華習之也。蓮華生泥中不染泥。是言本情清淨依之理趣經云。設住諸欲。猶如蓮華。不爲客塵諸垢所染（文）此意也。游泥即蓮華也。泥外無蓮華。經云。如蓮體本染。不爲垢所染（文）此法爾實義也。觀音左所持未敷蓮華。與愛染王右所持未敷蓮華。觀音蓮華菩提心論。凡夫如合蓮華（文）是本有蓮華也。愛染王蓮者。以法性覺悟蓮。打顯。持彼本有萬德。修生蓮華也。大日經密印品釋云。此未開之蓮華。即如來寶篋。開已而即合故（文）此文開敷即合蓮也。愛染蓮此意也
　　一。觀音頂戴佛像不空羂索頂戴比丘像。勢至頂戴寶瓶。何意有哉。口決云。觀音頂阿彌陀成等正覺時像也。不空羂索比丘像。阿彌陀法藏比丘。世自在王佛所。發四十八願時比丘像也。勢至菩薩頂寶瓶。納彼法藏比丘發願時遺骨也。大日經疏云。約如來行故名菩薩。頂現無量壽者。明此行極果。是如來普門方便智（文）此表因果不二義也

根本印事

　　二手內縛。未敷蓮華體（胎藏）立禪度（金界也）自性蓮華先一葉開之  亦印。外縛立合二頭指蓮葉。二大並立。外縛表十界（胎藏）立合三風（金界）二大內證菩提涅槃也

曼荼羅事

　　中臺觀音。八葉八佛曼荼羅無量壽儀軌說也。弘法大師御傳曼荼羅。中臺觀音。八葉八佛阿彌陀也。彼八佛共螺髮形也。皆住定印向中臺。觀音諸佛大悲也。八葉八佛歸中臺觀音大悲本誓故也。理趣釋云。想己身●字門。成八葉蓮華。中想金剛法。於八葉上想八佛（文）口決云。此曼荼羅者。從果向因曼荼羅也。觀音大悲因。彌陀妙觀察智果相向也。此實爲因。華爲菓也。能生爲因。所生爲果也。又中臺彌陀。八葉八菩薩曼荼羅在之。從因向果曼荼羅也。是華爲因。實爲果。華落蓮成意也。此一往迷悟因果而二門意也。實色身兩部意。觀蓮知自淨。見菓覺心德（文）蓮色胎。菓心也。金界也。蓮者八葉胎。葉者中臺。法界體性智金也。一實薩埵也。故越八葉絕方所。非有心境（文）是則觀自在菩薩內證究竟大曼荼羅也。妙樂大師釋云。一體權實。前後同時。蓮華前後。比說可知（文）同釋云。華落蓮成。蓮成亦落。可喩非權非實（文）

十一面法事

　　種子。●三形。軍持
　　●字作業不可得義也。觀音大悲故。拔出衆生苦患。作業義也  問。來迎觀音可十一面  答。來迎觀音聖觀音也。此聖觀音所持蓮華。未敷蓮華也。是衆生即體也。開之令見行者。此蓮華九品淨剎也。來迎作業。非十一面也。一切佛菩薩衆生化度方便。皆作業也。大日如來四德四智也。以作業爲北方成所作智也。四隅菩薩中。觀音八葉中西北菩薩也。作業義勝

三形事

　　軍持寶瓶也。此瓶法界爲體。納萬行萬善也。此瓶最初一轉寶玉也。中臺法界之智德。如愛染王持彼手。納行者所求物也

十一面表示事

　　當前三面寂靜。東方之大圓鏡智功德。不動佛本來寂靜義也。右邊三面威怒。南方平等性智功德。以降伏爲體。左邊三面利牙。西方妙觀察智功德。以說法爲體。後一面咲怒。北方成所作智功德。以事業爲體。最上一面不二法界智中臺大日也。五相五智五佛功德法門也。本面外十面又十一面此不同。總十一面者。爲成十二面。總體加十面十一面表十二因緣。十二月。十二時等也。印金剛合掌爲十一面。加行者一面爲十面也。十一面金剛合掌。十指者。是五凡五聖。十界恒沙功德。自身曼荼羅故名金剛。十界依正法性大日故名金剛。故合十指爪掌。表本有十界。胎藏義也。自身面上表五智圓滿。金界也。面上五智如前。各頭冠中皆有化佛（文）化佛阿彌陀也。阿彌陀爲度十界。入觀音大慈三摩地。發無緣大悲也。眞言教心。必雖不唱名號。不仰誓願。十界悉預觀音利益。是阿彌陀攝化也。非情草木待雨露之緣。不妄四季。華開實結。皆阿彌陀利益也。彌陀佛理智功德 開成觀音勢至。此二菩薩成日月。利益無邊

四臂事

　　右第一念誦。大日如來根本智。是大圓鏡智（東方）第二施無畏。大日如來三業化用。施甘露也。此印名施甘露印。此大供養義也。成所作智（北方）左第一蓮華表自性清淨。是蓮華部觀音體也。妙觀察智（西方）第二軍持。如意寶珠義。萬法出生體也。平等性智（南方）即四智也。加總體成法界圓滿尊也

此尊白肉色事

　　理色赤色。智色白色也。此尊理智不二色。衆生白淨信心紙上。染諸佛大悲深重赤色云是也。白肉色金也。赤肉色胎也。衆生拔苦意也。智是勝故。以白肉色表之。不二色也。雖似世俗悉地。我朝佛法今日留利衆生事。此尊力也

馬頭觀音法事

　　種子。●三形。馬頭
　　●降伏之義。字體●。因業不可得義也。萬行諸因皆悉●字功德也。九界悉因也。設佛界權佛乘於。●字體也。諸因體不可得也。知法爾常住功德圓滿也時如實知自心之位也。言即身成佛也。成佛言加持門之義。自性德前即一具輪圓曼荼羅見。●（本不生）●（因業不可得）●（損減不可得）●（吾不可得）四字合成字也。本不生不可得故。覺諸佛自性。因不可得故。知諸法具德。損減不可得故。摧伏諸障。吾我不可得故。覺知諸法圓明也

三形事

　　馬頭者。馬乾口求食無餘念。故法華經但念水草。餘無所知（文）晝夜不眠求食不止。此菩薩亙晝夜十二時。愍念衆生心不止。如疲馬念水草。入馬頭三摩地給也。衆生煩惱猛火盛。法性之智水乾。爰灑觀音大悲法水。潤煩惱垢染乾地。草木等無情。願泠濕得滋潤。皆觀音大悲拔苦與樂也。此馬嚼折一切食物。降伏門。嚼合諸味合一味。敬愛門。依食身心安穩息災。身心安樂諸德具足。增益門也。此四德四智也。鉤召通四種也。噉食六道四生惡業煩惱。令成菩提妙果。如思疲馬之水草。亙三世無廢退。噉食始覺修生之萬行萬善。妄心所起之一切諸法。令成法性一味功德。大日輪果德。本有胎藏義理也。是遠離生死理智之因果。令爲法爾常住一味也。馬頭三摩地住。我心即住觀音大悲心空。於一切衆生。施拔苦與樂之利益。發無緣之大悲成就法爾無作覺德。一切衆生依此觀音大悲之利益。初白淨信心開發。得自性清淨之功德智慧圓滿

根本印事

　　二大目。二火鼻。二水舌。二小唇也。噉食功能如上。大日疏云。何耶揭利婆。此言馬頭。口食噉諸障。成猛威勢。蓮華部忿怒持明王也（文）惠心僧都御房老翁來問云。馬頭頂上馬何馬乎。僧都答云。臨時不覺悟。後日可勘申。七日後可有來臨（云云）如約束有七日重來。僧都言。馬頭頂上馬疲母馬也。翁云。神妙也（云云）我令存其義。僧都云。君誰人乎。翁云。世人十禪師申。忽然不見（云云）觀音皆慈悲體也。而馬頭觀音爲降伏尊。三面忿怒身色。赤色降伏相也。降伏忿怒明王者。其體觀音故。名爲馬頭觀音也

如意輪觀音法事

　　種子。●●●三形。青蓮
　　華上三辨寶珠。●●●三字身口意三密也。左●身。右●語。●意也。●配意。心內第七識翻意。此●字翻心配意。就中第六識意識也。此意者妙觀察智。妙觀察智阿彌陀也

六臂事

　　六臂表六道。右第一思惟表地獄。以右手受右面。是憐愍受苦深重衆生心也。殊示愁歎形。第二數珠表畜生。畜生以愚癡爲體故。以智體數珠度之也。諸法斷疑功德。斷無明證中道之義也。第三持寶度餓鬼。餓鬼飢饉爲體故。如意寶珠雨寶施無畏。依之持寶。消滅餓鬼慳固之業。左第一按山度修羅。修羅以鬪諍爲體。押靜嗔恚熾盛之心義也。第二蓮度人道。人以諸染欲心爲體。而蓮自性清淨體也。故以蓮度之。於蓮有二義。一自性清淨義如前。第三持輪度天道。天以樂爲本。無厭生死。心輪作業說法義也。以轉惑摧破輪度之。六觀音配六道之時。此菩薩人道之教主也。人極惡極善中間故。度人六道併被度之。五眼高臨不謬邪正言意也

印事

　　第一印。二手合掌。二中如蓮葉。二頭寶形。餘皆如幢（文）示云。二地二水  理智之二輪。二火幢不二之圓極也。此於內心中觀日月輪意也。第二印。印形如前。但二地二水外縛。第一印表本有。第二印表修生。以之爲異。第三印。印形二水立舒。二地立頭少交如輪形。二火外縛。二頭二大如前。二火縛入寶部三摩地義也。依之名如意輪。二水西方轉法輪之義也  七觀音六觀音  自宗錄在之。八觀音他家錄出之。總胎藏觀音院十八尊。皆觀音也。皆以●字爲種子。如意輪儀軌云。法界自性體。住於金剛蓮。即變其寶蓮。爲辰多摩尼菩薩。此內證外用合三輪之。法界自情體者。自證不二法界體也。住於金剛（智）蓮（理）此即內證三持即變其寶（理）蓮（智）爲辰多摩尼菩薩。此尊身金色。金色者即理智不二之色也  文殊除災教令輪法云。次明觀自在。亦號如意輪。左掌持摩尼珠。惠舒施願印。身白色住大蓮華中。摩尼珠表理。施願表智。一切世出世事。無漏如意寶利益。斷惑障煩惱。無勝五智功德。施願表五智。斷無明證菩提。此尊利益也。身白色  表本性清淨。蓮華體也

千手法事

　　種子。●三形。開敷蓮華
　　●。●（東）●（南）●（西）●（北）四字合成字也。此即四智也。總體初點●中臺法界體性智也。依●字諸法本不生不可得也。依●字九界併爲佛身。依●字三毒垢塵悉佛果莊嚴也。依●字故得除五塵六欲之災過。施自在無窮之利益。依●字故於娑婆世界施無畏。得住常住寂靜安樂三昧。是上品蓮臺也

三形事

　　開敷蓮。聖觀音持蓮未敷蓮也。是表因。胎藏義。此尊開敷蓮表果。金界義也。開敷表五聖示佛身。合蓮表五凡顯人身。人身者五大。佛身者識大也。故六大無礙。凡聖不二。理智圓滿。此二尊蓮體也。非二尊凡聖因果。六大無礙義也。以開合蓮一往配釋之。實合蓮如聖觀音釋。開蓮通理智也。華八葉胎也。五凡理五大也。蓮實五智金義。五聖智識大也。凡聖六大。理智不二義也。佛心如開蓮等。祕藏記云。凡夫心如合蓮華。聖人心似開蓮華（文）合蓮華名智。開蓮華名理義有之。開蓮華智體顯不二。聖不二聖以合蓮華之理體顯不二。合蓮華言智。凡夫心質多心。了知心故識大也。佛心言開蓮華。干栗多心也。第九識法界體性智。含萬法故云理。一往迷悟因果二門義也。亦始覺轉得開蓮。約本覺圓明覺位。合蓮也。本覺俱有開蓮。約始覺前後智體。合蓮之故。約始本影略互顯也。故大圓覺經云。如動目搖湛水。雲馳月運舟行岸移（文）大日經疏云（密印品）此未開蓮華即是如來寶篋也。猶開敷已而合故（文）又本有自性實談。凡夫合蓮即佛合蓮云。凡夫開蓮佛開蓮。依之菩提心論云。法爾應住普賢大菩提心。一切衆生本有薩埵（文）此煩惱即菩提。生死即涅槃義也。於凡聖共有開合二。於一切衆生不遇此教言合蓮。遇此教見開蓮也

印事

   蓮華五古印者。倒五古印也。此印蓮華合掌。二中少開也。開合不二。本有清淨大蓮華。行者自身可習蓮華。此菩提名千手事。放千光明故也。千手利生數也。於德雖無量無邊也。略言千也。略千言四十臂。略四十云蓮華五古。隨此利生言千光明。實光明日月兩輪光也。此內證光。無不當此光明。無漏此光者也。略千爲四十。四十臂深要決云。各一千攝二十五手。如一千手。攝四十手也。以四十攝五古。攝蓮華五古時。一一攝八。合五八四十也。九峯印表九尊位本形。九識也。因位言九識。八葉九尊也。果位言五智。五部五智也。由馬頭印故。應時山在空（文）此山也。所詮自身覺山言峯也。白衣表自性清淨蓮體。中道之功德。馬頭表自身迷山。即九尊覺位也。多門表智德。吉祥表理德。縛蘇仙表煩惱即菩提也  問。此仙煩惱即菩提義何事乎
答。釋迦說法砌。戴地獄焰佛所來。衆會奉問佛。佛答言。諸道昇沈依戒持毀。見佛不見佛任乘緩急（文）此時地獄焰爲佛果莊嚴也。煩惱即菩提義有之。冠中無量壽佛如前（云云）

准胝法事

　　種子。●三形。賢瓶
　　●言說不可得。●流不可得。●（智金）●（理胎）●合字也。●在說法利生功德。●故在大悲利物功德也。三形賢瓶者。法界不二圓形也。其功德無量無邊。無漏一塵。最初一轉之圓塔。法界體性成身之故。以此三形納法界

以師子爲座事

　　師子者是獸王也。此尊利生殊勝尊儀勝故。以師子爲座也。師子以智慧爲體。利生方便之術。勝餘尊故也  問。身色白黃何故耶  答。赤肉理義也。白肉智義。智德莊嚴也。輕羅綿者輕天衣也。綾帶柔綾帶也。白螺說法義也。白色衆色本也。白螺聲殊勝故也。十八臂者。表十八界也。三面三目。三密法門也。十八臂第一印。說法印也。是人道能化義也。人爲法器。依教開覺事。人勝。是本有塔印也。內證不二。自性功德。外用利他時。赴說法利生門。化衆生義。內證塔印。吉吉可思之。右第二施無畏。施無畏者。娑婆世界施無畏者義也。施無畏印。一義掌日輪也。五指五智光也。日輪觀音體也觀音施五智之光。照五趣生死暗義也。第三劍。以智慧劍。拂四魔三障塵。害三毒五欲之敵。第四念珠。以大悲之糸。串百八煩惱。合成百八三昧義也。第五子滿菓。以萬行萬善種子。顯佛果圓滿德也。第六鉞。摧破無明難斷惑障。無過此器也。第七鉤法帝。大日也。皇帝鉤萬寶體也。故召萬行萬善功德。證佛果萬德果海也。第八拔折羅。金剛杵也。摧破一切物事。無過金剛金剛者。堅固淨菩提也。發堅固菩提心。證成等正覺位也。第九寶鬘。福德莊嚴體。即平等性智功德也。哀衆生於一子事此意也。左第二如意寶幢。寶體入道果報。此幢利生也。第三蓮華。自性清淨觀音利益如前。第四澡灌觸瓶也。除不淨也。洗三毒五欲之垢。第五索。大悲四攝索也。化地獄衆生。無非此索化。此索端放五智光明。利無間苦器也。第六輪。轉惑摧破之義也。輪圓具足義。二十五有輪轉。依之所得也。第七螺。表師子聲。說法利生之義。師子吠所。山野獸如倒伏地。以螺聲爲令降伏煩惱惑障蹄。第八瓶前三形也。如別不可釋之。第九梵篋。智慧體也。三世諸佛。十方薩埵。依之發心修行。成佛得道。此智母也  七俱胝佛圍繞此菩薩。如阿彌陀曼荼羅。可得意。因果理智。胎金不二意也  以烏瑟沙摩結界事。此菩薩以不淨爲體。惡業煩惱泥土。即法性清淨圓明也。煩惱即菩提。生死即涅槃意也。以般若菩薩。爲此尊部母。此種子●字也。●法界不可得義。法爾不二之位也。●根本不可得。法然常住圓海也。●遠離不可得義。遠離因果。表自性清淨義。越八葉絕方所。般若菩薩。種子如前。三形梵篋。梵篋色心不二體。三形賢瓶。瓶色體（胎理）其中珍寶心法（金智）二尊種子共相應故用之也

根本印事

　　二地二水交入掌中。屈二風著火背。二空著風側。二火根本法爾法體。二風始覺修生惠風扇之。令開發衆生菩提心。二空令成就法界體性之功德。亦內縛。二大二頭指合直立。謂內縛自證成道也。二大二頭化他利物。准泥大士釋迦如來所現  釋迦於娑婆世界。施羯磨作業功用。此尊於娑婆世界號施無畏者。入道能化主也。隨所化心。宛如菟毛隨風。故言准泥

不空羂索法事

　　種子。●三形。羂索
　　●吾我不可得義也。亦吾我者人法二執者。凡夫依人執。無始輪迴間。積集無量妄執煩惱。不發出離心。是人執也。次法執者。以四智菩提。對四種妄識。妄識既除。法智成就也。破法執者。成四種佛智。破能執所執。成眞智也。故大師云。無執而到（文）可思之。破能執所執見。能破之體。豈非法執耶。遇自身即佛之教。開如實知自心悟之時。人法二執。即爲輪圓具足之輪壇無執也。凡夫著與佛無著相應時。著又佛德也。可知始覺前後四相流轉也。本覺俱有之四相常住也。依之瑜祇經云。觀察自心。壞一切法執著。觀一切法。本來清淨（文）不知此理。菩提心論云。或爲無始間隔。未能證於如來一切智智（文）●點瀑流不可得義也。謂諸佛究竟。以大悲爲極。住慈悲深重心。流入法界。成就下化衆生願。依此點也。●寂靜不可得之義。得涅槃常住之功德。施法爾無漏法水依之

三形事

　　羂索者。四攝大悲繩也。大悲極度世間爲宗。繩以下爲能。下極無間。度苦衆生。無過索底。放四智光。攝受苦衆生。召入縛喜功德。三世十方佛陀。同雖具之。大悲方便利益。併有不空羂索功德也。四攝功德爲大悲極。四攝定必在鉤召德。如女在敬愛德。一切男來彼所。胎藏理也。女之出生萬德義也。三十七尊歸法界。依四攝之德。瑜祇經云。時四門使者。天女子爲欲攝入一切有情。至法界宮（文）一切有情者。本有金剛界五佛也。肉色者。理智不二色。白（金）赤（胎）又白（胎）赤（金）如此色配當。隨時不定也。日月理智義也

此尊四臂事

　　右第一念珠智慧體。大圓鏡智。度愚癡無智之畜生。第二水瓶平等性智。度餓鬼飢饉之愁歎。左第一持蓮妙觀察智。度諸欲心貪心之人道。第二羅索成所作智。度無間地獄之苦器。人攝天。即五凡也。五凡內證五聖。十界平等功德也

鹿皮事

　　苦行之相。觀音大悲之衣也。鹿毛在斑。心無斑。六道異生之類。如鹿皮斑。觀音一子之慈悲。同鹿一心。此故著之度彼異生給也。赤蓮華座衆生白淨信心。染觀音慈悲之赤色。行者本尊一體不二相也

根本印事

　　蓮華合掌。進力禪智金剛縛。右禪度入左虎口也。●本有不二月輪也。二火上理智精趣修生。二風自行化度圓滿義。禪度入智虎口。以觀音大悲之利生。入三界之火宅。利衆生心也。實如蓮華體本染。生佛不二。理智不二意也。法圓樂智。自性清淨體也。一切衆生。著諸欲心。無開自性覺悟。以觀音大悲三昧。入衆生貪染之泥中。衆生妄念即諸佛大悲也云事表也。此故知。衆生本有薩埵也。又瓶印。無所不至印用之。瓶五大所成。觀音大悲智水也。本有薩埵印也  又印。二手合掌。著二風火後。二大著二火中節。佛眼印似。地水火內證。著二風二火後。不捨本有趣修生。著二大二火中節。本有日月。表修生色心事頂上有比丘像。即本師阿彌陀佛因位。爲法藏比丘。於世自在佛前。發四十八願時形也。內證第五轉已下位。本有薩埵之形色也

白衣觀音法事

　　種子。●三形。梵篋
    ●字第一義諦不可得之字也。專表清淨。觀音何皆雖表法華一道清淨。殊白衣觀音表第一義清淨之義。故以●字爲種子。清淨者。破空假法執。得中道第一義。一切皆清淨也。白淨信心之義。唯有此字功德。此菩薩白衣白色衆色本也。中臺法界智功德也。依之表法界中道實相理。此故以觀音爲法花體（山王院）釋云。一品之中不言妙法。故知。妙法觀音爲體（文）此釋普門品文也。此尊功德自相當歟

三形事

　　梵篋者。五大所納。法門識大。六大無礙四萬不離也。三密速顯開自身即佛覺。在此尊功德也。梵篋中法門識大也  問云。識大者何法乎  答。他門釋云。佛法不遙。心中則近也。何法不納此梵篋。此尊梵篋納法華一道清淨法門。觀自在菩薩。法言妙法蓮華經云。人法不二也。頂上在觀自在王。觀自在王者。非例觀音。阿彌陀佛是也。觀音本地。觀自在王如來也。觀自在王如來者。阿彌陀言也。三世諸佛。大慈悲皆集一體。觀世音極樂稱爲無量壽。娑婆示現施無畏（文）觀音阿彌陀也。阿彌陀轉法輪智。說法利生德也。大日說法智德。阿彌陀也。阿彌陀即觀音。住說法之相利衆生。說法印開塔印。趣修生門時印相也。淨天衣白絹也。此菩薩白絹遍身打覆也。色心理智之體。淨天衣中道實相義也。本有薩埵也。阿彌陀表入觀音大悲自證三昧

二手相

　　左持蓮表理。如聖觀音持蓮開敷勢。右與願表智。指端雨寶珠。與衆生。觀音拔苦與樂也。亦左持楊枝。右持寶鏡。未聞口決。可問之。楊枝印土齒木云也。略出經云烏曇阿說他木。演密抄云。優曇等者。優曇鉢羅。合昏樹也。阿說他木者柳也。陀羅尼集經名揚枝。灌頂式云。以無礙智牙。摧破諸煩惱。觀楊枝諸惑之義。以牙嚼之。牙者金剛夜叉之三昧耶形也。以三七無礙調伏義。摧破三業宿障煩惱義也。於鏡者。表三身即一之義。法身者。有佛無佛性相常然。周遍法界。於鏡之色像。善惡共不離鏡。一切色質併鏡體見之。報身者。畢竟無相。離有爲無爲諸相。鏡面現諸相。欲取色質。無實體。報身是也。應身隨緣現種種形體。如鏡面現諸色。三身之義也。三身不離鏡。即一也。實鏡兩輪不二之位云也。寶山者。佉羅陀山。此觀須彌山。須彌山行者自身也。行者頂上指也。一身果報以頂上如意寶珠也。此尊以星宿爲眷屬。日月菩提涅槃也。此尊悲智二德也。遊蒼天。一切情非情共利之。日月精成諸宿曜。饒益衆生。此菩薩成自然覺之時。法界悉輪圓之具德也。所修菩薩能證星宿圍繞也。日（理）月（智）星。白衣者胞胎藏義也。一切衆生本有之時。皆悉依胞衣禦寒溫除毒氣。不壞肉身。成立五位轉得。成佛之時爲天蓋。一切衆生現身衣服等。又舍宅等之風禦。一切草木等覆身物胞衣也。北方四親近菩薩中。南方護菩薩功德。此意也。護菩薩以傘蓋爲三形。又說以甲冑爲三形。慈悲覆者。覆慈悲法界。名爲蓋。遍照慈悲也。如覆行者。行者觀心慈悲。覆法界蓋云也。法華經云。柔和忍辱衣（文）此衣悟之時成傘蓋爲佛果莊嚴迷之時成荒神障礙萬善萬行也。此皆內衣所爲也。行者開如實知自心之時。自證化他。迷悟因果。卉木叢林。併白衣觀音平等慈悲。不二親護之輪圓萬德也

根本印

　　內縛。二頭指立合令圓。二大立合。二小二無名。二火內證也。共二頭不二。二大菩提涅槃外用也  又印。准前印。二大指縛爲異。又虛心合掌。水入月虛合法界。二水體性。二空智也。此言法界體性智也。即自證三菩提也。大日經云。半拏羅悉寧。此言白處。此尊常有白蓮華中。故以爲名。蓮華部母。觀音之母也（文）

仁壽殿二間觀音供事

　　毎月十八日供之。但內裏燒亡。何觀音云事。其傳不分明。然而聖觀音（左梵天右帝釋）
　　種子。●三形。鏡也
　　本尊右手掌觀鏡。以之爲正傳。規模事也。內侍所伊勢大神宮之御正體。天カコ山。銅奉鑄鏡也。大神宮日天子也。日天子觀音化現也。大神宮御本地觀音。聖武天皇東大寺大佛御建立時。在御託宣（云云）

    往昔勤修成佛道  垂迹閻浮護王位
　　爲度衆生天照神  圓滿大願遍照尊

　　此事歟
　　白檀古像。年序久住。御手莊皆落失。何觀音難知。所詮觀音。人不知之
　　延喜十六年七月十七日。依宣旨。於仁壽殿。被供養觀音像十一面梵天帝釋  延喜崩御之後。被奉渡三昧堂。金銀鑄佛也
古老物語云。外朝王宮被安置於觀音像事。戒日王舊儀也。吾日本國。自昔國王御護。王宮內被奉崇內侍處。准漢土法。被安置觀音像歟

于時永祿六年（癸亥）卯月十七日城賢（五十三歲書之）
總持抄

不動法事
　　●爲因。金剛部  智
　　●大悲爲根蓮花部理
　　●方便爲究竟
　　佛部事。三部攝五部。金剛部攝寶部。蓮華部攝羯磨部。瑜祇經云。金剛即寶光。蓮華即羯磨（文）佛部中央也。以不動爲胎藏教令輪身事。●字有三部也。此三部攝十六大院。故一向智印邊言不動。存理智爲大日。是故不動即大日可得意也  問。不動如有青黑色。於種子有青黑色乎  答。●字風種子。風黑色也。黑色始青色也。又火炎赤色大悲爲根色也。南方色。南方攝北方。西方攝東方。於●字發心修行菩提涅槃四點具足也
　　三形。劍金體理也
　　劍形智也。四曼不離之義也。劍燒齒三密加持義也。六大四曼三密併不動也。一切諸法。情非情。無非不動。一切有情最初一轉劍體。非情始生形亦是劍也。是故以自性智惠劍。摧伏過現未來所起煩惱之執。唱諸法自性成道。依之金剛頂經云。一切草木皆是佛體（文）同經云。欲知我體。以草木可知不動（文）草木等之芽。一切有情牙爪等  智劍也一切草木即劍形。劍形不動也。●字諸因體也。故因總體。言理智種子。草木破大地。華葉破木末。是風故也。是劍智也。其體理也
     本種子●左●右●三劍索也  六大平等觀者。因業不可得。●字即六大無礙也。諸法體六大無礙故。皆不動觀也

迦樓羅炎事

　　迦樓羅者。金翅鳥也。金翅鳥扇乾大海。噉食大小龍。故不動入迦樓羅炎三昧。噉食行者四邪毒龍也。金翅鳥一日取五百小龍一大龍爲食。此鳥死後。其骨成寶珠爲龍王寶。不動噉食行者四蛇。即成四智菩薩」

根本印事

　　內縛  左右空火各相捻。二風立合也。謂八指內縛八葉也。二風八葉九尊也。右四指四佛。左四指四菩薩。又右風本尊息風。左風行者。并一切衆生息風也。迷悟因果。染淨等不二也。無明法性。一如不二之體習之也。又習云。左四指行者四蛇。四蛇者。前五識第六識第七識第八識也。右四指本尊四蛇也。謂大圓鏡智四智也。以本尊四智言四蛇者。忿怒降伏形折伏義。是蛇也諸佛忿怒從慈悲起。衆生忿怒從邪見起。四智大悲至極。顯忿怒身。降伏衆生四蛇也」

劍索事

　　左右持物表示事者。右智劍表上求菩提。左羂索表下化衆生。又右劍切貪嗔癡三毒之邪林。令出生死火宅義。左索縛惡業苦衆生之身心。引入涅槃之眞城也。劍（智）索（理）理智二法也。劍索各有三義。謂劍中文理體。劍智體。三古柄人形柄入劍。定惠不二事也。劍●（金）索●（胎）本尊不二也。左一辨髮示一子慈悲。七莎髻表七代所從。大國作法。七代從者髮七分結也。二三代等隨分二三分結之。二三代等隨體有離別之義。七代從者雖有不受儀。無離別事。不動爲行者示七代所從相給仕也文云。一。持祕密呪。生生而加護。奉持修行者。猶如薄伽梵（文）薄伽梵者草名也。此草殊柔草也。故欲風吹之時。風未來之前靡也。如此行者有心願時。未至祈請前。知行者所願。令成就之  文云。大聖明王。無其所居。但住衆生心藏之中。不捨本誓。常居一處。混同穢觸。悉令清淨（文）常恒住衆生心中。故知行者心願。祈精以前令成就之也

居盤石事

　　菩提心堅固義也。盤石在大海之底。沈生死大海。同受苦衆生利之也

左目閉事

　　爲直邪見左道愚癡暗蔽之衆生。右目開事。爲利正道信心如教修行之行者也。左目如悲母。悲母於邪見子塞目鐘愛。右目如慈父。慈父於子善惡。見知賞罰。故本尊悲智。橫照十方。竪徹三世。此併不動利生也。兩目開事  定惠均等義也。忿怒形降伏之相。童子形。給仕之相也。奉向不動。明王忿怒  如來相ナツカシキ也

八大童子圍繞事

　　有二義。一謂。此尊胎藏教令輪身也。故四佛四菩薩成八大童子圍繞也。二者謂。八葉表胎。中臺獨一法身。表金界。總兩部不二之尊也。四大童子者有二。一四大童子凡義。表胎藏。中臺一印會義。表金界。二四大童子加中臺不動。是金義也。是時八大胎。四大金也。四大童子者。矜迦羅童子。制多迦童子。吉祥童子。蓮華童子。火炎火生三昧。●字智火也。此尊極大慈悲功用。成猛火焚燒衆生惡業煩惱之薪。火生三昧者有二。一不動代行者苦墮地獄。地獄火炎爲火生三昧。故不動常在地獄火炎也。二者火生三昧者。實地獄火炎也。故焚燒一切衆生業煩惱薪。令爲法性無漏之體也。是法爾斷惑也

頂上蓮華事

　　頂上者。須彌頂也。須彌水上水下共十六萬由旬也。是表十六大菩薩。一切佛菩薩。乃至有情界。皆悉無不具足十六大菩薩功德。一期果報在頂上。頂上言如意珠。一切草木等。頂爲寶珠生諸菓也。頂上蓮華者。華藏世界也。心上八分蓮華開敷。爲華藏世界。是言頂上蓮華也。一切衆生運置此華臺給也。故不動行者。高及三尺所不行小便也。不動誓云。我及三尺所水下住其所（取意）又云。常戴行者。故行者行小便等。必可用洗淨也

二重蓮華事

　　上未敷白蓮華本有常住法性覺悟蓮華也。下開敷赤蓮華此修得顯現。華藏世界蓮華●（地理）●（天智）●（蓮華體）一切草木等。得●字等地。●字智水滋潤。是二重蓮華功德也  齊輪生大蓮華。上至悲想天（文）悲想天者頂上也。法華經說詣靈鷲山是也。一切佛菩薩。有情非情。皆悉此蓮華體也。則煩惱即菩提。生死即涅槃之義也  又云。龍女於海中。詣靈鷲山者。轉第八識圓明因海。登第九菴摩羅華臺義也  又云。胎蓮華向下開者。爲下化衆生。金蓮華向上開者。表上求菩提也。八分內團即言八葉蓮華。法華八年說八葉也。八歲龍女者。表法華自性清淨之蓮華故也。又八菩薩。八大明王。八供養。八萬法藏。八功德。八葉。八分肉團。或時  八寒。八熱。八苦等。皆依迷悟得名也。於八葉有理智之功德。爲十六大菩薩。十六善神。十六王子等也。此二重蓮華者。實上未敷白蓮華者。白毫光。下開敷赤蓮華。肉髻光也。白毫光從孝養父母起。肉髻光從孝順師長起（文取意）法華開示悟入者。開此二重蓮華也。佛之知見也。決云  開示者（理體胎藏因迷）悟入者（智體金剛界果悟）也。此蓮華理智不二。大蓮華本有自性。如實知自心之覺體。言頂上蓮華也。一切凡聖。悉蓮華之體也。菩薩處胎經云。法性如大海。不說有是非。凡夫賢聖人。平等無高下。可思之  又有三重蓮華。謂●是也。三字即內證。三部三密。面上三目。伻字三點也。三一無之。情非情一物不可出生也。三阿僧祇劫。此界三世三菩提等云也。此一時一念之間。皆具足之也  問。以黑色爲調伏乎  答。青黑者。發心究竟前後色也。黑色始言青。故法相宗說白赤黃黑。不說青色。一黑中攝也。此青黑二色理智不二之色。能斷煩惱得自在也

不動隨類形事

　　示十界形者。地獄者火炎。餓鬼者鬼形。畜生者迦樓羅炎。修羅者忿怒形。人者人形。天者臂釧等。菩薩聲聞緣覺者袈裟。佛界者頂上蓮華也。毘盧遮那成道時。麼醯首羅一人不歸佛成障礙。是根本無明故。其時承大日如來教勅召之。魔搆三重不淨堀池。爲城郭。不動現鳥瑟沙摩身。吸三重不淨。是則不嫌一切衆生不淨相也。又現俱力迦羅明王。呑魔王鈍劍。現降三世。踏彼魔王。過六十萬億那由他恒沙世界。至灰欲莊嚴世界。悶絕之間。得無量三昧。誦蘇生眞言。召返之授月勝如來記莂。此則不動明王現種種形。降伏諸魔令成正覺。總生生而加護之誓前。所現身形非一（云云）●●理智之精。爲俱力迦羅不動二明王。●字精爲面之時。成俱力迦羅顯●字精。●字爲面之時。成不動居盤石顯地精也  又云。食行者。行者者。殘飯等也。此示奴婢相。法譬合時。以諸尊力。斷三妄執。微細妄執習氣。不動力尊能斷之力也。文殊問經云。說●字云。是害煩惱離欲心聲（文）●付

二童子事

　　頂上無毛。載行者運置不動頂上華藏世界義也。矜迦羅順正柔和相也。制多迦不順正忿怒之相也。是順逆二緣共度之義也

童子形事

　　一少年度未來永永衆生相也。童子形給仕相也  亦云。童子形智惠聰敏相也。三世無廢退。利益無窮相也  問。於頂上蓮華。不見未敷蓮華何  答。指自性之理智。言蓮華。凡夫心如合蓮華。佛心如滿月（文）以此文影略互顯得心時。彼頂上蓮華。佛智見雖開敷。凡見前未敷也  大日經云十九執金剛者。不動十九布字也。故不動十九執金剛總體也。十九執金剛者。表何事乎。胎藏九尊如現圖。金剛界九尊。四智四波羅蜜中臺九尊也。加兩部不二總位言十九

根本獨古印事

　　內縛二風立合。二水二大各相捻爲輪形。二地金剛座盤石也。二水二大大海二風不動也。二火須彌山也。又習之。二風不動。餘指行者也。凡聖一體義也

劍印事

　　以空押地水甲此●●二字打空點義也。●字出生智水。●字出生智火。成理智劍。以此理智劍。加持自身。成自性不二身。●●打空點。空●也。●●●●●五字中。●●二字爲不動。不動者劍也。●●●三字三古佩也。三古。三部內證●●●三字也。劍佩口三古。佩尻輪也。輪二十五有輪轉也。輪轉業串持犯處。輪迴業此處  永止義也。輪迴業者。如實知自心之義也

三三昧耶攝召印

　　內縛開立二地。向外召之。內縛十界本有內證功德開●開菩提心也。召之法界宮殿中召入萬法。內縛內證。開召化他也

三三昧獨古印

　　謂虛圓合掌。大月輪印也。合掌印

四箇祕印事

　　一者。大獨古印。合掌  二。根本獨古印  三者劍印  四。三三昧耶攝召印也

三箇祕印者

　　一。三三昧耶攝召印  二。勝身三昧耶印  三。心印  二羽三補吒風空如彈指也。勝身三昧耶印。二手仰相叉。以二水二地叉上並押。二頭指首相柱。二中背相合立。以二空押二水甲。又押二地甲。二中不動。二頭火光。二水盤石。二地二童子。若以二空押二地時。二地盤石。二水二童子也

即身成佛四重祕印

　　文云。見我身者發菩提心。不動第一根本印也。此東方不動佛。現降三世。轉第八識爲大圓鏡智也。聞我名者斷惑修善。三摩耶會大日印。此南方寶生佛。現軍荼利。轉第七識。爲平等性智也。聽我說者得大智惠。內縛立二中指。此西方阿彌陀佛。現大威德。轉第六識。爲妙觀察智也。知我心者即身成佛。無所不至印。立印儀軌言大精進惠劍印。此者北方不空成就佛。現金剛夜叉。轉前五識。爲成所作智也。此妙覺圓明佛云。四智所成佛言。即身成佛印云也。引此文立印儀軌草木成佛云也

眞言事

　　問。不動以降伏爲本。何慈救呪云乎  答。諸佛忿怒從慈悲起。慈悲深重故。示忿怒形。付內證慈悲言慈救也

又小呪事

　　歸命八字胎藏。●一字一印會大日。金剛界此明王言不二自性尊。慈救呪大悲智水。迷時成八寒地獄。悟時八功德水。●字智水也。火界呪●字智火也。迷時成八熱地獄。悟時成火生三昧。理智不二義思之

能延六月事

　　昔在世有吒吉尼天。取衆生精氣爲食。佛以大黑天神。令制伏之。時野干白佛言。我以肉爲食助命。留吾食是又絕命因緣也。爰伏理言所云尤理也  然者今有六月可死人爲食。知以六月爲限。以其精氣可爲食。不可食其餘。依之如教。兼以六月爲限。吸其精氣。依之大日經疏。此大夜叉能知人欲命終之者。兼六月知之。取其人黃。在人身中。猶如牛黃。若得食者。得大成就。此夜叉屬摩訶迦羅也（文）此吒吉尼釋文也。衆生精氣者。心藏中如露七粒白玉在之。其住所八分肉團也。彼七粒玉食始。言六月衆生命終也。此玉食叶祈禱等。至五六不及餘尊力。但以不動力轉之。言能延六月也。延壽非言限六月。一期之間也。是言不動定業亦能轉法也。不動野干上首也。故能降野干也（取意）

瑟瑟座事

　　盤石即青黑色也。是菩提涅槃色。金剛不壞菩提心也。奉値此尊。發一念淨菩提心之後。永無斷絕。故坐●字本不生大地。一切衆生心地菩提心上。其盤石重重事。六趣四生一切衆生。各各意趣無盡也。其一一心王心數不動搖之。而爲令開悟即事而眞。自心即佛之理。坐盤石重重上給也

肥滿相事

　　一切女人懷妊時。必令肥滿。今明王愛念一切衆生。超過餘尊。懊惱如女人懷妊。故今明王肥滿相也（但依人）

五大尊安一面事

　　右一降三世  右二軍荼利
　　中不動
　　左一大威德  左二金剛夜叉
　　又安四隅樣
　　東北金剛夜叉  東南降三世
　　中不動
　　西北大威德  西南軍荼利
　　又說云
　　東北降三世  東南軍荼利
　　中臺不動
　　西南大威德  西北金剛夜叉
　　口云。此二次第相違。流轉還滅之次第也（云云）
總持抄


降三世法事

　　種子。●  ●●●●四字合成字（如常）此降伏敬愛種子也。但敬愛理爲面。降伏智爲面。敬愛至極降伏。降伏至極敬愛也

三形事

　　五古是五凡五聖十界也。五凡理。五聖智。和合體也
　　密號
　　最勝金剛。最勝金剛者。降伏中勝故言最勝。此尊言一足尊。通三世馳走。降伏諸魔。故以疾走之義。言一足尊也

四面事

　　四面四色表四季四智等也。青色表東方大圓鏡智春色也。黄色表南方平等性智夏色也○紅色表西方妙觀察智秋色。綠色表北方成所作智冬色。此皆發心·修行·菩提·涅槃四德也。四大明色  備此尊也。發心一轉圓鏡浮萬像影。四大明王色相備此尊一身也

八臂事

　　前四面向正方東。八臂向南。左無明。右法性。爲害法性無明。指慈悲幡。損邪見敵。登如如地。然無明法性本一如故。二●相結互不上下。此即身成佛印也。二風共幢也。左風行者息風。右風本尊息風。二地行者。行者本尊一體。二風而二義也。以●●各捻●行者本尊也。●●理智各同法性大空也。鈴杵手東方。以杵爲本。此金剛薩埵治癡也。劍索手  西方以劍爲本。不動治嗔也。弓箭手北方。以箭爲本。●●治貪也。根本印結。三毒同時斷之義。南方也。二手結印。無治以來。以此身降伏諸魔者。此尊是風輪摧破體。右第二五古五智圓滿也。第四箭決定成就義。第三劍煩惱摧破義也。左第二鈴說法利生義。第四弓善巧方便義也。第三索惡業煩惱繫縛義也。以結印習三形事。二地把處。二風上下五古形也。此印五古金剛杵也。佛界衆生界不二故。五古不二體也。以此印降三世習也。降三世者三密也。常途三世悲貪癡嗔三毒也。此印言降三世也。以此印云一佛二明王也。左風愛染王貪。右風不動嗔。二地大日如來癡也。降三毒故。云降三世。降三世者。身口意也。三世三毒三密。此降三世故。法界悉降三世也。一切情非情無漏。此即如實知息心之降三世。不二降三世。佛界生界皆此降三世也。開之四智五智十界等云也

四牙露出事

　　此降伏之相也。理趣釋云。利牙出現者。與金剛夜叉三摩地相應（文）利牙出現相。金剛夜叉形故云爾也。此金剛夜叉。乃噉食情非情無有餘。噉食惠義也。智能降伏煩惱。尤此尊降伏義相應。噉食三毒。根本無明噉食也。根本無明者。摩醯首羅也。摩醯首羅噉食此尊也

踏大天及后事

　　大天者智達大天也。即摩醯首羅也。后者烏妃也。摩醯首羅后也。理趣釋云降三世云。左踏摩醯首羅。右踏烏摩（文）此表定慧不二之義也。右足笡表智。左直踏表理。此男女二天。一切男女皆悉成佛義也。此尊轉第八識。表一向智印。於第八識在染淨二法。男女二天其義也。思之。彼二天正斷已斷。男天已斷。女天正斷。煩惱障也。男所知障。大日如來正覺之時。降伏摩醯首羅事。此尊猛利之智也。受大日勅。於須彌頂。踏摩醯首羅時。下過六十萬臆那由他恒河沙世界。至花欲莊嚴世界。悶絕之間。得無量三昧。預月勝如來記別（取意）問。降伏摩醯首羅時。得幾利益乎  答。經十住心也正踏之世間三心也。第一二三住心也。悶絕間證寂然界。第四五住心。踏足下生蓮華。此第六七八九住心也。悶絕後。降三世誦蘇生眞言。令蘇生之。第十住心。預月勝如來記別位是也。十住心事。東寺大師得如此意也。弘法大師門徒習之歟  此尊玄青色者。本有不變色也。染色青修生隨緣義也。須彌山南面青色也。所緣閻浮提草木等。乃至大海水。人髮眉等青。皆隨緣大悲色也。一切情非情。皆悉無漏降三世大悲預此尊利益者。三毒即三身三密等也。本有不思議功德成就也。此尊五重結界有之。五智圓滿之義也。瑜祇經見。此尊曼荼羅。中臺降三世。前忿怒薩埵。後忿怒作。右忿怒王。左忿怒愛也。前後左右次第也

根本印

　　外五古印也。又印。二手金拳。二風立屈。以左當心上。此表本有常住理體。次以右結十方界。修生覺悟智體也。理智具足人。此不二一體云也。內五古印用之。瑜祇經說也

軍荼利法事

　　種子。●三形。寶瓶。又三古
　　以●字爲息災降伏種子事。成論敵。而二差別之時。以不二之●字爲降伏種子也。調伏至極息災之故。調伏息災不二義也。●字爲不二義如何。弘法大師即身義。六大種子釋云。●●●●●●（文）此●字爲識大種子。三密共不二。以意爲不二體。識種子●用。是其證據也

三形事

　　寶瓶者法界體也。此瓶中納甘露。甘露者。諸味悉成一味甘露味也。一味者內證甘味。此不二位出生萬寶故。言寶瓶也。又云寶瓶者。一切種子也。謂尼俱陀樹菓少。芥子一粒分七分。如其一分。此種一夜內。車五百兩隱程大樹生如。彼草即寶瓶也

四臂事

　　右手金剛杵。摧破一切衆生惡業煩惱。左手滿願印。令成就一切衆生一一求願。二手結羯磨印。顯羯磨智。不勸功任運利益衆生。降伏惡煩惱也

住月輪中事

　　表一切衆生自性清淨也。月輪本有不二月輪。日月兩輪不二。修正一轉此月水相也

四面事

　　正面慈面南方息災也。表一切衆生拔苦與樂之義。南方言息災事。內證義。忿怒面西方是降伏也。表降伏極惡衆魔。降伏以智爲本。此智惡。西方菩提圓極智。故示忿怒形。降伏色敬愛色共赤色也。是則甚極之義也。大咲東方是增益。表福德圓滿之義。東方是發心。即到之方也。言增益增益者萬德具足義也。微咲北方。表敬愛。北方云事。敬愛至極慢也  瑜祇經云。說相以北方說敬愛也。所詮欲觸愛慢之四轉愛極慢。慢極愛也。此四面即四智。四種法身之具德也

以毒龍爲瓔珞事

　　毒龍者四蛇也四蛇者。一切衆生第七識所有我知·我見·我愛·我慢四煩惱。以之爲瓔珞事。四蛇即表常樂我淨之四德波羅蜜事。迷時被云四煩惱。悟時如來大慈大悲圓極爲四蛇。呑一切衆生惡業煩惱嚴也。蛇即覺悟圓滿之體也。此故名平等性智。身色隨緣大悲色。大悲萬德具足色也。空含萬像。南州大虛空青色也

以虎皮爲裙事

　　譬如嘴言鳥入虎口。腹肉食徹出下門。其時虎死。今軍荼利嘴鳥。入衆生心中。呑噉衆生業煩惱腹。令成就三十七尊覺德。衆生迷體死爲佛體也。以虎皮爲裙。虎皮上在班心無班。衆生不然。上無班心有班。表行者心中無班法界一如圓滿無爲也。此尊轉第七識爲平等性智。教令輪身。斷惑證理妙德也  本軌降三世三摩耶印者。二手內縛以二水押二地叉間。立合二中二風少屈。立二中後。以二火押二水甲。以二空押二地二水。爲●●二字之義也。理智二法身。二火理智不二寶珠也。二風火炎。即火風相合生火炎。根本三昧耶印也

羯磨印事

　　左右二空各押二地。是●字本不生不可得。妙理心生三部  又二手金剛拳。以二頭指互押掌。右風指諸佛命風之大悲甚深。入衆生命根。左風指衆生命風成佛心深。入諸佛心中。是入我我入之義也。●●者泣音。泣者諸佛大悲心也。始起南方始慈悲淚下也。實最初成道時。生理智寶玉。泣渧義也。南方教令輪身覺位在●●。瓶印者塔印。即身成佛義在此印功德也  軍荼利者。甘露之義。甘露集衆味。南方理智之二味合位也。雖多諸味。此兩部味悉備之。法界不二味也。此位智名平等性智。吉里吉里明王者。軍荼利尊也。名大咲明王。吉里吉里者。清淨之義也。息災之義也。甘露者敬愛義。大咲者降伏之義也。此尊從本垂迹義如何  大日。寶生。寶菩薩。軍荼利垂迹也

大威德法事

　　種子。●三形。輪上獨古
　　又云。●。三形。寶棒  三形輪者。六道流轉義。是理也。獨𦙶者。一法身義。是智也。輪上立獨古。留流轉業義也。輪者理智精進。是輪迴之體。獨古是成就三種之功德也。●（西方）字所成也。教令輪身種子也。三形棒寶者。如意寶珠即理也。棒者降伏爲體即智也

六面事

　　六面者。轉捨六弊滿足六度義也。六弊者覆煩惱也。六臂六足者。轉捨六趣。滿足六度義。此等義皆憐愍六道衆生令成佛道。實六面六臂等表六道六弊。顯自性果德也。能所皆六。轉第六識所得妙觀察智。教令輪身。以六臂配五方五智。左右第一結印。中臺是法界智也。右棒東也大圓鏡智內證智也。兼理體寶棒也。劍西也。妙觀察智也。說法斷疑智故。右劍一向表智。左索南也。平等性智也。索四攝大悲也。南方第七識我知·我見·我愛·我慢四煩惱。成四攝大悲功德。諸佛大悲從眞起用。於南方用四攝大悲索義。戟北方成所作智也。戟摧破義。慧義。事索說法義也。掌以六臂化六道。右第一手箭以慧箭降伏天愚癡。左第一手以定弓。降伏人散亂動轉。右第二手寶棒降伏餓鬼飢渴苦。左第二手三古杵降伏修羅鬪諍合戰。右第三手智劍降伏畜生道愚癡邪見。左第三手索引地獄道受苦衆生。令住佛國土。天與畜共名愚癡。差別哉。著樂不知出離要道。畜者善惡無分別也。此名異

青色水牛事

　　青色者菩提色也。此色攝餘四色。此色發心畢竟之色也。又發心色。黑色涅槃色發心即到也。乘水牛事。水牛水陸自在之義也。生死大海涅槃陸得自在。大智故不染生死。大悲故不住涅槃。依之大智翅遙翔法性空。大悲羽鎭敷生死泥。五眼高臨邪正不謬云。此尊第六識成佛教令輪身也。此尊智慧以斷人（煩惱障）法（我我所執障）二執。成佛妙觀察智。教令輪身也。又乘水牛事。迴生死海。運載行者。運道場。道場者法界宮也。即心自性覺德水牛踏六葉蓮花事。六葉表令六道衆生歸大威德自性功德也

以髑髏爲瓔珞事

　　是拔無明株骨義也。西方阿彌陀佛。以方便智。斷無明事。大威德智也。以大威德無漏法性智劍。打無明怨敵。取屍骸爲瓔珞。是斷盡無明習氣。煩惱即菩提。生死即涅槃也。一身果報在面上。面上五智可思之。此骨表本有金剛界五智也

布字觀事

　　●頂（六面六根）●口（六臂六境）●心（六足六識）是斷淨十八界妄染義也。十八界妄染即表大威德自性果德。●煩惱。●業。●苦此三道即表法身般若解脫三德。三身三密功德也

根本印事

　　二手內縛。立合二中指。表十界平等毘盧遮那萬德。五凡（胎理）五聖（金智）之十界也。立合二中。表獨一法身果德。摧伏煩惱障。增長福德也

心印事

　　印如前。但屈二頭指如戟印。此印功德。所作事業皆悉得成就。摧伏所知障。增長智慧也

心中心印事

　　印如前。直竪頭指。能成辯一切事（文）根本印斷煩惱障。心印斷所知障。如次理智二法也今心中心印。直竪二頭指。表本有常住自性功德也。法界法爾之三密三身義也。心呪●●下稱彼怨人名。心中心呪惡夢時七反誦之。此尊大日·阿彌陀·文殊·大威德流也。大威德經云。蓮華臺上有牛。其牛如水履地。如地履水。隨步開蓮華。六足說明王。二角觀音得大。二耳地藏龍樹。鼻穴閻浮提。上下脣普賢文殊同體如大日如來。二眼日月光。尾須彌山。一動無始三惡道衆生悉趣佛道。牛背柔毛。柔毛上有蓮臺。蓮臺上有佛。本師阿彌陀如來爲惡魔降伏具六面。上中面阿彌陀如來。左一面當來。右一面釋迦如來。六臂六道衆生憐愍相。上三足給爲三惡道轉迴苦患衆生救。垂三足三界有情垂一子慈悲（文）

金剛夜叉法事

　　正法輪身。佛（身理國）自性輪身。國王（口菩薩智）教令輪身。明王（意下居）正法輪身者。金剛薩埵。金剛薩埵者。一切義成就菩薩。一切義成就菩薩者。釋迦也。金剛夜叉本地金剛薩埵也。瑜祇經意。一部十二品。皆以金剛薩埵爲本地。自性輪身者金剛盡菩薩也。教令輪身者今尊也  瑜祇經第十二品初。爾時世尊○住大悲盡三昧（文）世尊者大日也。大日如來入金剛夜叉三摩地。噉食一切衆生惡業煩惱也。此大日者大普賢金剛薩埵也。大悲盡三昧者。北方釋迦。羯磨部教令輪身也。化他利物之極底。即大悲究竟之至極也
　　種子事

　　●字。●字降伏義也。大日經疏云。●恐怖聲也。金剛夜叉以噉食爲宗。故盡有漏殺害之心。以大悲殺害之心。利有情也

金剛夜叉爲降伏事

　　內護摩品以西方金剛夜叉牙菩薩爲調伏。北方金剛夜叉是也。●字降伏之義。文殊問經云。害煩惱離慾聲（文）大論云。呵名殺（文）降伏至極敬愛。敬愛至極息災也。涅槃經云。呵心歡喜（文）

三形事

　　摩竭首。謂此明王入摩竭魚三摩地。噉食惡業衆生。摩竭魚者。海中大魚也。呑噉一切鱗類。無有餘。今金剛夜叉。呑滅一切惡業有情。簡捨業煩惱。施無漏聖財。佛大悲利物之義也  示云。金剛夜叉。劫末時。人壽十歲之時。現大夜叉。呑噉一切衆生無餘。爰夜叉云。發菩提心人。不可食之。諸人爲免夜叉難。始有發菩提心。若不發菩提心者。若不發菩提心者。昇天。其時釋迦如來舍利。從金輪際出現。昇虛空。放大光明照觸一切衆生。光中雨無量寶華。寶華中有聲說微妙法。令聞空中人。彌發心勸導。劫末三寶名字悉滅。無勸導因緣。此時住大悲盡三昧。出現世。釋迦最後利益也（悲花經說）瑜祇經云爾時世尊復觀一切未來諸薄福有情。住大悲盡三昧者。指彼劫末生之時也。又云今金剛夜叉者。牙菩薩也。於牙食有法爾隨緣二義。一切草木始萠牙等。又八萬戶虫同受食食之。法爾之食也。故一切有情悲情。悉無不入金剛夜叉三摩地。於食有三種。口舌脣也  又以●●●爲三形。蘖嚕拏者。古云迦樓羅。此云金翅鳥。今金剛夜叉入金翅鳥三摩地事。此鳥片羽量。九萬八千里。一羽扇一海。一日食取一大龍五百小龍食之。一大龍者。第六識相應煩惱所知障也。五百細龍者。前五識相應煩惱也。一龍者。根本無明也。五百細龍者枝末煩惱也。息災敬愛用摩竭首。調伏用金翅鳥。摩竭魚不簡物。當口物食之。當息災敬愛義。金翅鳥發大心。扇大海食諸龍。當降伏之義。金翅鳥別。摩竭總也。大羯磨輪者。其古十二之表十二因緣。三古上各有大月輪。其一輪各有五佛。成五五二十五。表二十五有。二十五有業煩惱。五佛功德。十二因緣。能成輪迴因。二十五有所成流轉果也。此因果兩部因果。不動生死因果也令成輪圓具足佛。本誓表示也

此尊二十五有相貌事

　　皆金剛夜叉眷屬。可爲夜叉形。如理趣經第三段。東四菩薩爲忿怒薩埵等爲降三世眷屬也  齊輪者。羯磨中央也。五分者。羯磨中央三古四首合言五分也。金剛盡三摩地者。大日如來。入金剛夜叉三摩地。呑噉惡情非情義也

三面事

　　三面者。貪嗔癡三毒。即法身般若解脫三德顯也  經云。三首馬王髻。三首者。三面故言三首也。表胎三部。五眼表金五智也。馬王髻者。馬晝夜不睡食水草。此尊者亙三世大悲化用不盡呑噉惡有情也至劫末之末時無止故。言大悲盡三昧。馬王髻者。馬嘶鬣逆。如愛染王毛義也

六臂事

　　鈴杵本有金剛薩埵。弓箭愛染王也。劍輪不動。輪表十二因緣。仁王經本尊。用不動除索持輪。本尊劍柄尻以輪也。六臂配三尊事。貪嗔癡三毒也。愛染（貪理）不動（嗔知）薩埵（癡）右足踏花上事。諸佛大悲利益衆生。下化衆生意也。右足少屈。衆生發菩提心進菩提。上求菩提之義也。十六大護者。外部天等也

根本印事

　　經云。戒方忍願指。內相叉爲齒  檀惠曲如鉤。進力及禪智。曲如笑眼形（文）二風少屈。口開如牙。以二大押風側。風空間金翅鳥兩眼也。二地口。戒方忍願齒。進力禪智間兩眼也。尊面上有二眼。印有五眼。今尊面上有五眼。印有二眼。二尊影略互顯義也。此尊以呑噉爲宗。於食五種法義。以牙嚼碎之。降伏義。嚼碎諸味令成一味。是敬愛義。依食令身心成安樂。息災義。隨長養於身諸法出現。增益義也  經云。有佛名金剛夜叉。呑噉一切有情及無情等物。三世一切無穢觸染慾心。令彼速除盡。呑噉無有餘。便食諸觸物。能令悉清淨（文）此夜叉如佛故言有佛。金剛夜叉成夜叉付本地也。及無情等物者。雖非情於佛法可爲障礙物。呑噉之也。觸者穢觸也。鬼角牛或人角牛。共令清淨。清淨者可通自性加持。呑食有情。令成本有薩埵身。呑食非情令成自證法界一味。故名金剛食菩薩。名金剛盡菩薩。五大院和尚云。梵言藥叉。此言威德。翻爲盡。能盡諸怨故言盡（文）根本印用五古印。五眼勢也。正古五智。五智即五眼也。以內五古言眼也（已上畢）
　　諸尊法不審少少記之爲備廢忘。定有訛謬多歟。不可披露他門。若及一門所見者。可被直之

　　永仁二年秋八月之比草之畢
　　南無大聖明王。生生加護清淨
　　金剛澄豪記之
　　永錄六年（癸亥）五月朔日城賢書之
總持抄


彌勒法事

　　種子。●
　　●諸法本不生不可得義。大日經云。●字門一切法本聲（矣）本有自性法門身。一切法本聲者。諸法成就位必發聲（文）聲風也覺悟體  此故一切法本聲也

三形事率都婆

　　表法界五輪本有性也。以種子三形顯六大不二。五輪加識大六大也  又種子●。三賢瓶。●乘不可得之義也。乘運載之義。●本有法身。●修生加持意應身也。義釋云。梵云衍那。翻乘。又名道。鳥點譬喩不可得莊嚴。經云。出世間惱亂本聲。牛馬運載之時發音。可思之。●字隨緣不變之義。本覺緣起不變。六道四生群類運載。令歸自性本有之心殿也。衆生癡暗之隨緣。不如實之義。本覺隨起。如實知自心之義也。●字運載義者。法界定印上。置五輪塔。是衆生即體故。置定印也

賢瓶事

　　賢瓶者法界體。此表本有常住輪圓具德。但賢瓶中觀率都婆。賢瓶者識大。率都婆者五大出生方圓三角等四鬘不離五輪。瓶塔共雖有隨緣不變義。率都婆者以不變爲面。瓶以隨緣爲宗也。●字本不生諸法實體不變。運載者。諸法實體自性本有功德覺知之義。有一圓明。其上在九圓明（文）一圓明者。本有金剛界義（智）九圓明者。九重月輪九識也。言八葉九尊者。胎藏也。左手執紅蓮華者。本有理也。大悲色勝云紅色。識大赤（大悲）白（大智）塔修生五大紅色本有不二識大云。右說法印。一向識大智也。此曼荼羅中。不動降三世居外院。爲外護也。大日如來一向智印時。十九執金剛等明王居內院爲內護。內護者。法爾法界時。理智各在九識。理智即愛恚也。此位九識。各住識大智門時。爲十九執金剛本有理智九識。各住智門。爲諸執金剛。可十八尊。何云十九哉。理智九識和合時。在總體加之。言十九也。本有愛恚。理智爲不動降三世事。共雖有理智義。且一往云。愛不動。恚降三世。二明王。法性大日成正覺之時。爲內護對治魔障。於正覺無障礙之外用。成道時。二明王爲大智大悲之功德。降伏三障四魔。成就下化衆生願。折伏攝受之方得自在。化度違順衆生。有內外護者也。此菩薩名陀羅尼菩薩。西方西時名因菩薩。陀羅尼者。輪圓具足義。因亦萬德圓滿之體也。此菩薩輪圓具足胎藏大日 被云也。瑜祇經云。此菩薩云金剛輪菩薩。說此菩薩印明功能。若眞言行者。不作曼荼羅但持此印明。即同大安立一切曼荼羅。自身一切支悉成諸佛聚。無比不思議。更無過上味。於此菩薩所所說相不同也。一代說化之時。示愚癡之相。開衆會不審  次列釋迦第三重之聖衆。次八葉四隅隨一。次大日補處金剛薩埵彌勒也。次瑜祇說西方轉法輪菩薩。次大日言彌勒。慈氏軌云。毘盧遮那即慈氏。慈氏即毘盧遮那。次瑜祇經所說。智劍寶輪隨一輪菩薩。兩部不二之上。胎藏大日也。智劍文殊。寶輪彌勒也。一代釋迦。彌勒名補處。何故有。釋迦三形鉢也。此鉢法界體也。此鉢中納三界衆生。故法華云。今此三界。皆是我有。其中衆生。悉是吾子矣。今彌勒三形塔。亦法界爲體。此塔中納三界衆生。三形其隨一也。實釋迦內證彌勒也  一代化度既畢。歸內證付囑彌勒云也。我等衆生。本有釋迦彌勒三形。故彌勒正覺之時。一切衆生悉可成自然覺。是釋迦名外用因。彌勒爲內證果。以彌勒爲因。以釋迦爲果。一切情非情。無非釋迦彌勒內證。釋迦彌勒二尊三形。所納實體何物。法界體無漏諸法。釋迦鉢納先佛馱都。彌勒塔納釋迦馱都也。歸平等。分一體成多身。釋迦內證南方寶生。又五大虛空藏。自然道理馱都云也。彌勒所在東北也。大通佛十六王子時。第十六王子釋迦。是東北方佛也。慈氏東北方佛也。釋迦表果。彌勒表因。因果相對之時。擧菩薩釋迦內證云也

補處事

　　於補處有數。補處云事也。彌勒者彌勒云事也。一切諸佛補處。皆可云彌勒。勒者一切衆生併注。付囑心也。觀音阿彌陀補處云。彌勒云事也。入壇已前。補處菩薩。等覺位也。入壇已後。大日如來。妙覺如來也。是等覺爲補處義也。世人嫡子付屬家業補處也。一切種子位。是補處也。果還爲因故。一切果皆補處位也。於內心中。觀日月輪。是補處也。於顯教有補處之義。謂權教實教補處也。於權教補處者。釋迦教道補處。實教補處者。等覺一佛二名之義也。慈覺大師御釋云。權現出沒。名爲等覺。始終不變。名爲妙覺（矣）森羅諸法皆悉等覺也。何況我等哉。等覺者位隣妙覺。何以我等言等覺。彌勒一代時。示愚癡相。愚癡相者。一切凡夫也。一切衆生全體  毘盧遮那果德也。此位爲因至妙覺。於因位萬行萬善悉備。此言等覺。菩提心論云。於心質中。有一分淨性。衆行皆備等（文）又云。修瑜伽勝上法人。能從凡入佛位者。亦超十地菩薩境界等（文）三十七尊出生義云。削地位之漸階。顯等妙之頓旨（文）此等義門。設雖凡夫。位齊等覺。其名言彌勒。有何妨。實義更同。此菩薩爲胎藏大日事。住法界定印。著五佛寶冠。胎大日也。法界定印上。安五輪塔婆也  難云。等覺菩薩非一。何必此菩薩獨爲胎大日答。四隅菩薩中。東北化度利生方便具足極也。胎大日以化度利他之極。爲本意也。軌云。毘盧遮那即慈氏。慈氏即毘盧遮那（文）彌勒爲胎大日者。理趣釋云。見此菩薩大輪者。金剛界大曼荼羅。此菩薩曼荼羅。不二理趣曼荼羅也。金即胎也。但不言胎言金事。金剛頂中。十八會中。初會開爲四輪。其中金剛界大輪也。一往云金剛界也。瑜祇經意。文殊金大日。彌勒胎大日見。文殊表四無我。空常樂我淨。彌勒表四德波羅蜜。萬法照一切云。故配兩部云  問。曼荼羅中有六箇飛天表何事乎  答。此菩薩所居。都率內院也。故都率天衆來。爲曼荼羅聖衆也  問。一生補處菩薩居都率。有何故哉  答。都率四千歲。當下地五十六億七千萬歲也。彼天四千歲命盡。出世成道故也。都率天六欲天中中天也。佛常處中道。故居都率也  示云  應化等流之淨剎。依深祕淨妙法身佛土也。借名於一處。實遍十方。大師釋云。安樂都率本來胸中（文）此故都率內院說法。說內證功德。一一相皆具八相。普賢·文殊·觀音·彌勒四菩薩德。唯一菩薩利生方便也。故瑜祇經云。救度有情。演金剛乘。唯一金剛。能斷煩惱（文）此一菩薩說法利生功德也。救度有情（大悲德觀音也）演金剛乘（說法智德。彌勒也）唯一金剛（圓滿斷德。普賢也）能斷煩惱（利智德。文殊也）如有人有隨分慈悲觀音。有隨分智慧辨才彌勒。有隨分具德普賢。有隨分聰敏利根文殊也。實證時以利智言文殊也。大品經云。般若無智。自性鈍故（文）文殊言利智事。自性鈍劍也。胎八葉中普賢持劍。是利智二輪精。共爲智劍成理劍

印事

　　塔印。塔印者無所不至印。又法界定印也。無所不至印。●●●●●用之。是胎灌頂印明也。布袋和尚內入。彌勒三尊令出生一切財物。此和尚彌勒後身也。彌勒三尊。脇士阿僧伽（無著）波藪畔豆（世親也）

妙見法事

　　山門言熾盛光。身色如日暉。寺門言尊星王。頂中最勝王。仁和寺邊大北斗云也。一字金輪也。此法付息災行之也

種子事

　　●。●諦不可得義。諦明義也。星以明爲體。此智金也。●流不可得義。是流大悲義也。理智義和合不二自性義也。日●理也。月●智。星●。兩輪自性理智。星形最勝不二之實體。此三者自心覺德也。●（身日）●（口月）●（意星）三密三部三身也。此星一字金輪也。此尊表本有常住不變之義也。弘法大師釋云圓蓋西轉。日月東流。南斗順運。北極不移（文）北極一字金輪也。餘星或迴轉或動轉。北極常住不變無迴轉也。金輪不二尊故。大日住日輪中。智拳表金。月輪表胎。妙見者一字金輪也。妙見曼荼羅中前有輪。一字金輪也。輪者集三世諸佛智慧爲輪。此尊軍大主。此尊習愛染王。謂以弓箭手習之。大主事依師子冠。五連星七星九曜者意何  答。五星金義。九曜胎義。七星通二。木火土金水五行加日月爲七星。七星加羅睺計都爲九曜。羅睺星奪命。計都奪財。命金義。財胎義也。羅睺星水精。計都星火精也。七星通五星九曜。妙見左手持蓮華。華上安七星形也。此尊左右手印持物表示。蓮上星形。五星（金智）九曜（胎理）兼此二星也。左持蓮。右說法印。大指頭指捻星形也。餘三指星光也。三指日月星也。風空星形。是一字金輪也。左手雖有三辰。理上三辰也。右手雖有三辰。智上三辰也。珥璫者耳金也。環釧者タマキ也

根本印事

　　右手施無畏作。施無畏五指星光也。屈大指向身招之。天五星自心五行。令冥會之也。左金拳安腰。表北辰本有常住義

大三古印事

　　二小指內相叉。二無名指自小指上屈大指捻無名指。二中立合。二頭指中指背立。如三古形。以大指小指上二無指捻。●●二字打空點義也。表本有理智常住不壞之義。二中立合妙見也。二頭左頭指九曜（胎）右頭指五星（金）也

七星總印事

　　合掌二大二頭指開立。口云。地水火立合離散。是七星本位也。總呪曰

　　●●●●●●●●●●●●●●●●●●●●●●●●●●

光菩薩印

　　外縛二風寶形作。二空並立。餘六指開立。右旋轉（三反）

眞言曰

　　唵縛曰羅帝惹暗
　　三摩耶會印。用羯磨會眞言。最祕也。七曜眞言者。前七星眞言也。七曜總呪爲北斗總呪也。妙見者實諸佛舍利也。一字金輪種子●也。妙見靈地神宮寺是也。傳教大師御作像御坐之也。御等身。山門人外。必未知之歟

延命法事

　　種子。●三形。甲冑
　　●字堅持壽命義。　●乘不可得義也。生界命根繼佛界命根。義釋云。梵云衍那。此翻爲乘。亦爲道（文）問。延命何尊哉  答。金剛薩埵也。一切衆生淨菩提心體也。論云。乃至輪迴六趣。亦不變易者是也。不言薩埵法言延命。然本有之時爲胞衣助衆生命根修生之時爲天蓋繼諸佛惠命

三形事

　　甲冑者。如來大慈悲義也。被此甲冑。於無盡無餘之生死界。不當短命怖畏不祥厄難。於諸有情。起大悲心。降伏魔界。令成正覺義也。甲冑者。本有大慈大悲理智功德法門也。在自證爲胞衣  成天蓋。長養正覺身。化他成佛之時。爲衣服舍宅等哀衆生也。乃至草木等菓覆眞用皮。此即非情甲冑。一切有情非情。皆悉不被此甲冑。無繼身命。諸佛化用。非此甲冑者。無化度利生義也

右手持五古當胸事

　　十界平等無二。顯自心曼荼羅。東方最初淨菩提心之故當胸。胸心也。東大圓鏡智也。於薩埵有理智薩埵。持智十六大生。左手持鈴。十界入理門。止聲歸自證。表理十六大生。以鈴當腰。歸●字本理。●字自性之●字也。表本有理智也

根本印事

　　二手金剛拳。二頭指仰。並相係而鉤結當心。風指是命風。左風指衆生命風。右風指諸佛命風也。迷悟一體結。由此印成就本有金剛薩埵也  又印。結冑印。此甲引合結義也。顯法爾不二之義。不和合六大。無五智圓滿之義。左右風指首。觀　●●二字。右　●大智方便故。悲愍衆生下。左●字大悲方便故。驚覺諸佛。上求菩提下化衆生之義。和合實義名本有常住之薩埵。　●字言大智●字言大悲事。教時義云。●字文殊問經瀑流（云云）涅槃經　●者名煩惱。煩惱者名曰諸法（文）莊嚴經云。唱烏字時出空點●字也。文殊問經云。是息憍慢聲。●字慢（云云）又云。是聲結聲（文）莊嚴經云。出永斷一切道聲（文）二風端流出者。青組者。青色春色。春色東方發心之色春諸草木青色也。此金剛薩埵命根也。左右二風●也。命根體也。大日經疏第十云。經中命者。所以風者想也想者念也。命根出入息之相（文）此尊金剛薩埵也。然不言薩埵言延命。本有修生二義。本有時。一切有情於心質中。有一分淨性等云。乃至輪迴六趣。亦不變易（文）此本有常住之延命也。修生時。左手持金鈴。是付色法不祥中夭命根人持之。成延命之義。不祥短命之命根者。持之故成長壽之義。此故云延命。又云。金剛薩埵者。第八圓明體。第八識者。●字風輪之體也。風輪者衆生息風。第八識色心之中心法也。命根之體。爲命根薩埵。供短命怖畏身壽命也。持鈴杵。杵表薩埵。三十七尊初也。鈴鈴菩薩。三十七尊終也。一期運命三十七尊  住心上故也。三十七尊供成功德。壽命長遠之計。無過此尊也

法華法事

　　種子●。又●三形。率都婆。又鉢
　　壇上安置經一部事。法曼陀羅爲本尊義也。本迹二門兩部大日也。此故以經爲本尊也。又本尊塔中安釋迦多寶也。本有修生。修生時。釋迦多寶爲本尊。本有時。釋迦多寶台金兩部大日云也。於法華實相中道理。分之爲本迹二門。本迹二門。是兩部大日。於此大日有四德。金界大日爲四智。胎界大日爲四佛也。以蓮華爲法華體。八分肉團即八葉蓮華也。弘法大師釋云。觀蓮知自淨。是則胎界大日義也。見菓覺心德（文）是指金界大日也示云。八歲龍女。於海中唱內證成道。顯法華現誠明證。生死大海即法性果海。大海者即●字智水。此智水爲平等一味雨。灑三草二木。實指生死大海。龍女一切衆生凡體也。●字率都婆。付大法行祕法時也。付法身內證位行之。●鉢是付用應化身行時用之。於釋迦有多種。一代教主釋迦。付之如有四教教主。曼陀羅第三重釋迦。五智隨一釋迦。以釋迦多寶爲兩部大日。深祕釋迦也。此土不二自性釋迦。即法性大日也。●●釋迦（智金心菩提）●多寶（理胎色）莊嚴經說涅槃點云。於一切法皆滅沒生。故云涅槃點也（文）金剛頂經說。●字有不可得（文）有者二十五有三有等也。法華經說。今此三界。皆是我有（文）說破有法三出現世間。是有義也。以鉢爲三形事。又有義。以法界爲鉢體。所納物三界六道一切衆生也。呑食之。爲令成法性平等一味。釋迦利益衆生方便也。正像末三時。以鉢功德利之。劫末爲金剛夜叉。直呑噉一切衆生化之也。釋迦者（生身外用）多寶者（內證法身）  問。破有實義如何  答。大日經云。心王毘盧遮那成自然覺。爾時一切心數。無不即入金剛界中。成如來內證功德差別智印。如是智印。唯佛與佛乃能知之（文）心王心數共如來內證功德覺知即破有義也。天台同居分身寂光地涌觀了。咸信一道無偏。同居分身諸佛云。地涌菩薩云寂光。實破有云義也。破有之義雖多。不能委記之●字通能所。所破時有體者。三界六道也。故云今此三界皆是我有。其中衆生悉是吾子。衆生發心覺道破有義也。實三界六道衆生。不如實知之義有義也。九界六道併曼陀羅聖衆即破義。●體佛界所具九界也。涅槃點九界即佛界也。●字明三轉者。●多寶。空點釋迦。即如次理智之故。釋迦內證多寶。多寶外用釋迦也。多寶內證釋迦。釋迦外用多寶也。此內證外用。色心之二法。色心不二言●字也。此法習四種曼陀羅時。種子并法花文字。乃至世俗文字。併法曼陀羅也。鉢塔三摩耶曼陀羅。羯磨通三。釋迦（果金生身）所座（不二）一切衆生即體也。於凡身表有遮那三身也。以此三身爲色心時。塔所座一也。塔色也。三尊心也。經說金座。又經師子座云。金座者二佛不二體也。師子座師子噉食諸獸。攝入一身。釋迦鉢盛三界衆生噉食之。令爲法性平等之一味。故坐師子座也  慈覺大師御釋云。色身二法即二佛也（文）塔五字五大所成胎也。所座一字所成之體是金也。一字者●字也。金座者●字也。證成佛●地座也天台意。二佛同座三諦圓融之義也。多寶空。示涅槃。釋迦假現生身。所座表中道。法華說色心實相法。色心實相法究竟。六大中五大成依報之塔婆在外。第六識大成正報之二尊住塔中。以塔爲三形之時。根本印無所不至印也。攝大儀軌說此印云。止觀蓮未敷●●●●峯合。双●依●本。二●橫其端。遍身布四明。所花臺上（文）四明者●明也。臺上者行者心上也。手結塔印。口誦●明等深義此也。又於塔印。以二大指爲釋迦多寶。然双●依●本之時。是內證也。釋迦入多寶三摩地也。亦開二大之時。外用也。多寶入釋迦三摩地也。口云。●●●●四字。以何双●依●本言內證。以五字配五方。●南方內證方也。故言內證也示云。攝威儀歸平等。分一體成多身也。開塔印時。二大付風。風●也。●東方初發菩提心之體也。印形說法印也。出內證位趣化他初也。祕云。塔印一身也。●是胸也。双●依●。以自在之大空。令同凡心。是如實知自心之本有薩埵義也。此內證位也。開二大者。開八葉心蓮。顯本有理智  問。双●依●之時。二大二佛所座何物乎  答。塔印中空界也。二佛居空。法華云。諸法空爲座（文）又寶塔涌出住虛空。是諸法空爲座義也。以空爲座事。心虛空菩提三無差別之故也。父母所生身成大覺位義也  問。以二大爲二佛。以左右大指。云何配當二佛乎  答。禪多寶。智釋迦（文）疑云。右智釋迦義。左理多寶義也。十度時。右空禪。左空智也。相違如何  答。對佛時無相違也。儀軌云。左檀戒忍進禪言時。左空禪多寶。右空智釋迦也。定惠爲二佛也。法華云。定惠力莊嚴。以此度衆生（文）此心也  問。以二大二佛云時。塔中居二佛。又開二大時。其義何  答。開二大開塔戶者。煩惱體也。故開戶者。開我等衆生自性之心殿。見無相法身毘盧遮那佛義也。開空（左大）假（右大）二戶。顯一實中道之理義也  問。實塔者何物耶  示云。一切衆生身心也。身者干栗馱。是蓮華即所住也。心者質多。是月輪即能住也。月輪者行者心月輪也。是●●心也。第八識圓明體是也。又安置佛像。是●●心。第九識也。所住塔月輪也。形●●心。是第八識也。深義問之  問。塔門戶開閉云事何耶  示云。閉戶者。顯一切衆生本有薩埵。法爾應住身心義。開戶者。行者遇此教。依三密加持力。一開發淨菩提心見自身三十七尊。是名開門戶云也。亦是開發如實知自心云也  又示云。閉戶厭生死苦義。開戶見佛像。得涅槃樂義也。此戶者煩惱義也。佛像是菩提義故也。衆生未發心時。名閉戶。遇教時。名開戶者也（取意）以鉢爲三形印鉢印也。示云。開虛圓大月輪印也。二手十界。以空付風。空風自在。以虛空法界爲鉢。盛六道四生群類義也。風空相付說法化他義也。鉢集九界令歸佛界。金界義。凡聖雜住胎藏義。能住釋迦三身功德也  定印爲鉢印。左手十界五大（理）右手十界識大（智）六大無礙常瑜伽之義也
    此經配兩部事
　　方便品胎藏（理因多寶）說開示悟入四位故也。壽量品金界（智果釋迦）說果位故也。寶塔品不二寶塔。自地涌出。釋迦多寶二佛同居故也。但迹門寶塔品爲不二事。寶塔品時。顯釋迦分身。成本門遠由。迹門胎藏界。本門金剛界。東寺本門胎藏。迹門金剛界。會三歸一故。迹門金剛界云。久遠顯本故。本門胎藏界云也。付釋迦多寶。觀智儀軌。名普賢延命。云無量壽命決定王如來。山門普賢延命者名理。本有金剛界薩埵法身本有常住故。言延命也。無量壽命決定王如來者。他受用報身如來也。理智相應智故言無量壽。一切應身如來全身舍利者。多寶如來舍利也。是言報身如來也。依之傳教大師。無量壽命決定王如來者。多寶異名也（文）慈覺大師同之。釋迦內證言普賢（理大智也）無量壽命決定王如來（智阿彌陀）現在釋迦不二應身是也。釋迦入塔中事。表三身相即一義。塔釋迦所具法身也。多寶釋迦所具報身也。釋迦應身也。分身諸佛攝釋迦也。即一體相用也。根本大師覺大師御釋。無量壽命決定王如來者。常在靈山釋迦也。三井寺無量壽命決定王如來者。即普賢延命也。無量壽與延命義同也  法華法本尊有多種。山門普賢。三井寺阿彌陀不動。又釋迦多寶並爲本尊。醍醐大日定也。仁和寺觀音習定也。胎金兩部大日習之也。寶塔涌現。塔中有多寶佛。釋迦同座。以二尊爲本尊。釋迦即金界大日云事者。宗祕論云。靈山佛常在人天恒充滿。號曰金剛界宮（文）釋迦也。威儀形色經云。身相黃金色。安住智拳印。常遊滿月輪。證誠法華經（文）云安住智拳印。知金剛界大日。證誠云事。眞言意。以智界大日爲證誠顯宗法面以多寶證誠。說法義也。故住智拳印說法相也。法華云。爾時寶塔中。出大音聲。嘆言。善哉善哉釋迦牟尼世尊。能以平等大會。教菩薩法。佛所護念。妙法華經。爲大衆說。如是如是。釋迦牟尼世尊如所說者。皆是眞實（文）定印無說法義。示云。安住智拳印者釋迦常遊滿月輪證誠法華經者多寶也。即以釋迦始覺菩提心。顯多寶本覺證明也。多寶印法界定印明●。金輪印  智拳印明歸命●問。此法本尊有多種。其中以不動爲本尊。何意有乎答。法華實相中道之理。是一心本源也。妙法者心也。蓮華者身也。以心爲體。不動誓願云。大聖明王無其所居。但住衆生心相中。不捨本誓。常居一處。混同穢觸。悉令清淨（文）知云心想之中心本源也。加之猶如薄伽梵云。是亦行者本心故也。結誦法華印明。印八葉。明法華肝心明也
    ●（三身圓滿大日如來●（開）●（示）●（悟）●（入）薩縛勃馱（一切佛）枳攘曩（如）沙乞瑟毘耶（來）誐誐曩娑縛羅乞叉禰（擁護相也）薩（妙里）達摩（法）浮陀利迦（白蓮華）蘇多覽（經）惹（入）吽（住）鑁（邊）護（壽）縛曰羅（堅固）羅乞叉𤚥（擁護我也）吽（普遍義也）裟縛訶
　　於九條殿下。妙香院僧正（良快）問勝憲云。法華經何文可懸心哉。勝憲云。法華儀軌云。虛空爲道場（理）菩提虛空相（智）亦無等覺者。眞如故如來。可入三摩地。殿下（并）僧正隨喜。虛空爲道場句。空攝地水火風四大五大理故。菩提虛空相句云智事。云虛空爲道場。能住所住應故。虛空自在爲性。攝萬像。心法亦自在爲德。攝法界。空心相同故也。亦無等覺者。眞如故。如來此事也
　　示云。妙法蓮華者。衆生心身也。妙法者心也。蓮華者身也。攝法界爲一心。法界即識大也。攝五大爲八分肉團。肉團即八葉蓮華也。此蓮華云也。衆生自性一心。眞如法性體也。心即行者平等智身也。故大日經疏云。一切衆生色（身胎）心（心金）實相。從本際以來。常是毘盧遮那平等智身。非是得菩提時。強空諸法使成法界（文）蓮華三昧經云。歸命本覺心法身。即金剛界。心月輪也。●●心也。常住妙法心蓮臺。即胎界也。心蓮也。●●心也。本來具足三身德。三部三身胎藏義。三十七尊住心城。五部五智金界也  妙法者。心佛及衆生。無二平等。本來常住也。天台釋妙法法云。十界十如權實之法（文）權實法者。指衆生心地也。於蓮華在二儀。譬喩蓮華如常。表自性清淨功德也。當體蓮華者。法華三昧清淨法。我性中道理也。此眞言行者色心實相平等智身云也。色（理也身也塔也皮肉也）心（智也質多也釋迦也意也）法華口決畢

地藏法事

　　種子。●三形。金剛幢
　　●因業不可得。萬行萬善諸因也。地藏者大地也。萬法自地出生。故爲諸因。●爲地藏種子。於諸佛菩薩。雖有大悲行願因。以地藏可爲本也。乃至至非情草木。種子功德皆地藏●字也。三形金剛幢者。地藏全體也。幢者寶部中西方幢菩薩也。如意寶幢也。萬法能生體。地藏亦萬法能生體也。以幢爲三形也。一切草木莖皆幢也。大日如來四德中。南方如意寶部也  問。地藏如意寶南方中南方。何南方中西方哉  答。南方中南方。自證中自證。幢大悲方便始發功德。化他始西方也。內證中化他初。南方中西方。西方證菩提方也。此因菩薩。因菩薩地藏也。因菩薩彌勒也。何云地藏。於地藏有無所不至功德。南方云幢菩薩。於西方云因菩薩。因菩薩彌勒也。爲當來導師因也。地藏如意寶珠體也。說法利生之時。云轉法輪菩薩。錫杖功德是也。地藏胎藏大日。地者胎藏義。大地含藏萬法無闕。一切草木叢林。大地出生。胎藏大日種子●。眞如大地體也。地藏寶珠持。是萬法出生義也。地者●字本源也。衆生法性無漏之心地也。萬法一心作也。一念心即如來藏理。一心即藏。心即●也。●出生●字。能所不二也。胎藏大日云時。內祕菩薩行。第五位也。外現是聲聞者。內證髮毛。以前位。外現比丘形。本有修生共比丘形也。一切草木等。最初禿皆比丘形也。福智二嚴者。福（理胎）如意寶理（智金）錫杖寶珠大悲利益義。錫杖說法利生義（云云）

根本印

　　內縛竪開二中指。立合圓形錫杖也。如意寶珠也。錫杖六輪。表六道輪迴之義。地藏菩薩六道能化之教主。六道流轉之業。即六波羅蜜之功德也。三度振。三毒之義也。九條表九識九界。一切草木樹林。併其性  納大地。其種子下大地。皆地藏付囑義也。不下智之精於理。何生不二法性之大日。所持如意寶日月兩輪寶珠也。一切衆生併地藏也。森羅諸法大地出生。皆地藏如意寶珠也。淨土往生人。奉問聖衆云。地藏菩薩何所生哉。聖衆答云。墮地獄有緣者。對中有施益。無緣者墮地獄賛苦。何者不預利益。誰人不信地藏菩薩。此菩薩印三種。眞言三種有。可見軌也
　　已上地藏事畢
　　南無地藏菩薩。引導所存土於澄豪
　　諸尊法不審事等。少少注之。爲備廢忘也。有訿謬歟。不可披露他門若及一門所見者。必必可被直之
　　南無地藏菩薩。南無地藏菩薩。助澄豪及十方衆生
    平安城西長岡舊都於座光寺草庵草之畢  清淨金剛澄豪（行年六十歲）
　　康永二年（癸未）八月二十六日。於江東法華寺草庵。以西山御本令書寫畢  持寶金剛澄淳
　　文和四年（乙未）十二月二日。以江州上國寺御本令書寫畢眞如金剛堯覺
　　正長元年六月六日。於西谷行光坊賜御本校合畢  傳領賢忠
　　此抄年來間承置旨注之。不可及他流仁。穴賢穴賢。可祕之澄豪記之
　　明應三年（甲寅）二月二十日。新宮中坊  永祿六年（癸亥）五月十三日  求法沙門（行年五十八歲）
　　實鏡坊城賢書之

總持抄


閻魔天法事

　　種子。●三形。壇荼。人頭幢
　　此字者乘不可得義也。義釋云。梵云衍那。此翻爲乘。亦名爲道（文）乘者運載義也。此字琰王心也。此即行者心也。此即本體也。能乘之體。從心所起之無明業壽也。持一期壽限。生住異滅四相遷變。至琰王前。運載之義。七識之浪歸第八識心也。又第八識湛然寂靜心也。雖然依妄境依業。感異熟之力也。故心即乘妄境義在之（云云）仁王經云。識神無形。假乘四蛇（文）四邪者四大也。四邪者。隨緣之日。云苦果之依身。覺悟之時。各四智之圓鏡也  問。運載心如何  答。一期壽限之時。至琰王之廳。此淺略義也。又始覺前後之四相。此運載義也。實心王心數之法樂。是本覺俱有之四相也。此眞實運載也。●字空點覺悟義也。又自性加持之義。加持者。依琰王修行功。言延壽命。拔苦進佛道。延壽命故。言去識還來之法。是空點之義也。自性云者。琰王者第八識心王也。第八識染淨之諸法悉在之。染淨不二。凡聖一如。是自性空點也。文殊問經說●字字義言。是佛道達聲（文）聲字實相故。法佛平等之三密。衆生本有曼陀羅也。四曼不離故。法爾無作三身。自性法身全體也。此故空點者。開悟本有輪圓之具德。即身成佛者。大空點之義也

三形事

　　壇茶者。人頭幢也。右手持人頭幢事。持一切衆生命根義也。譬如切人頭滅命。故持首持法界衆生義也。雖一身廣。於面上具六根六境六識顯然也。故持壇茶。是一切衆生斷惑障煩惱。轉五智五佛意也。深祕。一切衆生從第八識生。還歸第八識。故持人頭。持妄想流轉之業。八識圓明之體也

乘水牛事

　　水牛水陸自在義。此住生死兩際。表無止大智大悲之利益也。於水得自在。住生死無常之大海表利益廣大。於陸得自在。遊涅槃常住之彼岸表功德甚多。又於水牛。有迷悟不二三義。一於生死之嶮山（色理）煩惱之大海（心智）得自在。是九界妄染之上色心也。二於菩提之覺月（智心）涅槃樂岸（理色）得自在。佛果圓滿之上色心也。三行者身（理色）心（智心）即本有自性之五輪。法爾無作之覺月也。此三重色心也。迷時生死之水牛（色理）煩惱之琰王（心智）也。悟時菩提之琰王（心智）涅槃之水牛也（色理）水牛者一切衆生體也。水陸自在者●（理）●（智）之水陸也  問。淨頗梨鏡者。其體何乎  答。第八圓明體也迷情之前言煩惱之體。悟之時言大圓鏡智也。實頗梨鏡者。有最初之一轉。發菩提心之圓鏡。一期善惡之業體。浮淨頗梨鏡者。琰王是行者身也。頗梨鏡行者心也。所浮善惡業因者。一期心念所作業因也。即以心王心數之法樂。浮淨頗梨鏡云也。又祕云。八分之肉團。即淨頗鏡也。謂圓明之體。肉團所浮諸法。了智了別心也

去識還生法事

　　招魂口傳。結炎魔王印。其印相者。二手合掌。二風二地相背入月。二空並立。從風中節上越之。致二火內。第三節相柱。水火頭合。誦●●●●●●●●●●。又結五古印。誦●●●●●●●●●也。
　　表炎魔●●同體異名也（已上）招魂法本尊加持用之。●●炎魔王一習也。顯教言地藏所變密教愛染王所變習也  白川院御時。造炎魔王。立伽藍安置之。名平等院。彼炎魔王像。如愛染王。●●王習炎魔王時。彼手令持髑髏。是名人頭幢也。炎魔王名平等王事。炎魔王住生死兩際。記善惡示輕重。愛染王第八識所變體也。第八識染淨眞妄之總體也。炎魔愛染共第八識所變。●●王淨頗梨鏡。第八識習之  人頭幢者。於第八識所薰善惡之業體也。若人切頭時。命即死。故頭者魂也魂者衆生色心二法也。彼拳中持一切所求物。所求物者即第八識體也。但付始覺前後之四相。行炎魔天法爲延壽法事。淺略也。一切衆生。自第八識生。還歸第八識。即本覺俱有之四相。心王心數之法。示無有壽盡。以之爲眞實延壽法也。修延命之法。隨情之義也雖延壽有壽盡。故涅槃經云。一切諸世間生者皆歸死。壽命雖無量。要必有終盡（文）眞實之延命者。法爾無作之廷壽是也（已上畢）

水天法事

　　種子。●三形。龍索
　　●字水種子也。故爲此天種子。三形龍索者。以八寸生糸索。爲三形也。龍索者。索四攝大悲義。龍諸佛大悲體。衆生攝化之用也。此故降雨潤國土。國土萬民草木。皆悉蒙利益。草木識大。六大全體也。六大中以水大顯大悲之德。法華平等利益。喩平等一味之雨。眞言法味名五智之智水。灌頂者以灑五瓶之水名寫瓶也。實寫瓶者。本有自性法界瓶所寫甘露水。即兩部大日也。實灌頂實寫瓶是也。大龍功德。以之可思之。大龍法界之瓶也。水兩部之法雨也（云云）壇中央之小器。無熱池也。青子鉢請想者。諸佛大悲心水行者淨菩提心心水冥合時。降雨潤國土也。青子者青色也。水以青色爲隨緣隨一也。瑜祇經意。北方業菩薩持綠寶。綠寶水色也。五行時。北云水也。故此初發心菩薩持綠寶也。綠青也青黑淺也。黑衆色重色也。究意方便具足色也。水色青色也。五色重者也。金界大日種子用●字。●字即五色五智之種子也。於水在五色五智之功德無疑。五龍者。五智如來也。四龍領四州今水天居中央。法界體性智也。四龍者四智也。水天龍者。一切衆生淨菩提心。水天供者。一切衆生五蘊之乾地灑菩提心之法雨義也。散杖觀龍此義也  輪蓋者。難陀龍王奉請佛時。使者龍也。使者水天方便智用也。大日如來方便智用。西方阿彌陀也。四攝中西方鎖菩薩。名使者菩薩。說法利生義也

以水天爲金界大日事

　　既頭冠有五龍。五龍者五智如來也。種子●字也。金剛界大日。種子。●字有五色五智功德。故法界體性智大日。以　●字爲種子。字體一也。義可思之。此天右刀智也。左龍索理也。金界右拳智也。左拳理也。理智不二言智拳。金大日智也。男也。水天善女者。是理智共利生方便義也。成佛身。以而二之理智不成之故。爲顯不二之理智。爲顯不二之義。言女也。但不言善男龍王言善女龍王事。降雨事寶珠之事也。寶珠理故言女歟

本尊釋迦（左金剛手右觀音）

　　以釋迦爲本尊事。娑婆有緣之能仁也。事業羯磨之佛身也。有情非情蒙益。無過法雨故以釋迦爲本尊也。北方五行之時水方也。北方羯磨尊也。此故用釋迦。金剛手觀音釋迦說請雨經時。對告菩薩也。此菩薩爲脇士。觀音西方部主也。西方五輪五字配當時水方也。金剛手東方部主。東方西方因也。西方東方果也。因果對方脇士也。木水相生爲成就法。木依水生。水依木生也

以廣目天爲結界明王事

　　廣目天左手持索。索四攝大悲水天持龍索。二天同之索。表下化衆生  水下化衆生也。就中西方五輪配當之時水方。此廣目天亦西方天也  口決云。若行者懸心於左索。請雨七日。若不成廣目天左手刀懸心。刀是大智義也。左索龍也。以右刀降伏之。龍即降雨也。此時行者可入金翅鳥之三摩地也。金翅鳥每日以一大龍五百小龍爲食。行者入金翅鳥三摩地。龍王恐之降雨。三大龍者。根本無明也。五百細龍者。支末煩惱也。金翅鳥者。諸佛大悲。行者淨菩提心也。諸佛大悲薰內。初發菩提心時無明煩惱悉消滅。此時煩惱即菩提之覺。此言發心即到。發心即到。施大悲化用此故降雨潤國土也。草木滋潤。衆生預益。此時一華一香。人悉皆法性龍也。法性雨也。龍（胎理）雨（金智）行請雨法。法即雨雨。即不二法性大日。即身成佛也。龍王者。前成就理智二佛。雨者日月二輪也。二輪下和合之時。生新成正覺佛。此佛言法性大日也。釋尊出世時。難陀拔難陀龍。降雨灑太子頂。以之思之。先成就之理智之二龍下成佛因。佛身圓滿位。二龍下法水。灑太子頂。即是受職灌頂之法則也。太子頂灑水之時。太子上右大指受之是五智也。右手下垂。上求菩提下化衆生義也  已上畢

　　永祿六年（癸亥）卯月二十五日。實鏡坊城賢書之

總持抄


仁壽殿觀音

　　仁海。長曆四年十月九日。注進云。白檀十一面。正觀音各一體。高七寸。梵天帝釋各一體。高六寸
　　應和二年六月二十八日。御記云。安置白銀白檀觀音像二體。以寬空僧正奉開眼之」天德四年。件佛燒亡後。白銀白檀觀音像（云云）延久四年三月十日。御記云。聖觀音也。以白檀奉造之高七寸。梵天帝釋各一體
　　天曆年中醍醐三昧堂本尊移仁壽殿。弘法大師御作也。聖觀音·如意輪·十一面三尊也。實正觀音也
　　山門相傳云仁壽殿御本尊者。正觀音一體。高七寸梵天帝釋各一體。高六寸。是伊勢內宮御本地也。日天子是聖觀音也。此本尊者。最勝王經寶珠品事起。帝釋爲衆生修寶珠法給。云最勝八講。此品中本尊正觀音也。十一面·如意輪。於正觀音一體上一義習也。梵天帝釋。外宮御本地也。每月十八日。觀音供。仁壽殿觀音供是也
　　一。灌頂之時胎金印信事
　　胎藏界。次金界。以從因至果義。先胎授。從果向因故。金後授之
　　一。御即位之時奉授帝王事
　　唵時二手合掌。次云乇祇尼時。延右五指懸左肩。次云迦底時。延左五指懸右肩。次云迦伽時。以左爲下。以右爲上交二手腕向下。次云寧曳娑婆訶。如輪轉變。印如塔印形
　　神武天皇以來。天智御宇。有伊𠺕加大臣。惡人欲打不及仁力。故乍思送日月處。于時常陸國鹿嶋郡有下女。於藤下產一人男子。時它天來取生子。腹上乘唱云。自曾曾利貴作七歲ナラハ冠得。天皇三返。四方迴三迴。以生子及御即位法并藤卷鉤施母。汝以此等法。可登天師位（云云）于時生子彌生長後。以藤卷鉤。打伊留伽大臣頸後天下安平也。自藤卷鉤昇進。依之賜鎌足姓名。登帝王師位。奉授御即位法。以來至今。御即位法是也。今大職冠是也。大唐周穆王時。有八疋駒。穆王乘此駒。須臾剎那間。飛迴一大三千界明馬也。乘此駒鞭天竺靈鷲山。致法華會座。時釋迦如來。以法華即位奉授穆王。以來大國我朝法華御即位始來也。奉授五種印。五眼各別也
　　智拳印。開北州寶都領
　　無所不至印。二手合掌。二頭指二大指端合（大惠刀印也）西州寶都領
　　塔婆印。三眼印。惠眼。暗  先印。以二大指。付二頭指上節  南州寶都領
　　引導印。四眼。法眼●先印。以二頭指。付二大指中節  東州寶都領
　　佛眼印。五眼。佛眼眞言。●唵它祇尼明終加惡字。二手合掌。二水指端立合。中虛以二頭指端押二中指上節。二大指並立。付中指中節。次左右手覆交腕。以左五指押右肩
　　縛曰羅馱都●以右五指。押左肩。以右爲上。●●●●●其後向下方。合掌持之。乍合掌當心。大指違作三輪形。以寶珠。其印相云。以右大指。付左頭指中節。以右大指附右頭指中節。中指以下六指端立合
　　次奉授智拳印。次以右大指頭指立合。左頭指握。用二眞言金剛界大日眞言。乇（持寶財）祇（除障礙）尼（開榮花） 縛曰羅馱都●胎藏界大日眞言。乇祇尼阿尾羅●●
　　次四海領掌印。外五古印  自淡路國西海道。次南海道。次東海道。次山陽道。次山陰道。是名四海印
    身三（不殺盜婬）口四（不妄語綺語惡口兩舌）意三（不貪嗔癡）持此十善也。是法華四要品習合
　　方便品  智拳印  十方佛土中。唯有一乘法
　　安樂品無所不至印觀一切法。空如實相
　　壽量品  塔婆印  佛語實不虛。如伻善方便
　　普門品  引導印  慈眼視衆生。福壽海無量
　　帝王御即位時。令即大極殿高御藏。御接錄臣。令授帝王。給印明也。持十善治天下也。仍以十指懸肩之心。持物荷背負懸肩也。持十善重位。四海七道領掌心也。高御藏即位。攝錄臣右遶一匝。王向南。臣向北。奉授此印明等作法。王臣共持念珠給。密密念誦。其念誦。人不見也。以此等法。法性寺殿下。令傳授白川院及知足院殿。法性寺殿下。宇治僧正覺惠。如此法若傳受有御尋。不知之由申乎
　　一。六月能延法者
　　不動法是也。四臂不動也。護摩事。護摩此云焚燒。以大日智火。燒百六十心妄執。令成百六十心。五智五輪德也。亦云滅罪。以大智力滅妄法壇者增益方形。降伏三角形也。敬愛八葉形。生息災圓形。以鉤召及延命攝息災形也。投物者。百八枝百八煩惱也。十二枝者。十二因緣流轉煩惱也。三十六枝壇木者。六六三十六木根本煩惱也。投華者。諸佛座位也。藥種者不老不死法藥也。塗香者斷惡修善義也。油者癡煩惱也。飯者榮樂煩惱也。丸香者執著煩惱也。胡摩者執情煩惱。芥子者嗔煩惱也。五穀者疑煩惱也。粥者我等乳味十二因緣根源煩惱也。散香者八萬四千塵勞煩惱也。燒香者煩惱所斷也。燈明者佛智明了義。閼伽者。於大圓鏡智上。浮見來生佛果菩提。華行者莊嚴具足也。五瓶者五智也。大杓者金剛薩埵也。故以兩手合掌。受大日說法體也。小杓者大日也。圓滿覺者體也。酌三度入大杓。受大日說法。能知意也。火箸守護使也。煩惱惡黨  燒害也。標者開●字門戶。行者出入法界宮意也。五色糸者五智五佛也。四撅者。捧四佛幢煩惱菩提差別意也
　　一胎藏界曼荼羅十三大院
　　一中臺大日。行者心王大日  二自大日上方遍知院者。行者所具本不生智也  三其上釋迦院者。行者說法智德也  四其上方文殊院者。行者頂上大智也  五自大日下方五大院者。行者嗔恚也  六其下方虛空藏院者。行者福智也  七其下方蘇悉地院者。行者妙成就法也  八自大日左方薩埵院者。行者薩埵也  九其以外除蓋障院者。行者斷惡修善也  十自大日右觀音院者。大悲口也  十一地藏院。行者能生寶珠也  明知。現圖曼荼羅者。以法界萬藏分十三云十三重曼荼羅。皆一切衆生色心二法也。十三大院不足。雖云有十三大院。見現圖曼荼羅品。有十一院。於胎曼荼羅有二義。一者現圖曼荼羅者。善無畏三藏。北天竺佉馱羅國金粟王塔本居住給時。金粟王我授大法給（云云）于時三藏爲授之。故見大日經十萬頌三百卷。文廣博義理深廣也。故可授之無才學。故取置大日經。獨向闇夜觀想云。我三藏以如是迷文理。不達此經義。末世弟子。以何得知之。向天乞聖加被。時於虛空中。現金色曼荼羅。今世流布曼荼羅是也。三藏圖之。名現圖曼荼羅。前後四重。左右三重。無千手及一百八臂二菩提院。只十一重曼荼羅也。不合經說十三重曼荼羅。以其佛菩薩銘。及印明等錄別卷。是大日經第七卷是也。供養法卷也。明阿闍梨所傳曼荼羅者。大日經所說四重十三重曼荼羅也。八千手及一百八臂二院。現圖曼荼羅也。於現圖曼荼羅。示現上首許。故佛菩薩少也。明知。阿闇梨所傳曼荼羅者。自大日如來至今。傳經中曼荼羅義理來故。是圖繪曼荼羅義分也。四明曼荼羅會釋者。於現圖曼荼羅。不足二院雖有十一重。得口傳時。普合經說。十三重曼荼羅也。其故於虛空藏院左方。有一百八臂。右方有千手。明知。院數雖無二院。有其主二人。故具有十三重也。若爾不居本院。有虛空藏左右。有不審。其故此二菩薩者。求福衆生多故。現千手成一切本望。求智慧故。現一百八臂。此二菩薩。大日福智二嚴也
　　一。曼荼羅出現時代
　　大唐開元八年。金剛智三藏。持金剛界曼荼羅。自光明國一行庵室來。善無畏三藏。持胎藏曼荼羅。自摩訶陀國一行庵室來。互師資相承以來。兩界曼荼羅一具流布。故胎藏曼荼羅者。善無畏所持所學也。金剛界曼荼羅者。金剛智所學也
　　一。曼荼羅別名事
　　一。法界曼荼羅者。法界別名也。以法界萬法分十三種。名十三重曼荼羅也
　　二。都壇曼荼羅者。有主伴高下。住各各本有薩埵。今世流布現圖曼荼羅。是順十界平等義是也
　　三。都外別壇者。以胎藏界曼荼羅中隨樂本尊立別壇修之。於此有二義。一變大日成隨樂本尊觀是也。二取中臺大日置寶幢位。佛左方。以隨樂本尊置中臺修之
　　四。大悲壇者。灌頂時壇也。去高高聖位。令薄地凡夫登壇。是大悲至極位也
　　五。祕密壇者。以諸尊中三摩耶形。隨意樂立別壇修之。不動劍。觀音蓮華等是也」
　　六。成就壇者。以夢想感得三摩耶形。立別壇修之
　　七。現圖曼荼羅者。依善無畏祈誓。現虛空中。故云現。圖之置云現圖
　　八。隨機曼荼羅者。善無畏相應末世機根現給祈。故云隨機曼荼羅也
　　九。嘉會壇曼荼羅者。灌頂時生當導師故。爲諸佛等隨喜云嘉。爲守護集會方云會。故云嘉會壇曼荼羅也
　　十。東曼荼羅者。胎藏界曼荼羅也
　　十一。因曼荼羅者。胎藏界以本有薩埵爲面故
　　十二。蓮華曼荼羅
　　十三。阿闍梨所傳曼荼羅者。大日經所說十三重曼荼羅是也
　　十四。轉字品曼荼羅者。以胎藏界諸尊。說種子曼荼羅是也
　　於此等中。現圖隨機大悲東方曼荼羅因曼荼羅。一向限胎藏界曼荼羅。不通金剛界曼荼羅也。自餘皆通兩部曼荼羅
　　明曼荼羅色者。胎藏界虛空示現曼荼羅者。悉皆金色也。今世流布曼荼羅。善無畏虛空示現曼荼羅一性也。書五色有不審者惠果和尚時。引改金色書五色。以金色攝五色。萬物生長初具破時黃色也。後成五色。金色者。五色總體也。大日如來。於金色令含五色。示現於金色給開五色。十三大院四種曼荼羅也  三重者。胎藏界三部所表也  五重者。五部五大所表。六重者。六大法身也。七重者。七星本命也。八重者。八葉九尊也。九重者。九會曼荼羅也。十三重。胎藏界十三大院也。十七重。十七尊。雖有三十七重。不及仁力。故不造作也。三十七尊所表也。開之成一大法界法門。一切衆生五尺身中所具法門也  人形五輪者。中臺大日腹也。遍知院胸也。釋迦院者說法智。行者口也。文殊大智無上故頂上也。五大者。五藏六腑。虛空腰也。蘇悉地者兩足也。千手右肩。觀音者右臂也。地藏者右腕。一百八臂左肩。薩埵左臂。除蓋障左腕也
　　一。灌頂等兩界曼荼羅者
　　大唐開元八年。金剛智及善無畏。一行所來。相互成師資。善無畏胎藏曼荼羅授金剛智。金剛智金剛界曼荼羅授善無畏。以來兩界世流布也。若依此義。自金剛智善無畏上代。兩界曼荼羅無之歟。若爾上代灌頂等作法如何  答云。行法未明。於樹下石上。傳深祕許。非如今日作法。故知人深知之。不知人一向不知作法也。不限灌頂作法。一切行法及經論深義。皆如是也  胎藏界以三部爲心。金剛界五部三十七尊爲面爲四重  外部也。准此曼荼羅。無現行圖疏。所所釋文付。作智非等分別。疏第六云。第一重伊字三點。三界六道隨類之身（文）現圖曼荼羅不書。阿闍梨所傳曼荼羅。於外部圖佛菩薩。是即等身佛菩薩也。第三重圖釋迦身。第三重同不論外部。其具佛身。是變化身。何以第三重外部爲等身乎  大日經。於等流身有佛身事。若許之。彼外部佛菩薩爲等流身。有何疑  慈覺大師云。當世學者。不知曼荼羅中邊本末（云云）

<PIC>T77009101.GIF</PIC>

金剛界曼荼羅事

　　於天竺有金剛界曼荼羅。本經十萬頌三百卷。金剛智三藏爲弘漢土故渡時。漢土不相應故。大風起難存命。取諸財入海中。取二百九十七卷入海中。世流布金剛頂經三卷者。肝心卷也。故金剛智持經不捨之請來。已無序正流通等。於此經無理趣會。降三世。流通等。故於今經。無理趣會。降三世會。降三世三摩耶會也。四印會也。一印會。羯磨會。大供養會。三摩耶成身五會有也。九會名字者。中三行。左方三行。右方三行。各有三會。合云九會。初中三行之中成身會也。集一切佛菩薩也。又集色體云成身。身者集聚義也。又集一切物云成身。上方一印會者。五智見一切諸法。成五智及五輪一德。故云一印會也。其下方羯磨會者。顯事業威儀。一切有情非情等振舞也。佛施佛業。人施人德。馬施馬德。牛施牛德。木施木德。竹施竹德。不借他皆住自德。住自德法界諸法。云羯磨曼荼羅。亦云羯磨會。佛左方三行之中。降三世會者。降者能斷德。三世者所斷煩惱三毒也。以三毒開三部。云降三世也。貪者佛部。於佛有大貪心。攝取不捨故。瞋者金剛部。以忿怒心爲義故。癡者蓮華部。觀音慈悲至極還大愚癡故。於受子無過。以如是義。云降三世也。又云降三業也。殺害三界一切有情。不墮惡趣是也（理趣釋文也）害三界有情者。以三毒開三部也。一切有情以三毒爲性。云害有性。其上方理趣會。以十七尊爲體也。其十七尊者。五祕密也行者初念名欲菩薩。第二念相續分別是非位者。觸菩薩也。第三念相續是非分別極位。名愛菩薩。後心成無念無想。名慢菩薩行者心王大日。名五祕密也。於此欲等四菩薩。亦數欲等四菩薩。四四十六尊也。加行者心王大日。云十七尊也。知行者所具十七尊云理趣會也。其下方降三世三摩耶會。以先降三世斷德大日顯三摩耶形。故此會中佛菩薩等。皆以森等爲三形也。三摩耶者。此云本誓也。以心中無相本願顯三形也。故不動持劍顯降伏本誓。觀音以蓮華顯大悲至極也。赤色故。自青蓮眼流紅淚。福田佛菩薩。以如意寶珠顯本願。皆三摩耶會義也  大日右方三行。大供養。供法界所見法體也。養者能見智體也。以五智法味。養育法界諸法。令至佛果菩提。五智五輪云大供養也。以香花等供佛前。令食佛菩薩。思之是少供養也。以五智法味令食萬法。令至佛果菩提。法令周遍法界供養。故云大供養也。大者周遍法界義也。上四印會者。此會中有五佛尊。住一印大日。故攝先一印會大日。云四會。四印會四種曼荼羅也。四種曼荼羅大三法羯四種曼荼羅也。大者尋諸法能生根源。自六大生長。六大周遍義也。指一切諸法色體總。云大曼荼羅身也。次三摩耶曼荼羅者。於法界諸法之中。以圓形爲息災三形。以不闕爲義。以方形爲增益三形。大地方形。以能生爲體。以長形爲敬愛一形。以執著不捨義爲體。以三角形爲降伏三形。以破滅義爲體。法界萬法爲四種三形。佛菩薩各各本誓願所顯給也。佛菩薩說法現輪。以滅罪爲體。法曼荼羅者。諸法所具眞如妙理。及一切草木等中種子不思議。皆法曼荼羅也。次羯磨曼荼羅。如羯磨會釋知之。四種曼荼羅者。一切諸法各具之。故云四種曼荼羅各不離也。成身三摩耶會者。云本誓。又本願義也。九會釋者。金剛頂經三卷中。具無九會也。依何經。圖九會乎。於三卷經中。有一印。成身。羯磨。大供養。三摩耶會。無理趣會。降三世。三摩耶。四印四會也。有九會者。自大樂不空明開理趣會。自極喜三摩耶明。開降三世會。降三世三摩耶會者。降三世別法故。今於三卷經中。具有九會也。雖有九會。唯一會德也。其故於一會諸尊上。以所持三摩耶形。名三昧耶會。以其諸尊所具三十七尊。促之爲十七尊。是理趣會也。以其諸尊滅罪智德。名降三世會。以其諸尊三摩耶形。名降三世三摩耶會。其諸尊所具五智三十七尊。皆一智一位。名一印會。集諸尊體形。云成身會。以諸尊所具四種曼荼羅。云四印會。以諸尊五智能生義。名大供養會也。明知。如是加料簡時。於一會中諸尊上有九會也。金經中不令載。慈覺大師。自八箇阿闍梨相承成身一會。歸朝後開九會給。以成身會。名一會曼荼羅。祕藏事也。依冥衆知見。十萬頌三百卷。金剛頂經不渡漢土。於今三卷中無闕減。如是於今三卷會釋之所詮。金剛智三藏。圖天竺十萬頌三百卷九會說文持來故。不合今三卷經得意也。人形當五輪事在之  成身者腹。一印頭羯磨腰。四印肩。大供養右臂。三摩耶右足。理趣會左肩。降三世三摩耶左足。如此作人形。名支分具足曼荼羅也  胎藏界曼荼羅中。釋迦院者雖可有第三重。以說法門佛爲配行者口。有遍知第二重
　　九會曼荼羅之圖
<PIC>T77009301.GIF</PIC>
    (御本云)
　　建武四年七月。江州東岸於金剛輪寺草之書畢  行年七十九澄豪

阿彌陀印事（可清書）

　　上品彌陀者  無所不至印
　　上中品彌陀印  押左右火大
　　上下品彌陀印者  押左右水大也
　　中品上生印者  以左爲下。以右爲上。左右腕開背十指押左右風火
　　次中品中生印者  押火大
　　次中品下生者  押水大
　　下三品彌陀者  作左右施無畏。押左右風大。下上彌陀印也。次押火大。是下中彌陀印也。次押水大。下下彌陀印也
　　妙觀察智印者。交地水火指。交雜六道。爲說法利生義也。次以二大押二風。二大者兩部大日也。二風者迷情煩惱也。風者發法性波。波是煩惱總名也。故以大日大智力押六道諸煩惱。全令不起之。觀法者。以煩惱觀菩提故。一切觀法時。用定印也。眞言依九品往生經說文。以彌陀大呪切十分爲十印明也。自初阿彌利帝句。至第十阿彌利帝句。切宛十印用之
　　一。當磨寺曼荼羅印相者
　　於中品三生中。有不審。簡世間曼荼羅本尊。或有押火大。中品中生印歟。或見本尊。有押水大。是中品下生義歟。此等繪師誤歟。不審多分押火大下品中生印也。中品中生兼上下九品故。中品中生印相也。自餘上品三生中印相也
　　藥師。釋迦。彌陀。大日
　　藥師。傳教大師御作。不持瓔珞壺。持如意寶珠。造如來三尊。一尊安置中堂。以一尊者授延秀菩薩。安置西塔。釋迦如來也。以一尊者安置淨土院。彌陀如來也。正像末三機本尊也。如意寶珠持。如意自在義也。末法世中。以彌陀爲本尊。中堂御安置藥師者。大師渡唐時。像法最中故。呼藥師如來也。像法轉時。藥師瑠璃光故。又以法花妙理。不老不死法。云藥師也。是過去七佛妙藥也
　　釋迦者西塔是也。授延秀菩薩。正法千年時本尊也。法花教主也
　　彌陀者淨土院本尊也。末法名彌陀也。以一心三觀無作三身。名彌陀如來妙觀察智是也。中堂藥師。三塔本尊。以一心三觀彌陀安置中堂。名彌陀也。故自西方向東方。此所表也
　　彌陀有東土。可思之  橫川本尊者。覺大師渡唐時。現船中給。以千手爲中堂本尊。此三尊爲空假中三諦。三塔也。傳教大師三塔釋文云

　　昔在靈山名法華  今在西方名彌陀
　　五濁惡世名觀音  三世利益同一體

　　昔在靈山（西塔釋迦）今在西方名彌陀者。中堂藥師。五濁惡世名觀音者。橫川中堂觀音
　　誡勸文云。此口決不可見他流人。雖爲當流之仁。於田舍等者。不可令見聞之。冥衆三寶。諸天護法。垂知見照覽給。敬白澄豪（在判）
　　延文元年六月中旬之候。於江州安國寺〃〃授堯覺大德畢。雖爲當流重書。爲來葉弘通令護持之  佛子澄淳（在判）
　　明應三年六月七日
