　　《大正藏》第77卷No.2432

　　No. 2432

　　阿字觀用心口決

　　檜尾記
　　先欲觀此字者。天井四方強不迫處。不暗不明坐。暗妄念起。明心散亂。夜燈風挑。火向後座蒲團敷。結跏趺坐或半跏坐。法界定印結。眼不開不閉。開散動閉眠沈。唯細見不瞬。而兩方瞳可守鼻柱。舌付齶息自靜也。腰不反不伏。直坐助脈道。血脈道差病起。又心狂亂。如此用心。先金剛合掌。五大願唱。後胎五字明百遍誦。其後觀。先能詮字觀。次所詮理思。能詮字者。自身胸中有月輪。如秋夜月晴。其中有<siddham>a</siddham>字。<siddham>a</siddham>字月輪種子。月輪<siddham>a</siddham>字光。月輪與阿字全一也。胸中觀之。自身成阿字。阿字即自心也。如是心境不二。而縁慮亡絶。月輪自性清淨故。能離貪慾垢。月輪清涼故。去瞋恚熱。月輪光明故。照愚癡闇。如此三毒自然清淨離散。湛然自苦事無之。入此觀者。得安樂離世間苦惱。是名解脱。何況觀達。於生死可自在。是爲即身成佛。始一肘量月輪分齊觀。後漸漸舒遍三千世界乃至法界宮。次所詮理者。此阿字有空有不生三義。空者森羅萬法皆無自性。是全空也。然依因縁假諦現。萬法歴然有之。譬如意珠湛七珍萬寶。而如隨縁降寶。破玉見中一物無之。雖然隨縁生寶非無是以知。空有全一體也。是云常住。常住則不生不滅也。是名阿字大空當體極理。然我等胸中此字觀。自然具足此三義。具此三義者。即大日法身也。入此觀門行者。雖初心生死輪迴永絶。行住坐臥無離皆是阿字觀也。易行易修。而速疾頓悟也。若既坐逹。必非半跏法界定印。行住坐臥。悉阿字事思。我等聲生起事。開口最初。胸中從阿生而當喉齶舌齒脣。出此五處。金界五部諸佛説法聲。喉舌脣云時。胎藏三部也。如此知。徒事無之。惡口兩舌妄語綺語。皆經五處三内出音。即大日如來海印三昧王眞言也。此理不知。皆成惡業墮惡趣受諸苦。知與不知差別也。蓮華三昧經云。胸中兩部曼荼羅坐烈。各下轉神變。其中西方無量壽如來。守説法談義徳。常恒説法。其音自我口出。成聲塵解脱利益也。然凡夫不知之我語思。被封我物執情。恒沙萬徳無量密號。名字功徳法門氣聲。只徒成惡趣業因事誠可悲。是則自然道理陀羅尼性海果分法門本不生極理也。如海攝百川。一切善根收此一字故。云海印三昧眞言也。依之一度觀此字。八萬佛教同時勝讀誦功徳
　　廣略祕觀御口云。眞言觀門雖多途。取要不過廣略二觀。先略觀者。大日經第一云。祕密主云何菩提。謂如實知自心。此文對大日。金剛薩埵問。大日知自心答給也。疏七云。若見本不生際者。即是如實知自心。如實知自心。即是一切智智。故經所説如實知自心者。見本不生際也。見本不生際。爲一切智智。一切智智者。即大日也。故眞言教即身成佛者。見本不生也。本不生際者。一切諸法從本以來。不生不滅本有常住也。煩惱本不生煩惱。菩提本不生菩提也。如此知名一切智智。然我等生滅去來。當眼易知。不生不滅所不知也。如此諸法本來不生不滅義。顯教盛談之故。此不生不滅名言。不密教不共談。然今密教規模者。所不及凡夫見聞覺知。不生不滅體。直顯種子三摩耶形令見知之令修之。是顯教都所不知也。所言本不生體者。種子阿字三摩耶形八葉蓮華。此八葉蓮華者。大日經所説<siddham>hR ta</siddham>心也。<siddham>hR ta</siddham>心者。即是衆生八分肉團也。同疏五云。内心妙白蓮者。此是衆生本心妙法芬陀利華祕密幟。華臺八葉圓滿均等。如正開敷之形。此蓮華臺。是實相自然智慧。蓮華葉者。是大悲方便也。正以此藏爲大悲胎藏曼荼羅之體。其餘三重。是從此自證功徳流出諸善知識入法界門耳。此曼荼羅極少之量。齊十六指。大則無限也。今此文内心妙白蓮者。此是衆生本心妙法芬陀利華之<siddham>hR ta</siddham>心也。此心蓮可觀也。其觀想樣。心中可觀有八葉蓮華。蓮華形世間如蓮華形。唯此蓮華計可觀也。八葉蓮華者。<siddham>hR ta</siddham>心是也。<siddham>si ta</siddham>心住此蓮華。此二心暫時不離故。蓮華上可觀月輪。月輪者<siddham>si ta</siddham>心也。<siddham>hR ta</siddham>心形。實如月輪形也。月輪形圓形事。如水精珠等。又蓮華種子阿字也。故月輪中可觀阿字。阿字形如常書形。迴四方可有也。常書是一方計也。上下無其形。一切梵字形四方事。以阿字可准知之。今此阿字蓮華月輪之中。若蓮華計觀。若蓮華月輪觀。若蓮華阿字可觀。可住行者意也。月輪勢一肘也。不可減此量。又付此略觀有二樣。一先一肘觀八葉蓮華。如此彼此相對。歴然觀之。其後前一肘所觀蓮華。可召入自身中。是如常入我我入觀也。一先前一肘觀蓮華。觀念無退轉。經年月勤修之所觀蓮華等。閉目見程。觀後自身可召入之。問。此阿字蓮華者。本不生際實體顯事也。作此觀時。此種子三形義理觀之乎。口云。觀法時別不思惟義理。唯其形色。如法歴然觀之計也。又云。此阿字世間多書置之故。人輕之常事樣思。是大僻按也。此阿字即淨菩提心實體。即身成佛肝心者也。以上略觀畢
　　次廣觀者。義釋云。若行者見一切從縁起法。皆是毘盧遮那法界身。爾時十方通同爲一佛國。是名究竟淨菩提心（文）今此釋意。對一切縁起諸法。皆照毘盧遮那法身。其故一切諸法不出色心二法。色心二法。即是六大也。六大即是毘盧遮那法界身也。爾時十方通同爲一佛國者。既押一切縁起諸法。直照毘盧遮那法身故。十方淨土六道穢所無有差別。同一法界宮也。心寂靜時住略觀。散亂時可住廣觀
　　此二觀門是極祕也。行住坐臥無懈。精進修行。速可開顯淨菩提心者也。已上祕觀也
