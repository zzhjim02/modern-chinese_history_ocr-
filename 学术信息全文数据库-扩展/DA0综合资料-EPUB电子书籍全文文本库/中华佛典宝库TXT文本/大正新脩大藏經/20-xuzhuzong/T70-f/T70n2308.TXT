No.2308
三論宗初心初學鈔
　　　
　　　
    夫佛法者。釋迦牟尼如來天竺出世。說塵沙無邊經。以之云佛教。於其說教次第。依機見不同。經異說雖多之。且依一途次第者也。如來出世始。第二七日說華嚴經。而此經法門甚深殊勝故。唯悟直往菩薩。不能悟聲聞等二乘劣機。如來大悲故。爲引導彼二乘劣機。往鹿野苑轉小乘四諦法輪。說四阿含經。以之名小乘經。亦如來從菩提樹下往鹿野苑途中。値提謂長者等五百價人。時彼價人以麨蜜供養佛。佛即時爲彼等說經。提謂經是也。此經說行五戒生人。行十善生天。示人天因果故名人天教（此經從小乘經前說之）次鷲峯山說般若等諸大乘經。其後住舍衞國祇樹給孤獨苑祇園精舍。說般若等諸大乘經其後又還王舍城耆舍屈山。說仁王般若等諸大乘經。如此往反乃至說法之間四十餘年也。此間說大乘經。此等經皆爲直往菩薩說之也。但除勝鬘經等餘諸大乘經。表偏雖爲大菩薩。顯密有二乘誘引之志。是則會坐量二乘令聞之。或破二乘。其志終可令入大乘方便也。殊大品等般若經。命舍利弗等聲聞衆令說之事。令知大乘法門方便也。故約此義邊密化二乘人教也。如此二乘漸漸練根。可悟大乘時剋至時。說法華經。對舍利而目連等諸聲聞。汝等改小乘修行可修大乘行說教也。此時聲聞衆改小乘歸入大乘也。是則於鹿野苑所說小乘教。二乘劣機鈍根故。不能悟大乘事故。假說小乘淺教計也。只是方便非眞實也。亦法華經之後說普賢經涅槃經也。涅槃經者。釋迦如來可化度程有緣衆生既化度盡故。今可入涅槃思食往𤘽尸那城秡提河沙羅双樹下涅槃。此時說玉經也（已上大綱畢）五時說教次第。華嚴·阿含·方等·般若·法華·涅槃（已上四十餘年之間所說經雖無量。約大綱如此）

諸師立教事（亦判教云習也）

    如此所說經文無量無邊也。此總束或云八萬聖教。或云十二部經也。然諸宗祖師所說法門同經一種類束爲或五種或四種或三種等也。喩四阿含經同說小乘法門故名小乘教等也。是以華嚴宗香象大師。以一代教門爲五教。一小乘教。二始教（是大乘内淺教也。大乘初門故名始教）三終教（是大乘經之内深教也）四頓教（當深教）五圓教（花嚴經等深教也）天台宗智者大師立四教。一藏教。二通教。三別教。四圓教。淨影大師立四宗。一因緣宗（毘曇）二假名宗（成實）三不眞宗。四眞宗。三論宗嘉祥大師立二藏教。一聲聞藏。二菩薩藏也。

三乘一乘之事

    於經三乘一乘教云事在之。一乘教者。一切衆生皆悉無簡佛成說。是名一乘教。華嚴經·法花經等專一乘教也。三乘教者。鹿苑所說小乘教中專說之也。其樣佛法修行有三種。一聲聞乘。二緣覺乘。三菩薩乘也（已上三乘）雖何也任意樂可修行。何可得究竟樂果也說。是名三乘教也。次聲聞乘修行者作苦集滅道四諦觀門斷盡三界惑品入涅槃滅盡心智說也。次緣覺乘修行者觀十二因緣斷惑品入涅槃說也。菩薩乘修行者修六波羅蜜自行成立。又專起一切衆生濟度之願忘己利生爲本。是菩薩乘也。如此修行至佛果位入涅槃。是同二乘都滅身智也說也。故名三乘教也。如此說事非如來本意。雖然鈍根劣機依不悟方便說之。非實爾。故法花一乘經時。佛對聲聞衆說給樣。於鹿苑說三乘修行方便也。實義唯菩薩修行至眞實樂果涅槃處。聲聞緣覺之修行不至眞實樂果究竟涅槃。速改小乘修行可修菩薩行說也。是則唯有菩薩乘一種說故名一乘也。

佛身三身之事

    法身（此身中道實相理名法身也。故名理法身也）
    報身（此身智慧爲體也故。又名智法身也。證中道理智慧也。又名内應身也）
已上二身云本身。又云眞身也。又此法報二身合法身名事有也。
    應身（此身淨土居。爲菩薩說大乘教。又名外應身也。花嚴經教主此身也）    
    化身（此身穢土居。二乘凡夫化身也。兼菩薩化也。法花教主是也。一丈六尺釋迦身是也）
已上二身名迹身也。又二身或化身云事有也。開本身爲二身故也。
    法身報身二身。開本門名也。法身報身合爲一法身。合本門名也。本身合爲一身故也。又應身化身。應化身名事。合迹門名也。又應身化身開爲二身。名開迹門也。
    法身（法身報身）合本爲一身。法身。
    應身。報身（亦名内應身。此身或名應身。或化身名也）
    化身（已上合本開迹三身云也）應化身（是開本合迹三身云也）
    法身者。正法中道理體也。法者即正法中道理法故云法身。又云理法身。又云佛性。云實相。云法性。云眞如。同體異名。報身佛果内證智慧也。此智慧者因位名實智。於智至佛果名一切智一切種智。此智慧依因位萬善萬行修因佛果圓滿智體故云報也。報者依因得果報云意也。以此智慧名報身如來也。此智内法身中道理證相應故。又名内應身也。此理智二身名本身。外應垂迹身本故也。本二身應化身現起故名本也。又此二身合名法身配立在之。是名合本門也。本身二身合爲一身故也。應身化身者。次上所明法身報身無色相唯理智有故。衆生不見之。又不具音聲等相故不說法。爰爲濟度衆生。先從理智二身色相佛現起也。於色相佛有勝劣。勝名應身。劣名化身。應身者八萬四千相好。具在淨土中。化地上菩薩。或化地前菩薩云也。化身者三十二相八十種好具居穢土。化二乘凡夫也。又化菩薩也。今釋迦身是化身也。花嚴經教主應身也。又此應化二身合爲一身。或名應身。或名化身也。此二身合爲一身。名合迹門也。此二身是迹身名也。從本身垂迹故也。此迹二身合故名合迹也。開本合迹三身。法身。二報身。三化身。或云應。合本開三身者。一法身。二應身。三化身也。以本身又名眞身。以迹身名應身。名眞應二身是也。
    貞享二年六月二十八日於南都東大寺眞言院。南一室閑暇書之此本者當寺三論宗尊光院實慶阿闍梨草也。三論兼律沙門。重慶。
　　文化八年閏二月二十四日以重慶律師自筆之本謹而拜寫畢寔爲三論初學者矣願佛法興隆學問繁榮併奉祈乃至衆生往生極樂者矣。尊光院沙門。隆映敬白。相傳。英樹法印。
　　（一本曰）元祿五（壬申）二月二十六日。相得楞伽院性憲法師。筆者。公祐法師（春秋十六歲）

