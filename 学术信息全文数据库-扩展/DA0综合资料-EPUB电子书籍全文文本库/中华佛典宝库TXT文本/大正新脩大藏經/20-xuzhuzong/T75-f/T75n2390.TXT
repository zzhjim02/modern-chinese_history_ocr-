《大正藏》第75卷No.2390

胎藏大法對受記第一。
　　安然記。

　　安然以貞觀十八年二月有入唐事初從道海大德對受玄法寺法全和上兩卷儀軌。卽有印信。此海大德從安慧和上受之。此慧和上從慈覺大師受之。次從長意大德重以對受前全和上兩卷儀軌。亦有印信。此意大德從慈覺大師受之。同年三月。次於讃岐守所覆授前來所覺。此守元從慈覺大師受玄法寺法全和上三卷儀軌。後以元慶六年六月從權僧正大和上受前全和上兩卷儀軌。此大和上元從慈覺大師受之。草創未畢大師遷化。因依夢告則從安慧和上受得首尾。未及授位和上歸寂。後從圓珍和上受灌頂位。圓珍和上准式覆授前來所學。使大和上自讀眞言及作印相。則珍和上一一類之。然慈覺大師於法全義眞全雅元征元政海雲宗睿寶月八阿闍梨廣學奧藏。故所傳中多有異說。今珍和上唯受法全和上故有單說。自無異說。是以覆撿我大和上所學之日多隨省略。動言不用。又印信中云大同少異也。此珍和上亦傳前全和上兩卷儀軌。如今安然從大和上受學之日亦准前例先使安然擧復所學。大和上云。珍和上云。印相特得周匝。眞言未得梵音汝今深得悉曇之道計也。道海大德所傳眞言不異我今所學慧和上說。事須直挍印相而已。故就印相安慧和上圓珍和上兩說一時受得已畢。同月二十二日。其夜夢得慈覺大師親爲安然傳胎藏畢卽付傳法之印。七年閏八月十七日。大和上爲令安然讀胎藏界眞言授大枝君。且以釋迦傳法印密授。安然見其印相一同夢授。此時安然則讀眞言。大和上則抄出印相別記一卷授大枝君。君以別記乃對受之。安然亦在末席重受。又大和上得山階宮眞言法文。中有南忠大德私記。此忠大德初從圓行和上依經受之。後從慈覺大師受全和上兩卷儀軌。今大和上安然對受之日。多加彼說。安然後得宗睿僧正私記挍之。與睿山記小同大異。但其印相似珍和上。此睿僧正亦受法全和上故。今記中竝皆載之。安然亦得高野和上圓行和上慧運和上等記。竝在別矣。安然亦得慈覺大師將來玄法寺法全和上兩卷三卷儀軌。惟正大德將來法全和上兩卷異本爛脫儀軌。圓珍和尚將來青龍寺法全和上三卷儀軌。宗睿僧正將來青龍寺法全和上三卷儀軌。慧日寺惟謹和上三卷儀軌。亦得無畏三藏攝大儀軌三本。一本是慈覺大師本也。一本是圓珍和上本也。一本是宗睿僧正本也。慈覺大師本中有二。一是除脫本。一是具足本。今此記中竝引爲證。
　　供養方便會。

　　第一作禮印（持地印）。
　　海大德說。以金剛部印當額誦明三遍。了散頂上。左右漸下。掌向於身下了。掌向前合。是名一匝。意大德云。用金剛部印（不云用式）權僧正大和上說云。慧和上說以金剛部印心前三誦三禮。次至於頂從腦後而作拳左右而下心前。三迴轉而解拳。金剛合掌頂散。珍和上同。別記云。亦名金剛大印。當心三誦擧頂。想禮一切如來。印散一拜。正僧正說。作禮之前。先有五輪投地。而作禮胡跪誦供養文。作驚覺印三招。云作禮方便印作三昧耶印。從下分作二拳。卽舞掌頂。

    第二出罪印（大慧刀印）
　　海大德說。以金剛合掌進力禪智各相捻之。進力橫平如唐大刀。心上誦明三遍散頂（他不知刀如斧刄也）。意大德說同前（但不云進力橫平）。權僧正大和上說。慧和上說同海說也。但云。進力端下於下而以禪智捻進力側。乃至頂散一禮。珍和上同之。正僧正用大慧刀同海說也。

　　第三歸依印（普印）。
　　海大德說。金剛合掌誦散同前。意大德說同。權僧正大和上說慧和上說同海說也。但云。申臂至頂生恭敬心。珍和上同。別記云。頂散一拜。正僧正用金剛掌同海說。

　　第四施身印（獨股印）。
　　海大德說。金剛合掌心上三誦。次舒二臂以印捧頂。身足伏地。形如獨股。故名獨股印也。其臂極直。意大德說同（但不云直臂）權僧正大和上說。慧和上說同海說也。珍和上同之。別記云。胸禮一拜。正僧正同海說也。

　　第五菩提心印（定印）。
　　海和上說。先作大坐。以右手安左手上。二大拇指不相及。臍下誦明。次散頂上。漸下金剛合掌禮佛。次安頂上觀想之也。又說。外縛心上誦明。頂上散觀（前名定印。後不名之）。意大德說。用彌陀定印（但不云用式）。又說同前（但不云定印）。權僧上大和上說。慧和上說同海說也。又說同前（但云金合）。珍和上同之。但云。誦第七卷增加句。別說云。金合一拜。正僧正說用大日定印也。

　　第六隨喜印（歸命合）。
　　海大德說。金剛合掌心上誦明散頂。意大德說同權僧正大和上說。慧和上說同海說也。珍和上同之（但云散頂一拜）。正僧正金剛合掌於頂也。

　　第七勸請印。
　　海大德說。同前隨喜印也。意大德權僧正大和上二說。正僧正並同海說（但權僧正大和上別記云。頂散一拜）。

    第八奉請印。
　　海大德說。外縛進作鉤形。每明一招。凡三招了。頂散一匝。意大德說同（但云內縛）。權僧正大和上說。慧和上同海。說（但云內縛。又云頂散一拜）。珍和上同之。正僧正說。內縛竪慧風如鉤召。

　　第九迴向印。
　　海大德說。金剛合掌心上三誦散頂。意大德。權僧正大和上二說並同海說（但云頂散一拜）。正僧正同海說（但云。若爲他有事此處發願）。

　　第十三昧耶印。
　　海大德說。文云初字門者初阿字也。觀此字印本不生也。三昧耶印虛心合掌二拇並竪。去於進力少屈二拇。心上誦明乃印五處。謂額右肩左肩心喉。每處一誦頂散。分下一匝。外轉如舞乃合。文云。所謂淨除三業道是也。意大德說同（但五處云額左肩右肩心喉。又云。是印當佛部也。又云。三法界道者本尊眞言印契也）。權僧正大和上說。慧和上說同海說也。珍和上說。先結大日定印（前定印是）心前觀九重月輪。中央觀阿字。黃色正方。卽觀一切法本不生也。九重者內外九重月輪也（大和上釋。仰平月輪中作大小九重）。作此觀了。次作三昧耶。印同海說也。正僧正說。次正坐觀心中有九重月輪。輪中有阿字。次入四無量心觀。如常說也。次入佛三昧耶蓮合。建二空觸諸支分者。加額肩心喉頂以二空是也。又成三法界道者。本尊眞言印契成就此三也。界者結大界。非世界界。當觀於三業道淨除宿障。

　　第十一法界生印。
　　海大德說。以二金剛拳共申二頭指側相跓也。心上誦明。二風向內。引至頂上。以印向身。下至臍上。乃投於外。如是上下投各三匝。而分印散之。乃淨世界之義也。意大德說同（但云。以印至頂。次至身前之時。以印向身。逆入內散也。是當蓮華部也）。權僧正大和上說慧和上說同意說也（但云外散）。珍和上說同海說也（但云。擧印下時。向內三度投之。後至頂散）。忠大德說。觀燒穢界成淨界如法界自性。自觀執金剛（印相同海。大和上釋印同海更不記之）。正僧正說。法界生般若三昧各作金剛拳。二空在掌。風幢正直。頭相著。地水火中節且著。以印三遍載頂轉於身前。又以二風頭當臍喉額。卽頂上散之。注云。先頂上十二字間觀囕字。流出智火燒淨身中罪垢不淨也。

　　第十二金剛輪印（轉法輪印）。
　　海大德說。二羽右上左下背相著。而四度各鉤結也。左拇入右掌中以右拇相著其指面也。心上三誦了。乃右三轉之頂散。意大德說同（但云。誦了三擧。次三轉後散頂也是當金剛部也）。權僧正大和上說。慧和上說。同海說也（但云。右三轉然後印五處）。珍和上說同海說也（但云。右三轉然後三上下如押地之勢。又云。上來三印是三部印也）。正僧正說。轉法輪觀自執金剛結金剛輪印。止觀相背地水火風右左相持。二空旋轉。合慧掌中（注云。三遍加持上下方。次八方迴旋。次加五處也。上三言印如三部三昧耶）。

    第十三金剛甲印。
　　海大德說。虛心合掌二拇入掌。各捻忍願第三節也。少屈二風著二中指背側。心上三誦（大師記云。中指背上云云。又第三節者中節也。背側者中指側也）。三誦了。以印至頂。各金剛拳。耳側下之。乃申二風臍前相對。乃觀右指有唵左指有砧如青色絲。乃以二風臍前三轉。次腰後。次左膝。次右膝。次臍上。次腰上。次心上。次背後。次喉。次頂後。次額。次腦後。每處三轉同此。腦後二羽各作金剛拳同處三轉。乃以右拳引之三遍。隨引少低其首。如結冠緒之勢。乃分二拳耳側下之心前散之。意大德說同（但初云蓮華合掌云云。中云臍腰一一云臍腰不云前上云云後云二拳相引隨引其首頂相動也）。權僧正大和上說。慧和上說。心上誦明先印五處。次至於頂。以後同海說也。珍和上說。先印五處同慧和上。以後自餘皆竝除之。別記云。以印安左右膝。想唵砧字。從字出藕絲。其色紺青。又云。臍等十二處及腦後各一迴。又云。從地下散。正僧正說擐金剛甲三補吒。止觀二風持火輪上。二空相竝在於掌中（注云。又云。二空竝著火側印五處。擐甲冑如常。後拍不必舞。又略軌次第）。同海說也（但云。二空入雙掌。又云。著火側印五處）。後擐甲同慧和上。但云。初心上。次背後。次臍前次右膝。次股上。次左膝。次股上。次臍上。次腰後。次右肩。次左肩。次喉。次項。次額。次腦後。後心前。舞拍不必舞。

　　第十四羅字觀印
　　海大德說。羅字觀不作印也。文云一切穢處卽大小便處也。第七卷有眞言。意大德說同。權僧正大和上說。慧和上說同海說也。珍和上說。入堂供物等觀白羅字也。穢處等觀赤羅字也。忠大德說。作二拳進力側相跓。心上誦明。次三上下後頂散也。眞言在第七卷也。觀●字白色也。又云。入堂時是因。出堂時是果後用證點（釋。先觀。後作印明）。別記云。次觀囕字在頂上。淨光焰鬟。赫如朝日暉。能除一切障解脫三毒垢。正僧正說。頂上●字眞言（云云）。小軌同忠說三擧印頂上觀安於●字。

　　第十五無能堪忍印。
　　海大德說。二羽十指端共密聚。密聚者。謂十輪之端聚於一處令密聚也。戒方少開。散之直立。形同如來藏印。唯開二無名指爲異而已。心上三誦。印上額上。逆三遍轉成辟除也。順三遍轉成結界也。次捧印於頂上結上方。次下印於身前結下方。次印五處如常次頂散。意大德說同。但云。虛心合掌開二水。用式如前。權僧正大和上說。慧和上說同海說也。（但無上下方結界）珍和上說。合掌二火叉入掌。二風二水開立。又說。二風少屈。用法心上誦明。左右三轉避結。次印五處。忠大德說。虛合屈二風捻二禪。開立二水。用法同前。別記云。亦名降伏魔。用法全同海說。正僧正說。無堪忍大護印有四。第一准普光印。定慧於合交火入掌。地空合立。風水開立。第二除●●二字加誦●字。用六足尊印內縛立火是也。第三除●●●三字加誦●字。用不動劍印定安腰。亦用五古印。第四除上四字加誦●字。用索印以定空捻風頭作圓環。餘轉唯圓屈次以慧空入定環中。捻風頭作圓環。三輪准定卽成。小軌內縛地空合立。水風各散。一印是無堪忍印。有人說。作如前。但二水合之。此處作四方大護印了。又別時說。但作第一印。不用三印。至于四大護處具足作之。

　　第十六警發地神印。
　　海大德說。二膝長跪左金剛拳。或持三古或持五古當於心上。右舒五輪三按於地。所言按者覆手按地。意大德說同。權僧正大和上說。慧和上說同海說也（但云。按時三四轉按之）。珍和上同海說也。別記云。三按地表。正僧正說。警發之前依軌觀白點羅字。淨自心地及道場地除衆過患。相如虛空。而誦地神偈。注云。先左執五股當胸。以右手平掌按地。偈云云。眞言云云。小軌有記。右手行膝上。浮轉地上。又奉請法身方便印招之。用地神明。

　　第十七地神持印。
　　海大德說。外縛仰掌。二拇不相跓。著二風側誦明三七遍。右三轉之。次覆其印誦明三七遍。亦三轉之。乃加持地令堅固之。次執香爐面向東方。誦諸佛等四行偈文勸請地神。次結地天印誦地天明頂上散之。地神印虛合少開掌中。二拇著二風側。亦名鉢印。地天明云。畢哩（二合）體（他以反）微曳娑嚩（二合）賀。卽十二天中地天眞言也。意大德說同（但初云二栂相跓）。權僧正大和上說。慧和上說同海說也（但云。仰覆三轉之後。以印按地三度後頂散之。此次無偈文地神印等也）。珍和上說。以大日羯磨印（智拳印）以拳首指於地三度。隨指地誦明也。文云。持次第者謂三地也。一道場地。二自心地。三衆生心地（大和上釋。持次第者五輪之地。五字次第加持成立義歟。私云。出經疏也）。正僧正說。次持次第印。以如來拳運之。謂迴轉也。次作壇同用上拳印（云云）（出青龍寺別三卷儀軌）。

　　第十八灑淨印（三股杵印）。
　　海大德說。左金剛拳安於心上。右作三股杵印舒戒忍進捻於檀禪是也。加持香水七遍。或二十一遍。呪多爲善。加持已了。則阿闍梨自起。以印入水灑淨於地。次以楊枝灑淨所辨一切供物。如法清淨。或以慧三古杵印汲於香水灑之。有阿闍梨云。束於茅草灑竝得。灑了。水器安於本處。則阿闍梨亦坐本處。或樣左手持香水器。右三古印加持七遍或二十一遍。以灑一切。一切者謂壇及供物。意大德說同後。樣不云前樣。權僧正大和上說。慧和上說。三古印入水中加持三遍。次起而右周。觀洒地表。珍和上說。先洒自身。次洒供物。後洒地表。正僧正說。先用三古印加持。次誦諸佛等四行偈。小軌慧掌加持壇上。有記空風相捻舒三輪之。

　　第十九持地印
　　海大德說。同普禮印。以印按地三遍。意大德說同。權僧正大和上說。慧和上說。執香爐等事此次有之（但與眞言訶字三招）。珍和上說。持地印同前驚發地神印。用法亦同前也。又云。請召地天只誦偈文也。印眞言不用。別記。洒淨之後持地之前有請白地天偈。行法同前。但云。下卷中地神眞言是也。又云慧生曼荼羅了。正僧正說。用上地神印。用儀亦同（卽警發印）。小軌用前驚發印舒慧掌按地。

　　祕密曼荼羅法品。

　　第二十觀羅字燒淨自心地燒盡法界眞言印海大德說。文云謂以字等乃至彼器者。能燒是●字。所燒是●字。●字卽眞言行者身也。燒盡此身中二障猶如練鑛金成純金也。文云十二支句者十二眞言王也。大師記云。十二緣是也。先去阿闍梨前一肘。觀安大白蓮華。蓮華之上觀安●字。其色淨光。焰鬘赫如朝日暉。想聲眞實義也。觀從此字出生智慧之光。先淨自心地。亦淨道場地解脫法界依正三毒一切過患。山河大地一切諸法皆悉燒盡清淨。其相如虛空。如金剛所持。此地亦復如是。住本尊瑜伽。如是觀想了。然後結法界生印從頂至臍。投之三度。又樣當喉向外。投之三度（下至頂臍）。想自心地道場之地一切諸法●字智光悉皆燒淨。擧頂散印。文云我身者阿闍梨也。所言彼者佛也。是名以字燒字。又觀向字等淨自心地等（云云）。私云。彼者出疏。意大德說同。權僧正大和上說。慧和上說同海說也（但云。印用法如金剛界淨地印）。珍和上說。先以定印。想心中有●字。頂上有●字。次觀我身爲妄想所妄執。不覺本不生理。今以●字智火燒盡淨除。然後誦●字眞言。以印三度擧頂。別記云。次囕字觀。囉字本是塵垢。依有阿聲成無塵垢。故一切法自性清淨。今以囕字加持。燒却實有迷身有漏心地皆令清淨。行者須先結定印觀自身胸有阿字。頂上有囕字變成火聚。猶如劫火燒盡有漏身。卽結法界生印加持自身。其法同前。正僧正說。次作定印觀●字身中。此身元來本不生法身也。雖然而依一念邪執分別爲無明妄想身。今以法界智慧火燒淨有爲有漏四大五蘊諸不淨。如是觀了。更想頂上十字間者●字從字光焰流出遍身。燒淨自身清淨如虛空相。

　　第二十一以五字嚴身眞言印
　　海大德說。文云加以五支字乃至同牟尼尊者。五支字謂阿●鑁●囕●唅●>欠●是也。第一於腰以下觀●字。乃地輪種子也。色變金色。其形方也。如是觀了。乃結五股印當臍下分。誦明三遍。加持下體。乃想成金剛輪。說名金剛座印。眞言曰。曩莫三滿多沒馱喃阿。其印二無名指內縛（或作外縛竝得）。相叉之端安火風前。二火合竪。二風少屈二火之後。二空合竪。二地合竪。總如五股形。以印下之。誦明加持下體成地輪也。第二以●字爲水輪種子也。安之臍上。其色白也。其形圓也。如是觀了。作蓮華座印當於臍上。誦明三遍。加持臍上想成水輪。名大悲水。眞言曰。鑁（歸命同前）。其印二拇二地各端相合。中間六指開散。以印當於臍上加持誦明。第三以覽字爲火輪種子安之心上。其色彤赤如初日暉。其形三角。如是觀了。結法界生印當於心上。誦明三遍。加持心位。想成火輪。名智火光。眞言曰。囕（歸命同前）。其印用前法界生印。加持心上散頂。第四以●字爲風輪種子安之額上。有劫災焰。其色玄也。亦色青也。青者至黑也。其形如半月。觀了結轉法輪印當額。加持三遍。加持白毫之際。想成風輪。名自在力。眞言曰。唅（歸命同前）其印用前轉法輪印。第五以●字爲空輪種子安之頂上。其色種種。其形圓也。如是觀了。結大慧刀印捧於頂上。誦明三遍。加持頂上。想成空輪。說名大空。眞言曰。欠（歸命同前）。其印用前大慧刀印。文云五字以嚴身乃至赫奕如金剛者此乃結上（云云）。意大德說同（但略說也）。權僧正大和尚說。慧和上說。第一印中云。下印三誦向下散之。珍和上說善也。第二印中。慧和上說。三誦外散。珍和上說善也。慧和上又說。此二印竝向下散。大和上釋。地水竝有下沈義故。第三印中。慧和上說。外散。珍和上說。以印三擧頂上而散。風印亦然。第五印中。慧和上說。前出罪印是也。珍和上說同。別記云。次五輪成身。先結五股印安臍下。想阿字在臍下。其色黃。其形方。變成地輪。作此觀了。三誦阿字明。卽印頭向下散。次結水輪印（同蓮華印）。安臍上。想鑁字在臍上。其色白。其形圓。字變成水輪。作此觀了。三誦鑁字明印頭向下散。次結火輪印安心。想㘕字在胸。其色赤。其形三角。字成火輪。作此觀了。三誦㘕字明。印頭向上。三擧卽散。次結風輪印（前金剛輪印是）。安額。想唅字有額。其色青。其形如半月。變成風輪。作此觀了。三誦唅明。印頭向上。三擧卽散。次結虛空輪。其印相金剛合掌屈二風向下。二空捻二風側端。以印安頂。想欠字在頂。其色種種。其形圓。字成虛空輪。作此觀了。三誦欠字明（已上五眞言皆加歸命）。便頂散。正僧正說。又當觀既淨世間不淨則當建立無爲無漏法性身。如此觀察卽於腰下觀阿字。諸法本不生。色黃形方。次於腹中觀嚩字。自性離言說。色白形圓。次於胸中觀囕字。染淨不可得。色赤形三角。次於面門觀唅字。因業不可得。色黑形半月。次於頭上觀欠字等虛空不可得。色種種。形方圓也。如是觀了。卽作五輪印。一一誦眞言。第一印作五古印（外縛）。眞言阿（加歸命）。第二印華座印。眞言縛（加歸命）。第三印驚覺印（火輪印是）。眞言囉（加歸命）。第四印法輪印。眞言訶（加歸命）。第五印地大印（五古印）。眞言欠（加歸命。第五亦用大刀印）。一一如此加持了。小軌。先結定印。觀心滿月輪上有五字。謂阿尾囕憾欠。三遍誦之。次想轉成暗鑁囕憾欠。布心月輪<img src2390_001>。三轉誦之。起於阿字各觀五字義。逆順觀之。字門雖別而所證之理共不可得。次以●字安之下體。次以●字安之臍輪。次以●字安之胸上。次以●字安之額上。次以●字安之頂上。卽此五字以爲地水火風空五大也。是內法性五大與外五大無二無別。此法界身轉成率覩波。率覩波卽法性也諸佛如來悉有其中。此率覩波變成大日如來坐大寶蓮華。觀了誦五字明（加歸命）。一一加持五體。有記同此。但加五大色形。（空大雜形雖然通爲圓也）地水火風空。空風火水地。逆順了誦五字明。一一加持自身五處（五字五處）。

    第二十二首中百光王印。
　　海大德說。文云首中百光王者。謂以●字安頂十字之上。其形赤色。言首中者。阿闍梨之頂骨十字之上也。觀了結普印當頂。三度以印動之。此乃結髮之義。以印散頂。眞言暗（加歸命）其印合掌安頂。前後搖動三度。布●字有二說。一云。●字定點安之。腦後以字下方安之頂上。一云。●字體遍布行者五體之上。空點安之頂上。意大德說同。（但無第二說也）權僧正大和上說。慧和上說同海說也。珍和上說亦同。忠大德說。百光王者●字是證義。謂以上五字成身名大因陀羅。謂如五字遍法界無質也（私云。出經及疏也）。別記云。先結百光王印金剛合掌是也。安頂。想闇字在頂十字處。色赤。觀了以印竪頂。三誦闇字明（加歸命）。印頭向前。三動搖卽散（或說。以阿字爲己體。以空點置於頂十字處）。

　　第二十三心置無生句印。
　　海大德說。次以●字安之心上。其色赤也。結金輪佛頂印。誦明三遍。是成心之義。眞言●阿（加歸命）。其印二羽合掌。地水內相叉。二風付二火之後。二空捻二水叉上。又樣地水外縛。二空捻於二火內節。餘輪同前。以印當心。誦明頂散意大德說。三卷儀軌百光王文下有心置無生句之句。謂結佛印誦阿眞言。其印定慧內縛。竪二火屈二風付二火背上節。二空竝竪付火第二節。權僧正大和上說惠和上說同海說也（但云外散）。珍和上說亦同。別記出海說中第二說印亦云外散。（但以此印安立無垢眼印之初）

　　第二十四安立無垢眼印。
　　海大德說。次以●字安於胸上并兩眼上。卽想開於兩眼猶如燈明顯照。名安立無垢眼。觀了結法界生印當於心上。誦明三遍。乃以五字嚴身。故身同如來。眞言囕（加歸命）。其印以前法界生印當心三誦。次加持眼。從右至左。意大德說。次言胸裏離染字者。謂結囕字印當心誦明。次名安立無垢眼者。謂結火印安立二眼也。各三七遍。眞言囉（加歸命。亦不云眼左右也）。權僧正大和上說惠和上說同海說也。珍和上說●字。色赤。以字安眼。誦囕字眞言。忠大德說。以法界生印以印加右左眼。謂得無垢清淨眼（大和上釋。以五字嚴身者下滿足句是也。）別記同海說也。

　　第二十五滿足句印。
　　海大德說。次滿足句者。謂於自身以五支字觀成五大輪。令此五大輪皆悉滿足。故卽結普印當心。三誦頂散。眞言阿鑁囕唅欠（加歸命）。意大德說同。讃岐守說亦同。又云。慈覺大師別時引文。此處授五股印此守所撰持念要集。此滿足句後云。次誦十二眞言王字布列一身。謂上分想列四字。暗字頂上。欠暗二字兩耳。惡字於頂。次中分四字。糝索二字於左右肩。唅字於心。鶴字於咽。次下分四字囕藍字於臍。落字於腰。鑁字於股。嚩字足裏。次結其印總誦印心額喉頂。又此守貞觀十九年三月二十二日說云。滿足句印。二地合針。二水內鉤。二火如寶。二風屈捻二空上。眞言曰。阿尾羅吽欠。同年同月十九日說云。文殊眞言曰。阿尾囕吽欠。非是文殊眞言。昔根本大師隨順曉阿闍梨粗受祕教。傳云。阿尾囕吽欠是法身眞言。阿鑁囕含欠是報身眞言。阿囉嚩左（入）囉（入）。是應身眞言（云云）。傳聞圓成師云。非爾（空海名也）。今見珍和上與書中有此三眞言印也。彼中初眞言印是文殊眞言印。昔與安慧承雲大德學之。而大師臨終云付安慧禪師。安慧禪師云。不知。大師云。付大進大夫也。公輔登山之日。南忠大德學之。今欲與汝文殊根本印。虛心合掌云。二火覆捻二水。而頭相柱。屈二風橫捻二空上。又說。內二地合竪。屈二風橫捻二空上（云云）。權僧正大和上說。慧和上說同海說也。珍和上說。此滿足句法不用（大和上釋。普印是金剛合掌也私云出瑜祇經）正僧正說。金剛合掌寂心觀於頂上有●字成百光遍照王。眞言暗（加歸命）。次觀心上有●字。次觀胸中有●字。次觀額上有●字。次觀兩眼有●字。次觀兩耳有●字。次觀身同如來念滿足句。用金剛合掌誦上五大種子亦得。是通印故不用一一印也。

　　第二十六安立器世界印。
　　海大德說。先結法界生印誦囕字明。以印端向身引下投外。如是三遍外投開散。想燒盡世界也。今於此清淨世界上成立五大輪。第一於最下安立空輪。先安●字也。雜色形圓。此字變成空輪。觀了結大慧刀印。擧於頂上誦明三遍。安身下分散之。想成空輪。眞言欠（加歸命）。第二安立風輪。先立●字。色黑形半月也。此字變成風輪。觀了結轉法輪印當於額上。誦明三遍。想成風輪。眞言唅（加歸命）。第三安立火輪。先安●字。色赤形三角也。此字變成火輪。觀了結法界生印安於心上。誦明三遍。想成火輪。眞言囕（加歸命）。第四安立水輪。先安●字。色白形圓此字變成水輪。觀了結蓮華印安於臍上。誦明三遍。想成水輪。眞言鑁（加歸命）。第五安立金剛輪。先安●字。色黃形方。此字變成地輪。了結五股印當於下體。誦明三遍。想成地輪。眞言阿（加歸命）。此等五輪。空輪上安風輪。風輪上安火輪。火輪上安水輪。水輪上安地輪。此等輪同金剛名大因陀羅。光焰淨金色。普皆遍流出。如是安立五輪。限以三千大千世界。安立世界訖。意大德說同（但略說也。不說印明。又云。大因陀羅者幢也）。權僧正大和上說。同海說也（但云。安立世界者以前五輪印明逆用也。不云燒淨印明也。又云。五印准皆當心誦明下散之。又不云三千大千。大和上釋。若准法界尼吒義者可云法界三千大千界也）。珍和上說先以火輪印誦●字明外散。想燒淨世界穢。次作器世界亦同海說也別記有燒淨世界印同前。但云。隨投開二風頭。又五輪印一一皆云。以印下散。五輪結云。變成金剛不壞清淨世界。正僧正說。次建立道場先住定結如來拳印。下方空界觀●劍字。變成虛空。空中有●訶字變成風輪。次觀●囉字變成火輪。次觀●鑁字變成水輪。次觀●阿字變成地輪。然後諦觀香水海有眞言印（云云）。小軌次以羯磨印當臍誦種子字。●●●●●是也（有記當胸觀空風火水地）。下方世界空中觀有●字變成空輪。上觀有●字變成黑風輪。上觀●字變成火輪。彼風輪起而吹此●字門。吹立火輪。此火輪量與下風輪相應燒器世界。刹那都無。一切不淨唯成白灰。上有●字變成水輪。上有●字變成地輪。與前諸輪相應。上有●字變成七金山及七海之岸。又於上方空中有●字成大日法界身。從其臍輪流出乳水洒滿山間成甘露海。中有●字變成金龜。上有●字變成蓮華。金剛爲莖。金剛薩埵左右扶持扶持之上亦有●字成大蓮華。量等大千。華無量葉。開敷莊嚴。蘂鬢具足。從華光中流出無量蓮華。遍滿海中。觀了以空輪印誦欠字明。先印下方。次結四印及誦四明。一一如次。次結七金山印。次結金剛莖印。以五古印誦吽字明。次結蓮華印。次作如來拳印。想於其蓮臺上有四重曼荼羅。於五色界道上有●字變成七寶宮殿。縱廣無量。七寶羅網。方開一門。殿中有摩尼珠常燈。從此金剛輪現諸法相。諦觀牟尼尊坐百寶蓮華。復涌衆妙位位蓮華衆色。於華上有無量尊在大摩尼殿。殿柱普行列。乃至具如軌。殿有●字變成八葉。上有●●●●●字變成大覺師子座。上有●字變成寶蓮。上有●字變成淨月輪。有●字變成率覩波。率都波變成大日如來身。有五佛冠坐八葉蓮。頂放白色光。世界皆白色。從身四邊放隨方光。光中出無量尊。前後圍繞。此則心中本有大日海會道場海會。亦緣曼荼羅海會一一分明觀了。誦唵部（入）欠明而加持之。私云。此正僧正器世界上立曼荼羅四重。印明先皆作之。次修供養將入念誦乃作大慧刀印等三十二印。故此次出建曼荼羅之事。

　　第二十七大慧刀印。
　　海大德說。同前大慧刀印。意大德說同權僧正大和上說慧和上說。儀軌此次有三部印。前已作故。此中除之不用（云云）。珍和上說。以二風端安二空甲上。別記云。次入佛三昧耶。次法界生。次轉法輪。大師記云。已上三印前已用了。故措正而不用。正僧正同海說也。定慧金剛掌風捻空（其形如憩伽也）。

　　第二十八法螺印。
　　海大德說。虛心合掌。二空竝立。二風安二空中節上紋之。以印當心。誦明三遍。次吹此印如吹螺勢。次著口上。次以印一遍右轉。卽成佛轉法輪義也。次頂上散。意大德說。虛合風著火背上。空入掌中著火中節。是大師別記也。權僧正大和上說。慧和上說同海說也。但云。以印當口作吹螺勢。三於口前轉之。珍和上。以口吹之（此二說中竝無右轉之言。）。忠大德說。想令我吹法螺聞於法界衆生（此說亦除大慧刀印及如來座印而不用之）。正僧正說同珍和上說也。定慧虛心合掌。屈風空絞之。風頭相著。押空上節當口如吹狀。

　　第二十九蓮華座印。
　　海大德說。卽迦摩羅印。結蓮華印當於心上。誦明三遍奉座也。儀式如常。如來金剛座也。意大德說同前（但云。是行者座也）。權僧正大和上說。兩和上說同海說也（但大和上釋。是自身之佛座。以此等印皆是我法具故）。別記云。是爲不壞金剛座。昔與佛子皆從此生。正僧正說。定慧合舒散。如健吒（如常。謂不壞金剛座也）。

　　第三十金剛大慧印。
　　海大德說。堅心合掌。二水外縛。二風少屈。逼著二火之背。二地二空各合直立。總如三股。亦名三股印。與大慧刀稍別。以印當心。誦明三遍頂散。意大德說。五股印是也。權僧正大和上說。慧珍兩和上說同海說也。別記云。壞無智城曉悟睡眠。天人不能壞之。正僧正說。外縛五股印是也（內縛亦得）。

　　第三十一如來頂印。
　　海大德說。用金輪佛頂印（同前心置無生句印。）。經云。此印是如來頂。結同世尊。意大德說。此印名摩訶印（印同前說）。權僧正大和上說。慧珍兩和上說同海說也。正僧正說同海說也。

　　第三十二如來頂相印。
　　海大德說。二羽作金剛拳。定拳安腰慧拳安頂。誦明三遍。結此印故一切天人不見其頂。意大德說。此印名頂相印（印同前說）權僧正大和上說。慧珍兩和上說同海說也（但云。肉髻。又云表無見）。正僧正說。以慧拳風節著之頂上。

    第三十三毫相印。
　　海大德說。作金剛拳。定同前。慧拳指額。由此印故滿一切願。意大德說同權僧正大和上說。慧和上說同海說也。珍和上說。毫相以下至悲生眼五印皆執袈裟角。別記云。左拳同前。右拳安白毫處。正僧正說同海說也（但云。上拳置眉間。口傳云。已下五印取袈裟角。或云。舒大指拳。以大指着眉間。左拳安腰。可依口傳）。

　　第三十四大鉢印。
　　海大德說。以下三印竝左手執衣角也。先結跏跌座或半跏座也。得金剛不動座也。左手先執左袈裟上角。次以右袈裟角從臂上而引超之。從手下入手執其角令二角如牛角。以此印手安跏趺上。仰右手安其上。二空稍立相合。是以與定印爲別也。又樣決云。如前只叉二手。空平端相跓。亦是定印也。三遍誦明。由此印故。想令一切非器衆生成法器也。意大德說同前（但云。瑜伽者作此印時。先取袈裟左角。右角繞左腕一匝。更折返而握。如二耳勢云云。折返者二耳折返也）。權僧正大和上說。慧和上說先以左手執右袈裟外下角。與肩上角合之。從左手下引。旋超入左手內。以左手執之。令如牛角。次以二手相重安臍下。二空端纔相跓。是持鉢勢也。珍和上說同慧和上（但云。執左袈裟內上角。自餘皆同。又云。令如莵耳）。別記云。先左拳握袈裟二角（二角者左臂上外角與肩上角也）。引纒左臂自外就前。開掌置於臍前。右手仰掌加左掌上。二空端相跓如定印。功德同海說也。正僧正說。定慧疊於臍間如持鉢相（左掌上置右掌背也。取袈裟角見儀軌也）。

　　第三十五施無畏印。
　　海大德說。左手安腰右手舒立。與右肩齊。又大師記云。左手執衣角安於心。意大德說同海本說。權僧正大和上說。慧珍兩和上說同海說也（但云。左拳安臍前）。別記同兩和上說（但云。能施一切衆生願及無畏）。正僧正說同海說也。

　　第三十六與願印。
　　海大德說。定手同前慧手下垂。又大師記云。左手執衣角也。右手仰下安膝。意大德說同海本說也。權僧正大和上說惠和上說。慧掌舒臂向外。定同前也。珍和上說同大師記。別記同慧和上說。正僧正說同惠和上說。

　　第三十七悲生眼印。
　　海大德說。定手同前拳安腰也。慧拳舒水火當眼引之。二遍誦明。又樣指二眼間二遍想除內障（三毒等）外障（七難等）。又樣以金剛拳指二眼間。觀法同前。意大德說同海一說。（但無又樣二說）權僧正大和上說。慧和上說。以右手安心。誦明當眼。橫引從左至右。又樣以印指二眼也。無第二又樣也。珍和上說。以水火端觸二眼。各兩度也。別記同慧和上說。正僧正說。慧拳以空押地風甲。立水火指二眼。先右次左。想成佛眼。又灌頂時用此開眼已上五印。左取袈裟。

　　第三十八如來索印
　　海大德說。內縛二風屈竪。相跓如索。意大德說。如前二空右押左入掌。權僧正大和上說。慧珍兩和上說同海說也。別記亦同正僧正說同海說也（但云。壞造惡者縛諸不善）。

　　第三十九如來心印。
　　海大德說。內縛出右火風。竪而少屈。左風改入於月（掌也）。意大德說。內縛舒慧火風。竪而屈之。是大師說與儀軌異。權僧正大和上說。慧和上說。內縛立慧火而少屈如鉤是如儀軌。珍和上說同慧和上。別記亦同正僧正說。以定空押四輪甲圓環。次以慧空入定環中。亦押慧四輪甲。更舒慧風火如鉤。

　　第四十如來臍印。
　　海大德說。以前印添立水輪少屈。意大德說同權僧正大和上說。慧和上說。如前唯立水輪。珍和上說。如前竝立火水。別記內縛舒慧水。少屈如鉤。正僧正說。准上加竪水（是口傳也）。

　　第四十一如來腰印。
　　海大德說。慧水火風直立。是爲與前印別也。意大德說同（但云。與儀軌異。）。權僧正大和上說慧和上說。唯立水輪如儀軌也。珍和上說。竝立火水。又云。以上九箇印更不散而依次結之（大和上釋。此腰印以直意與前爲異）。別記同慧和上說。正僧正說。內縛舒竪風火頭相著（是口傳也）。

　　第四十二如來藏印（隱處也）。
　　海大德說。結前無堪忍印。唯不開二水指端相跓也。五輪端相跓。二火少進出於餘轉轉成峯也。此印不同儀軌。此印令如來隱藏清淨。又云。除二障得法身。意大德說。結前無堪忍印。唯開二水指端不相跓是也（私云。此說記文不正。故應如海說也。但可云唯不開二水指而相跓也。准前無堪忍印記文故）。權僧正大和上說。慧和上說。五輪端密聚。少舒二火令有峯也。珍和上說。虛心合掌。二風捻二空端。開立二地。二水少屈。別記云。虛心合掌。十輪少屈端相跓。二火水透令有峯也。正僧正說。虛心合掌。地水鉤屈。不頭著。火輪如峯。風空頭聚合捻（是口傳也）。
　　第四十三普光印。
　　海大德說。二火入內相叉。二風二水一一孤立。二空捻火叉上。二地相合直立。不同儀軌。是名金剛薩埵圓光眞言印也。意大德說。印如儀軌文。以印右三轉（儀軌云。普光准大界二空屈入月風舒如放光。屈火如鉤形）。權僧正大和上說。慧和上說同海說也。珍和上說。合掌二空入掌。二火叉入掌各捻二空面。餘六輪散開也。別記云。虛心合掌。二火入掌。二空二地直立。二風二水放散。勿相著也。同海說也。正僧正說。同海說也（但云二地入掌）。

　　第四十四如來甲印（甲鎧也）。
　　海大德說。空風火水地亦名輪蓋光高勝也。虛心合掌。二蓋少屈立二光後當心。三誦頂散。漸下作金剛拳。直立二蓋。於慧蓋端想有●字。於定蓋端想有●字每十二處三輪。各誦甲明同前金剛甲印儀式意大德說。虛心合掌。二風著中指背。二空竝立。用法同前。權僧正大和上說。慧和上說同海說也（但云。此印但印五處。不加拳印耳）。珍和上說。大唐阿闍梨不傳五處加持。然而用之無妨（大和上釋。此兩說中竝無十二處加持。私云。輪蓋光高勝五指名出五佛頂經）。別記云。同前甲印五處加持。正僧正說同海說。也（但不云指異名及十二處）。

　　第四十五如來舌相印。
　　海大德說。以前甲印以二風著二火背。屈二空上節入月安中。想如舌也。以是爲異。當心三誦。意大德說。如前甲印二空入掌。權僧正大和上說。慧珍兩和上說同海說也。別記亦同正僧正說。如前甲印二空著二水本。

　　第四十六如來語印
　　海大德說。虛心合掌。二火相合直立。二風二水各端相跓令圓。二空少屈。二地如本。不同儀軌。意大德說。印如儀軌（儀軌云。語門虛中合水風移入月）。權僧正大和上說。慧和上說同海說也。珍和上說同海說也（但云。二空入掌。想如舌也）。正僧正說同海說也。又樣屈地水風火如峯。二空開著。

　　第四十七如來牙印
　　海大德說。虛心合掌。二風屈入月中。其背相對勿令著也。想如牙也。二空竝立。勿著風也。當口三誦。想如舌也。意大德說。虛心合掌。二風入掌。相去如牙當口。權僧正大和上說。惠和上說同海也。珍和上說亦同海說（但云。堅心合掌。二風端安二空二風背節大怒。令如牙勢）。別記云。不改前語印二風頭屈向下。勿背相著。正僧正說同前語印。屈風第二節入掌。二空著風側。

　　第四十八如來辯說印。
　　海大德說。以前牙印每誦眞言少屈二空。動之三度。不同儀軌。又玄法寺法全和上云。引擧二風屈立火後。二空如前三動（云云）。是合儀軌。師說云。儀軌不云招。意大德說。虛心合掌。二風入掌。二空動轉。如言語相。權僧正大和上說。慧和上說同玄法寺說（但云。二風如前三動）。珍和上說亦同玄法寺說（但云。可動大指。）。別記同海本說。正僧正說同前牙印。移空安火上節。

　　第四十九如來持十力印。
　　海大德說。虛心合掌。二空入月。二節相跓。二地屈背入月。二節相跓。自餘三輪勿動。師說。此印與儀軌異。意大德說。蓮華合掌。地空入掌相合。權僧正大和上說。慧和上說同海說也（但云。蓮華合掌。）。珍和上說同慧和上（但云二火少開立）。別記云。虛心合掌。二空二地屈入掌。二地背合。正僧正說同海說也。

　　第五十如來念處印
　　海大德說。虛心合掌。二風橫屈相跓。捻二空端如火慧刀印。其火以下不同刀印。意大德說。虛心合掌。屈風捻空。權僧正大和上說。慧珍兩和上說同海說也。別記云。虛心合掌。二風屈捻二空頭。正僧正說。虛心合掌。以風押空上（口傳也）。

　　第五十一一切法平等開悟印。
　　海大德說。虛心合掌。二水屈入月中。二空加二水上。餘三如本。意大德說同權僧正大和上說。慧和上說。虛心合掌。二空入月。次二水入月捻二空上。珍和上說。虛心合掌。地水屈入月。次二空入月加二水上。次屈二風甲相著。別記同慧和上記。正僧正說。二手各以地水押空甲。以二火合立。二風橫跓。

　　第五十二普賢如意珠印。
　　海大德說。虛心合掌。二風屈跓二火背上。猶如寶形。寶形者急屈第二節令有角也。二空竝直竪之。意大德說。蓮華合掌。以風加火。猶如寶形。權僧正大和上說。慧和上說同海說也。珍和上說。虛心合掌。二風隨二火後。勿著火也。二火端少開之。別記同海說也。正僧正說同珍和上。

　　第五十三慈氏印
　　海大德說。虛心合掌。二風切屈第二節。相對一寸許也。二空竝直立之。竪二風間令風一列。又大師記云。二風屈令至二火根下。二空竝竪。捻二風上。意大德說。虛心合掌。屈風安火下。以空押之。是印如率覩波形者。持一切如來法身印故。猶如觀音持佛身。權僧正大和上說慧和上說同海本說（但云。一列相着二風節上。）。珍和上說同海本說（但云。獻二大指。言獻者仰大指也。謂去於風列而仰立之）。又慧和上說。以上十二箇印與儀軌少異。今用大師所傳耳。別記印同海本說。又云。已上十二箇印與軌文少異也。正僧正說同前如意珠印。但下風輪著火輪下。已上義准如成身會也。

　　第五十四一切三世無礙力明妃印。
　　海大德說。用前佛頂印。意大德說同權僧正大和上說。慧珍兩和上說同海說也。別記云。內縛舒二火。頭相跓。開二風著火上節。二空直竪。正僧正說同海說也。

　　第五十五無能害力印。
　　海大德說。定掌仰作掬勢。安於心上。慧掌伏作掬勢覆之。猶如櫃與之蓋相覆。是名梵篋印。心上八誦。右轉三遍。意大德說。此印是用綵色之時。權僧正大和上說慧和上說同海說也（但云八誦不云三轉。）。珍和上說亦同海說（亦云八誦三轉）。別記亦同（但不云八誦三轉）。正僧正說。梵篋印（右轉爲大乘篋。左轉爲小乘篋。）。二掌直合函。二掌曲合。是金剛界十六尊中文殊印也。私云。此正僧正器世界。次觀曼荼羅起自大日至迄世天四重印明先皆作之。次修供養。次以此上三部乃至無能害力三十二印安於啓謝之後。加持念珠之前故。於此處竝皆不用（青龍寺三卷別卷以安此等印安大讃後。傳受之時廻諸尊印皆安其前。）。攝十儀軌以此等印安中台後。遍智印摩尼珠佛眼印後。其後說三重說諸尊印也。

胎藏大法對受記第二。
　　安然記。

　　第五十六大海印
　　海大德說。先觀地輪上有大海。二手仰平。深入相叉。二空著風根側。乃想輪末是波。當前三誦。右轉三遍。以爲大海。以印散前。以●尾字爲種子也。又大和上記云。又大海印二掌向身內叉。如獻華印。與別人大海印稍別也。八功德水印如大海印。但以右頭指端捻左頭指端相叉爲異（以上私記多以押字作捻字也。又除別儀式印。自餘諸印皆須當心三誦頂散。繁故不記）。意大德說。二手內相叉。二空頭相跓。令中窪以印右轉（云云）（但無功德水印。）。權僧正大和上說。慧和上說同意說也（但云。一切諸印不皆頂散）。珍和上說同大和上說（但至八功德水印云。以右風端安左風端。又云。先以大海印誦大海明。次以八功德印誦八德明）。別記云。次香水海內縛開仰掌安心前。想●尾字在地輪上變成乳海。作此觀了三誦明。右轉三遍（從此以後名嚴淨佛國土奉事諸如來）。

　　第五十七金剛手持華印（內五𦙶部也）。
　　海大德說。文云。內智者。以五股印表內五智故云內智。先觀大海上有五股縛日囉。卽結五股印安大海上。眞言曰。●縛（入）嚩日囉播抳。以初●嚩（入）字爲種子也。此五股印爲蓮華莖。次於此五股縛日羅之上安十字羯磨。卽結羯磨印。謂於前觀金輪之上觀大海訖。以前五股之印立於大海水上以爲蓮華之莖。以羯磨印安五股上。其羯磨印二手外縛。二火入月相叉（相鉤也）。二空二地各舒相跓開掌伏之。誦大眞言王。卽十二眞言王也。次羯磨上安八葉大蓮華王。卽結蓮華印誦眞言。●阿（加歸命）。其蓮華印卽前開敷蓮華印是也。是名華藏世界。故儀軌云。以妙蓮華王持於華藏界。次於蓮華世界上安大宮殿。次於此蓮華上安置曼荼羅。觀法具在儀軌。十二支生句●●●●●●●●●●●●。大和上記云。亦名十二緣生句。其眞言在下卷。唯除其初暗欠二字。次誦偈云（先結普印誦此偈也）。以我功德力等偈（別有音曲。私云。儀軌云。而作是言是也。偈云住者建立也。普印者金剛合掌也。此處不用眞言。唯用此印及偈。）。師說云。更以普印誦阿字眞言。令此宮殿及以種種莊嚴成就滿足。意大德說同（但偈次誦虛空藏普供養眞言。而無更誦阿字眞言之事。私云。准經及疏十二支句不除暗釼。此四阿字。初二阿字經及諸軌竝所無也。然玄法寺本有此二字。傳者除之）。●●●●●●●●●●●●爲十二支生句也（此有三用。一布自身。二布弟子。三布壇上。此中布壇）。權僧正大和上說。慧和上說同海說也（但至羯磨印云。以羯磨印誦明了擧印下之。安五古上。如置物勢。大和上釋。此羯磨是蓮臺也。又至蓮華印云。以八葉印誦明了。擧印下之。安羯磨上。如置物勢。大和上釋。文云。大空點莊嚴者。阿字加空點成暗字誦之歟。是成菩提義故。私云。大空點莊嚴出經及疏。）。珍和上說亦同海說（但至五古印云。以五古印誦明）。次擧印至頂。前下向立之。如立物勢乃散。次結羯磨印。又至宮殿觀云。八葉一一別立一柱以成八柱樓閣。餘如儀軌。先以定印觀此莊嚴等了。次誦普供養明用金剛合掌也。後誦偈也。別記云。次金剛手持華結內縛五股印當心前。想以五股金剛樹於大海中。三誦明卽舒兩臂作樹大海之勢。次結羯磨印開掌覆置五股上。想以十字羯磨安五股上（用大眞言王）。以爲蓮華臺。次蓮華王結八葉蓮華印誦阿字明（加歸命歸）。以印安十字羯磨上（文云。以蓮華王持於華藏界。）。次觀曼荼羅相結金剛合掌。開掌而合腕（是樓閣印也）。安心想於八葉蓮華臺上有七寶樓閣種種嚴飾。具如儀軌。卽頂散。次結定印想樓閣中中有三部海會種子三昧耶形。及以成立之觀具如儀軌。作此觀了。卽作金剛合掌唱以我偈（言而住者是建立曼荼羅之義）。卽誦普供養眞言（觀想如文）。珍和上別記云。初五胡印是蓮臺。次羯磨印是八葉（私云。出經及疏）。

　　第五十八大輪壇印。
　　海大德說。此則前記所言安曼荼羅是也。二手作金剛拳。二地相鉤。二風相鉤。乃印六處。以印向地乃印所觀曼荼羅壇。次仰其印。擧印空界。次印向身印於心上。次印額上。次印頂上。次印口上。印安口上。開印吸印。乃散印也。加持壇了。想令所觀曼荼羅眞實堅固。乃誦小金剛輪眞言三遍。眞言曰。唵嚩日羅（二合）。斫迦羅（二合）。㘃吽鑁斛。

　　第五十九衆色界道印。
　　海大德說。言衆色者謂五大色。次第安布也。言界道者第一二三院次第安置金剛杵也。其布色相先布內院衆色。第一●字白色表大日如來也。入中台院最初布白色也。謂其白色光右迴轉三匝布之。觀了結五股印誦囉字眞言（加歸命）。三遍誦了。以印始自東北之角擧其印臂。右三匝旋繞布之。乃想成白色界道。第二●字赤色表東方寶幢如來也。次布赤色。謂其赤色光續前白色光旋繞布之。觀了結前五𦙶印誦囕字眞言（加歸命）。三遍誦了。以印擧臂。右三匝轉迴布之。乃想成赤色界道。第三●字黃色表南方華開敷如來也。次布黃色。謂其黃色光續前赤色光轉迴布之。觀了結前五𦙶印誦迦字眞言（加歸命）。三遍誦了。以印擧臂。右三匝旋繞布之。乃想成黃色界道。第四●字青色表西方阿彌陀如來也。次布青色。謂其青色光續前黃色光旋迴布之。觀了結前五𦙶印誦麼字眞言（加歸命）。三遍誦了。以印擧臂。右三匝旋繞布之。乃想成青色界道。第五●字黑色表北方天鼓音如來也。次布黑色。謂其黑色光續前青色光右旋遶之。觀了結前五𦙶印誦阿字眞言（加歸命）。三遍誦了。以印擧臂右三匝旋繞布之。乃想成黑色界道。中台內院布五大色已了。次外院界道。先結五股印誦阿字眞言。始自東北之角於衆色外右轉一迴。以成第一重界道也。次結前印於第一重之外右轉一匝。以成第二界道也。次結前印於第二重之外右轉一匝。以成第三重界道也。觀外院三重界道已了。意大德說同海說也（但輪壇印中云。開口作飮印勢。又外三重印中云。誦吽字眞言也）。權僧正大和上說。慧和上說。大輪壇印或用常途轉法輪印。自餘竝同海說也（但三重界道中之。三重重別一誦一匝。大和上釋此三重界道界道色者阿字金色光歟。又外院中云。阿字眞言或吽字眞言。私云。內院外院五色界。及以三股界道。并二眞言出經及疏）。珍和上說亦同海說（但輪壇印向地中云。此處三轉其印左轉）。又云。所以吸印者想以印納收帝釋宮。大和上釋。所以納收帝釋宮者。大日成道先於帝釋宮說初會。其宮有種種莊嚴。故以此壇納收彼宮。私云。吸印之由應有所以。可准經及疏意而知別記云。次大輪壇印於六處同海說也（但云。作呑之勢）。次衆色界道結五股印。當心。想曼荼羅內院有五色界道周匝莊嚴。先觀內方有●囉字變成白色界道。次●囕字變成赤色界道。次●迦字變成黃色界道。次●麼字變成青色界道。次●訶字變成黑色界道。三重曼荼羅具如文。正僧正說。前器世界香海水眞言次云。金剛手持蓮華眞言。次華臺印。卽羯磨印。外縛二火入掌。以其樞（保曾）入莖內（用大眞言王）。次想臺中放大光明。光明中現百千蓮華繞蓮華王。此華藏上師子座大宮殿中。次誦偈。次誦虛空藏明妃。卽結金剛輪壇印。先印五處。次返印印空。次印壇上。次印身前。次布五色界道用五胡印。各有眞言。具如儀軌。三轉振印。小軌亦同（但華臺印中云。次蓮臺印）。次不空成就羯磨印。以蓮華樞指著五古之首。又五色界道中云。想結五色。私云。此正僧正器世界後。次作華藏而缺中間三十二印。故此記初追云前器世界等也。
    第六十淨月輪及以布列諸尊種子觀行。
    海大德說。師口決云。先安諸尊所坐之蓮。蓮上安月輪。輪中安種子。是微密處具在口決。文云。觀彼中胎內（乃至）圓光者。師說云。圓光者卽月輪也。喜者天等形也。怒者金剛等形也。顯者佛菩薩形也。操持者刀仗也。與願者與衆生願也。正受相應身者入定形也。師說云。最上大阿闍梨先想圓光。觀法在文。八曼荼羅眷屬圍遶。如是觀了。始自中台大日如來至于第三重院諸尊。其一一種子字。一一三昧耶形。一一尊形像。一一月輪等。各各分明安布曼荼羅中。一一炳然而觀列之。此是最上阿闍梨觀法。細觀在意可知。若有不堪如是觀者。於月輪上觀置●字以爲諸尊一一種子。想從其字放金色光照餘一二三重院尊。卽時之●字變成諸尊種子。次變諸尊種子以成諸尊形像。諦想四重曼荼羅諸尊種子皆悉分明安布。由此布字之力四重諸尊種子皆悉現列。其種子色隨諸尊色。各各種子一一形像應知亦然。阿字是一切法之本母也。此字具一切法出生一切心法一切色法。故以此一阿字而爲諸尊種子。于時隨阿闍梨意觀。則彼四重曼荼羅一一本色形像皆悉現列。則有十三大會。文云。觀彼中胎內普光淨月輪。乃至以八曼荼羅眷屬自圍遶（第一會中胎）。次東遍知印（第二會）。北方觀自在（第三會）。南置金剛手（第四會）。依溫哩底方不動如來使。風方勝三世（第五會第二院）。四方四大護（第六會）。初門釋迦文（第七會第三院）。第三妙吉祥（第八會）。南方除蓋障（第九會）。勝方地藏尊（第十會）。龍方虛空藏（第十一會）。及蘇悉眷屬（第十二會）。變世威德天（第十三會第四院）。或云。可云十三大院。而不可云十三大會。意大德說。鈍根阿闍梨中台外院皆觀月輪。於中台院有一●字。放黃金光照諸尊位并以種子。次中台院●字變成大日如來。此佛放金色光照三重院。諸尊種子變成諸尊形像。權僧正大和上說。慧和上說。鈍根阿闍梨於中台月輪觀一●字。字放金色照於諸尊月輪。應光變成諸尊種子。次中台●阿字變成率覩波。率覩波光照於諸尊種子。諸尊種子應光變成諸尊三昧耶形。次中台窣覩波變成大日如來。大日如來放光照於諸尊三昧耶形。諸尊三昧耶形變成諸尊。又云。一一月輪必有蓮華。上觀種子。珍和上說亦同。正僧正說。於彼大宮殿中大覺師子座上觀●字變成大蓮華臺。上有普光淨月輪。輪中觀●字變成大日如來（云云）。聖主身口意遍至衆生界。從如來身放白色光照四佛四菩薩位。次照第一。二三如次照之。諸尊自證法性之身色相威儀儼然出現。不生而生不現而現。具足無盡刹塵之衆生出現如來圓光之中。不前不後不縱不橫坐法界曼荼羅本位。注云。一一諸尊種種繁故不記。今者通用三部種子不出阿字之理。如是乃至廣觀（云云）。次明了心觀八曼荼羅。先作寶冠印。作此印誦阿字加持（云云）。別有私記四輪布字。次有定印三十二相布字。次有五供印明。次有八印。次有塔印。次有五字印明。次有無所不至。次有百光百光遍照布字。次至第一重院遍知印也。私云。此正僧正觀曼荼羅之處先作中台印明。次作三重印明。故以成三菩提布字印明安中台院。次至第一重遍知印院。私云。上來觀行諸師不說印相。因之諮問大和上。大和上答云。可用本尊印明。若觀大曼荼羅可用一一尊印明也。

　　第六十一治路印。
　　海大德說。可用香鑪。香鑪若無方可用印。仰二金剛拳。二風側相跓也。二火合背立也。二空著二風側當心三誦。想淨治於虛空路。意大德說同（但云。擧印於頭。又云。功能出阿闍儀軌也）。權僧正大和上說。慧和上說。如前淨地印。但以二火直立。其端不合爲異。淨地印者二拳二風端相跓是也（私云。前無淨地印。應是●字淨世界印。卽法界生印也）。珍和上說同慧和上（但云二火相著）。又云。執香鑪想碎却虛空之中阿修羅之關鑰掃淨諸尊降來之路。之以右手執於香鑪心上三迴右轉。次於額上三迴右轉大和上釋。左拳安腰。若用印時亦同前式。別記亦云。行者執香鑪三誦淨治明。想淨治虛空界諸佛降來路。若此無香鑪者用手印亦得。結前法界生印。二火直立。頭不相合。是香鑪印。印面向上誦明三右轉。正僧正說。准法界生印立地水火背合。二風側跓。二空著二火本。私云。玄法寺兩卷爛脫儀軌云。若有爐者不可要印。若無作之。但執香爐眞言在別。可口決之。

　　第六十二不動明王印。
　　海大德說。不動明王印是成身辟除結界護身也。先二羽作忿怒拳（令怒風地二輪進出）。各安二膝。次安心上二拳節相。跓也。誦眞言曰。曩莫三滿多嚩日羅赧憾。三遍誦了。卽時改印作法界生印。是以前印二風相跓。誦眞言曰。曩莫三滿多沒馱南囕。三遍誦了。擧印下前開散。開散者隨投相離二風端也。次於卽時作大明王刀印。刀印者以二空輪各捻地水二輪。風火二輪各竝直立。以二刀印一度轉動安左膝上。轉動者。左手爲鞘。右手爲刀。其鞘不火動之。小許擧而迴之。其刀從其鞘下大迴而入其鞘。誦大明王本眞言三遍誦了。刀安右嬭房上向身前也。鞘從頷下向內。從頰外側引至頂上竪之。鞘背向前右三轉之。想成結髮。次從左頰漸下投左肘外。想成垂髮。次以刀鞘一度轉動安左膝上。誦大明王三遍。誦了鞘安左嬭房向身外也。刀從頷下漸擧。從左頰側擧之引至眼後。卽還漸下。從頷下而引至右頰外側。漸至頂上直立向前。左三迴轉。想成辟除。右三迴轉。想成結界。次印上方。次印下方。次印額上。次印左肩。次印左膝。次右膝上。次印右肩。次以刀鞘一度轉動安左膝上。不誦眞言不解其印漸至心上。次至額上。次至頂上。前後轉動三遍。頂上解印。兩邊漸下。更合掌也。意大德說同（但云。是結界印。文云。去垢等者加持物時之言也。又最後云。次至頂上前後倒之。又垂髮中云。次從右頰漸下投右肘外。想成垂髮）。權僧正大和上說。慧和上說同海說也。珍和上說亦同海說（但初云。二忿怒拳竝安心前。無膝上之言）。珍和上別說。二忿怒拳相對心前。誦憾眞言七遍成十寶山。黑色。以爲座也。次金剛拳舒風相跓。誦囕眞言七遍。成三角火爲本尊也。次作兩手劍印。慧下定上兩迴旋之。以慧手刀入定手鞘安定膝上。誦慈護明七遍。次以慧刀向前安慧嬭上。次以定鞘向內。擧頂右摩三遍。以成結髮。則以鞘面向外。下及定嬭前間以成垂髮。則以慧刀旋迴二遍。以刀入鞘安定膝上。次拔慧刀指天三遍。指地三遍。以刀向前以印定肩。以向左印慧膝上。刀頭刺膝。以印向左以印定肩。以刀向左印定膝上。刀頭刺膝。次刀下鞘上旋迴二遍。安定膝上。次至心前振印三遍。次至額前亦振三遍。次至頂上亦振三遍。則分慧定兩手。從面右左而下更合掌也。散之頂上。行者變成本尊。以此一印代後十四印明十九布字用之。私云。此是不動儀軌中法故云後十四印十九布字。正僧正說如軌（云云）。

　　第六十三杵鈴印。
　　海大德說。次欲召請聖衆用杵鈴也。先以鈴杵安置壇上。以鈴安之佛方。以杵安行者方。左手執鈴右手執杵。俱時左外右內。鈴竪杵橫。以置壇上是也。臨欲召請聖衆之時定手執鈴安左膝上。慧手作拳執五股杵或執三𦙶安於心上。次於掌內三遍抽擲。抽擲者握杵投擧。卽亦握取。次乍執杵作拳橫安胸上。次以定手而乍執鈴作拳起自嬭下。振鈴從頰側而擧之作聲。與額齊之。卽下之時勿作聲也。如是三遍。次於左耳之上二遍。振鈴卽安左膝上。次以執杵拳印於五處。卽以鈴杵安壇上也。儀式同初安置之時。意大德說。先於召請前二拳安腰側。口三唱金剛杵眞言曰。唵嚩日囉（二合）播抳吽。次舒右拳執杵近身。中間一度右迴轉之。乃始近身三遍旋轉。猶如日輪。次擲其杵空上。以後口唱吽（長）字翻當胸上。次口三唱金剛鈴眞言曰。唵縛日羅（二合）揵吒吽。次舒左拳把金剛鈴。從心前而五度擧振驚覺聖衆。次住左耳上二振以成召請。然後重振二遍而止。次以鈴拳橫安腰側。次以杵拳而印五處。然後安鈴杵於本處。鈴內杵外。若修降伏息災法時右手執杵三遍橫擲。擲了則口唱吽加護五處。具在別記。言橫擲者左右遣轉。權僧正大和上說。慧和上說同海說也。（但大和上傳師說云。鈴聲觀般若空義。出金剛界振鈴處。）珍和上說同意說也。但云。執鈴杵同前說。至振鈴時左肩三振以成驚覺。次更耳上二振以成召請。次更心前二振以成著座受食。又云。初以右杵三擲空。後加持供物。右三轉之。次右轉成結界。次安心上。大和上釋。今見珍座主見行之法。加持供物之後加持上方下方。次右轉結界。後安心上。自餘同前所說也。別記云。二羽作拳各安腰。先三誦金剛杵明（眞言曰。唵縛日羅婆尼吽）。卽申慧手執杵。便卽右一迴轉近身。心前三迴轉。次三抽擲。次三誦吽字橫安心前。次三誦鈴明（唵縛日羅健吒）。卽申定羽執鈴。從心前五度振擧。次左耳上二度。次於同處一度。卽觀般若空義還置左腰。次以杵五處加持。即杵鈴共安本處。想驚覺十方諸佛海會諸佛歡喜。又見譽大德行法左取鈴時以手覆五𦙶首橫取之也。正僧正此處不用振鈴。於下閼伽之前用之。

　　第六十四召請印
　　海大德說。內縛舒慧風輪。少屈如鉤。隨誦眞言招之。三誦三招。乃想召請諸尊皆悉雲集。印與儀軌異也。又云。此印眞言通用一切召請。或用三部心眞言印用召請也。三部心者。佛部印內縛二空竝立去風。隨誦眞言召之。眞言曰。唵爾那爾迦翳醯呬娑縛（二合）訶。蓮華部印前印定空入月。慧空召之。眞言曰。唵阿盧力迦翳醯呬娑縛（二合）訶。金剛部印前印慧空入月定空召之。眞言曰。唵縛日囉怒（漢音）力迦翳醯呬娑縛（二合）訶。意大德說。同海初說（但云。印當額）。而無三部心印。私云。初通用印同儀軌文。又儀軌中亦有可用部心之文。玄法寺兩卷儀軌注云。或三部心請。而爛脫本無此注文。權僧正大和上說。慧和上說同海說也。珍和上說。但用鉤印召請諸尊。自餘三印不用。謂索等三也。別記云。內縛舒慧風。少屈如鉤。七誦明。風與訶召之。私云。玄法寺兩卷儀軌鉤眞言注云。索鎖鈴除障不動。正僧正說。金剛鉤印。內縛二風鉤（不說三部心印。但云。鉤眞言終加四字明以爲鉤索鎖鈴）。

　　第六十五索印。
　　海大德說。以前鉤印二風屈相跓也。意大德說同（但云。二風相跓令圓。又云。眞言在文）。權僧正大和上說。慧和上說同海說也。別記亦同。

　　第六十六鎖印
　　海大德說。用前轉法輪印。印末降下戾反於內。印末向上二風竝立。指面向胸三誦。想令諸尊圓住（私云。二風字誤。可云二空。是記者誤）。意大德說同（但云。以慧空懸定以印當胸。又云。眞言在文。私云。此說印相合作用也）。權僧正大和上說。慧和上說同海說也（大和上釋。意說好矣）。別記亦同。

　　第六十七鈴印
　　海大德說。定拳安腰慧舒五輪引垂向下。四輪猶如鈴管（旋令圓形）。空入管中猶如鈴子。三誦三振。想令聖衆歡喜。師說云。此鉤索鎖鈴卽四攝菩薩也。卽鉤召索引鎖住鈴喜以此四字對四菩薩也。意大德說。定拳安腰。慧手散開令圓。向下左右振之。用金剛界鈴眞言也。權僧正大和上說。慧和上說同海說也（但云。振時上下其印）。別記亦同。私云。見大和上見行之法。左手五輪覆提鈴首而執。卽以鈴口居安左腰股側。初召請前。用法同前。後發遣前。左手執鈴。壇上一振卽安。又於壇上香盤之外（行者方）。內鈴外杵安之。又索鎖鈴眞言在別（私云。出不動法別用眞言中也）。索眞言曰（文云。二羽內縛。二風竪峰。如寶形相）。眞言曰。曩莫三曼多沒馱（引）南（引）係係摩賀播奢（二合）鉢羅（二合）娑勞那哩也（二合）薩埵馱暏微謨訶迦怛他蘖多地目吃底（二合）儞（入）佐多娑嚩（二合）賀（引）鎖眞言曰（反內縛二空指交竝竪。反前轉法輪印也。同於意說）。曩莫三曼多縛日羅（二合）赦吽（引）滿馱滿馱野。冒吒冒吒野。嚩日嚕（二合）那婆（二合）吠。薩嚩怛囉（二合）鉢羅（二合）底賀帝。婆嚩（二合）賀（引）鈴眞言曰（左手作拳置腰左。右手五輪皆垂鈴形振之）。唵嚩日羅（二合）健吒覩使也（二合）斛（引入）。
　　正僧正不用索等三印。

    第六十八遣除從魔印
　　海大德說。卽不動尊辟除印。儀式如常也。二手作刀。左鞘右刀一度轉動。以刀入鞘安左膝上。三誦。次拔出刀引至額上。左三度轉。辟除諸尊俱來一切從魔。次右三轉結界。次印上方。次印下方。次印五處。謂額左肩左膝右膝右肩。次一轉動以刀入鞘安左膝上。次不解印印心。次印額上。次至頂上前後動振三遍散之。意大德說同。權僧正大和上說。慧和上說。但作刀印相。不用儀式。珍和上說。但以刀鞘安心。以刀三轉辟除不作結界。別記云。不動辟除以劍三左轉。正僧正說。次不動立身印卽火輪印也。定慧二拳側著諸輪節。仰二風跓當於心前。三度上下。想成迦樓羅炎。次以不動印作除遣從魔法。印相同珍和上。

　　第六十九示三昧耶印
　　海大德說。用前入佛三昧耶印眞言也。師說云。辟除從魔已畢。速可修示三昧耶。所以者何。辟除從魔之時。還恐聖衆隨被辟除故速可示三昧耶。故聖衆顧本誓不得還去。更垂眷留。意大德說。前三昧耶印眞言是也。權僧正大和上說。慧珍兩和上說同海說也。別記同意說也。正僧正說同意說也。然於此次用振鈴法。左手執鈴安居腰（亦執其頸。亦執其首。若執頸時當於五胡之處四胡之間取之）。右手執杵三度抽擲。次左三轉辟除。次右三轉結界。次印上方。次印下方。次印五處。次安於胸。次以左鈴左肩當於耳邊。五遍振之。次胸次額各三遍振之。次以杵鈴安本處也。金剛界中又云。初左肩上三振。次於額前三振。自餘同此中說。
　　      錍。
　　      三  股。
　　輪    杵    鈴    行  者。
　　      螺。
　　      獨  股。

　　第七十閼伽印。
　　海大德說。虛心合掌。開散掌作掬。二空屈橫安掌。與常閼伽印別也。當心三誦。次第其印當頂獻之（佛部）。次當額獻之（蓮華部）。次當心獻之（金剛部）。然欲獻閼伽之時。左手執閼伽器。右手作三股印。誦不動明王二十五遍。或二十一遍。加持其水獻之。若無閼伽結印獻之。大師記云。先以左手執閼伽器。右手結不動尊刀印加持其水二十一遍。然後二手作八葉蓮華印（卽蓮華座印是也）。於此八葉華手安置水器。誦眞言了。先置頂上獻之（佛部）。次下置額上獻之（蓮華部）。次下置心上獻之（金剛部）。蓮華座印二地二空各相合。餘六輪開竪是也。意大德說。若無水器用印。二手仰少屈之。以空置風頭。下六指相合近著之。是器相也（但無加持及獻法也）。權僧正大和上說。慧和上說同大師記（但大和上釋。或時二手仰。各屈風以空捻之。以置閼伽器也）。珍和上說。二手竝仰。各以風著火背。各以空著風根以居水器。別記云。略同大師說（但云。奉諸善逝者。用彼無垢身。兼加希願）。私云。三部獻法出經及疏。正僧正說。如儀軌中。想三部諸尊。又觀身中三重曼荼羅隨意啓白（云云）。或有頌云。以此本清淨水。洗浴聖者無垢身。唯願本尊以本願。願垂哀愍受閼伽。若無閼伽之時以此運心而供養之。其印螺印。虛心合掌以風紱空。若有器者用飮食印。

　　第七十一蓮華座印。
　　海大德說。結蓮華座印誦不動明。加持華座二十一遍。先淨除自身三障。加持自身。然後誦華座眞言。如常奉獻三部（謂頂額心。如前儀式）。又云。華座眞言注云而作是言者。謂唱善來尊者。以本願故。而來降赴。願垂加持。起大慈悲。唯垂納受之偈（私云。本私記云經注。意大德說。注在儀軌。今見在軌。故知本私文誤）。意大德說同（但獻三部處云。置額獻佛部。置心獻蓮華部。置臍獻金剛部）。權僧正大和上說。慧珍兩和上說。印相獻法竝同海及意說。但無淨除自障加持自身之說（大和上釋華座眞言曰。注云除障者有二義。一於心蓮淨除三障。二事蓮除障難者又釋華座眞言注云而作是言。此注本無師說。而昔私注云。竊疑此處可有偈頌。今聽唱偈之說自然冥合）。別記同海說也（但云。華印當心以不動明加持。次誦華座明安三處獻三部。）。正僧正說。蓮華座印如常也。但於此次用不動示位印以不動刀印。左安腰以右印示尊位（准世間主客禮想之。）。一示毘盧遮那佛位。二示寶幢佛位。三示華開敷佛位。四示阿彌陀佛位。五示天鼓雷音佛位。六示普賢菩薩位。七示文殊師利菩薩位。八示觀世音菩薩位。九示彌勒菩薩位。十示五髻文殊菩薩位。十一示除蓋障菩薩位。十二示地藏菩薩位。十三示虛空藏菩薩位。十四示釋迦文佛及一切世天等位。上十四位各各一度指而示之。但至釋迦及世天位唯總一度橫引投之（從左引右。仲神大德云。昔珍和上於豊樂院流星修法時供養法中以右拳申屈頭指。數度指曼荼羅楨面。又眞曉十禪師於相應寺亦作此印。今疑何印。安然以諮權僧正大和上。大和上答云。他處眞言有此印也。睿山二說未見此印。他記云。示位印也）。

　　第七十二轉大日身作執金剛身印。
　　海大德說。先以●字安於頂上。黃色。乃想轉身作金剛薩埵。次金剛種子遍布諸支分。金剛種子者●字也。布諸支分者以●字安心上。白色。此字布心之時。遍布一切支分。卽同執金剛也（師說云。由布心故。遍支分故）。其印用五股印或用三股印。如是布字了卽誦眞言。用印五處（師說云。額上右肩上左肩上心上喉上是爲五處。私云。此五處各同金剛智尊勝儀軌。私云。高野云。吽總縛別。云云）。意大德說同（但云。三股印。謂軍荼利三𦙶印。內縛二火合立。二風少屈立二火後。二空押二水叉上是也）。權僧正大和上說。慧和上說同海說也（但云。五古印。外縛五古印也）。珍和上說亦同（私云。嚩字布心成執金剛。次頂安欠。出第七卷）。正僧正說。次金剛手五𦙶三𦙶亦得。加持五處（云云）。

　　第七十三遍身被甲印。
　　海大德說。此一印明大師不傳。此處。以前金剛甲印眞言印五處也。大師記云。被服甲者。虛心合掌。以風著火背。而如前迴之。眞言同前甲明。意大德說同海本說（無大師記說也）。權僧正大和上說。慧和上說。此處用前被甲印明。珍和上說。此處不用被甲印明。別記云。次執金剛結外縛五股印安心。想縛字在心欠字在頂。作此觀了三誦明五處加持。想自身同金剛薩埵。卽結前被甲印五處加持。想遍身被金剛甲胄。正僧正說。被甲（云云）。

　　第七十四怖魔印。
　　海大德說。二手金剛拳。左拳安腰。右拳舒風安頭（橫安）。三誦。次至頂上左轉辟除。右轉結界。次印五處。勿印上下方也。又樣如前印舒頭指。指眉間三遍。又樣文云。慧拳舒風輪加持於白毫際者。師說云。慧手作金剛拳。竝舒風空橫安眉間三誦。次至頂左轉辟除。右轉結界。次印五處。不印上下方也。意大德說同前第三樣（無初二說）。權僧正大和上說。慧和上說同海後二樣也（無第一說。同第三說。云風空相捻。橫安白毫間也）。珍和上說同第二樣。（但云。舒慧風指額白毫間。嚬眉如毘俱胝形。又云。此處辟除亦得）別記云。定拳安腰。慧拳舒空風。頭相捻。安白毫處三誦明。迴眼顧視頂上。左轉三遍。次右轉三遍。次五處加持能摧伏諸大魔。正僧正說。慧拳舒風加眉間。聚眉怒眼如毘俱胝形。

　　第七十五難堪忍大界印。
　　海大德說。用前難堪忍印。文云。藏密散水輪旋轉指十方者。師說云。准前如來藏印。唯散開二水輪。此印全同前無堪忍印。但眞言各別耳。以印擧頂上左三轉辟除。右三轉結界。次印上方。次印下方。次印五處。是名結大界。持十方國能令堅住。意大德說。虛合散水用同前說。權僧正大和上說。慧和上說同海說也（但儀軌次云略說眞言者是前印明中小呪耳）。珍和上說。如來藏印。虛心合掌。屈二風輪著二空上。立二水地而徐開之。次辟除時稍舒二水立之（不云結界。）。別記云。次難堪忍（又名無能勝。又名無堪忍）。如來藏印。虛心合掌。斜屈十輪。二水舒開當心誦明。左右轉各三遍。次印上下。次四處加持。正僧正說。大結界虛心合掌。二風屈入掌。二水散立。二地少屈。用印儀式如不動尊結印。又有略眞言（云云）。私云。玄法寺爛脫兩卷儀軌略說眞言曰。注云。此眞言者可用隨師口。在別用。

　　第七十六四方四大護印
　　海大德說。以下第六會也（是初也）。第一東方無畏結護印。先於東方門中央觀作華臺。此華臺上觀安●嚩字（種子）此嚩字光。轉成無畏結護者也。其身金色。著妙白衣。面現少忿怒相。手持檀荼。檀荼者謂棒也（之毛止）。觀了結印。內縛二火竝直立而相合之也。當額三誦大界略說眞言。次印上方。次印下方。次印五處（以下四大護者同用難堪忍眞言。唯印種子各別）。第二北方壞諸怖結護印。先於北方門中央觀安華臺。此華臺上觀安●博字。此●博字轉成壞諸怖結護者。其身素色。著潔白衣。手持竭伽。竭伽者謂劍也（●竭●伽）。觀了結前大慧刀。三誦火界。略說眞言。辟除結界上下五處如前（大慧刀印在九方便中）。第三西方難降伏結護印。先於西方門中央觀安●索字。此索字轉成難降伏結護者。其身如無憂華之色（此間深紫之色。蜀葵花色）。著朱色衣。面現微笑而在圓光之中。亦觀大衆之形（謂西方衆）。觀了結前如來索印。三誦前略說眞言。辟除結界上下五處如前（如來索印在三十二印中也）。第四南方無堪忍結界印。先於南方門中央觀安●含●欠二字。此唅欠字轉成無堪忍結護者。其色黑色。著玄黑衣。面現毘俱胝眉而有浪文。首戴髮髻之冠。光照衆生之界。手持檀荼。觀了三誦前無堪忍眞言。辟除結界上下五處如前（無堪忍眞言在供養會終）。私云。此私記文。第一無畏結護文中辟除結界脫也。第三難降伏結護文中手所持印無也。第四無堪忍結護文中云三誦前無堪忍明誤也。然大日經難降伏結護者持竭伽也。而儀軌中不出故傳者不導耳。又大日經第四無勝結護者以●染字爲種子也。而儀軌中出唅欠字故傳者直用耳。此唅欠字卽前無堪忍明中種子字也。今檢儀軌文云。
　　四方四大護  無畏壞諸怖。
　　難降伏者    無堪忍普護。
　　藏印水甲合  散舒二風輪。
　　法幢高峯觀  哀愍無餘衆。
　　而古今傳者不釋藏印水甲合等一偈文也。准惟謹傳無畏三藏三卷儀軌四大護外更用無堪忍印而普護之。此一偈文所說印相恐是彼中普護印也。更問明師（云云）。准今見經作懺（二合）字。疏中乞懺（二合）字。然則梵●字是歟。意大德說同。權僧正大和上說。慧珍兩和上說同海說也（但第一印中云。左右各三轉。次上下五處。第四印中云。結前無堪忍印三誦前無堪忍眞言也）。別記云。次四方四大護。東方無畏內縛竪二火。頭相拄當心。想嚩字在彼方。變成無畏結護者。手持檀荼卽誦明。左右各三轉上下五處加持。北方懷諸怖金剛合掌。屈二風捻二空頭。想門中有博字變成壞諸怖結護者。手持竭伽。作此觀了誦明。辟除結界護身同前。西方難降伏護。內縛申二風。稍屈頭相拄。同前索印當心。想門中有索字。轉成難降伏者。微笑而觀衆會。作此觀了誦明。法則同前。南方難堪忍普護（又名無勝結護者）。結前難堪忍印（此印與文少異。今暫依師傳也）。當心。想門中有含欠二字轉成無勝結護者。手持檀荼依此觀了誦明。法則同前（已上四箇印皆用無堪忍小呪也）。正僧正說。大界後云。次無堪忍印。次四大護印。無堪忍印者。准前大界印。二火如鉤入內。首屈合之舒二風也。餘指准上。四大護印者如前。此無堪忍印與前所出無堪忍印異也（私云。四印在前無堪忍印處也）。

    第七十七門門置二守護神印
　　海大德說。此是無能相向二守護者也。初帝釋方安二守護。第一以無能守護安東方。先慧手作金剛拳。舒於風指。橫當於心。次定手作金剛拳。先擧於頂而捧上之。乍捧乃舒五輪如相擬勢。卽誦眞言三遍。想成不可越守護。觀了安東門左方。第二以相對守護安東門右方。先定手作金剛拳。舒風橫當心上。次慧作金剛拳。先擧於頂而捧上之。乍捧乃舒五輪如相擊勢。卽誦眞言三遍。觀成相向守護。觀了安東門右方。次夜叉方安二守護。第一以無能守護安北門左方。先慧手作金剛拳。舒風橫當於心。次定手作金剛拳。捧頂乃舒五輪。儀式猶如東門左方觀法。乃至但安北門左方第二以相對守護安北門西方。先定手作拳。乃至猶如東門右方觀法。但安北門西方。次龍方安二守護。第一以無能守護安西門左方。儀式如前觀法。第二以相對守護安西門右方。儀式如前觀法。次焰摩方安二守護。第一以不可越守護安南門左方。儀式如前觀法。第二以相向守護安南門右方。儀式如前觀法。無能亦名不可越守護。亦名難勝金剛。意大德說同（但東門無能中云。定手作忿怒拳。又如相擬勢。中云齊首。又無眞言三遍等說。又相對中云定手准前）。權僧正大和上說。慧珍兩和上說同海說也（但慧和上說。左手舒掌臂安頂側也。右手舒風著心）。珍和上說。隨胸手印向其面也。謂右手安胸。自面向右也。左手安胸自面向左也。私云。對受之時。擧上之手。五輪著舒。當胸之指橫覆當心也。曼荼羅中亦同此樣。別記云。次無能守護（又名不可越守護。須置門門左方）。左手舒五輪擧臂。至頂側。右手作拳舒風。當心竪之。卽誦明頂散。次相向守護（在門門右方）。其印同無能守護。但左右互用爲異。卽誦明頂散。正僧正說。無能勝三昧爲拳擧翼輪開。智拳心舒風。如相擬勢也。相向守護擧慧拳狀如相擊勢也。

　　第七十八獻閼伽印。
　　海大德說。印相眞言奉獻儀式竝同前說。但於此處不用加持。意大德說同。權僧正大和上說。慧和上說同海說也。珍和上說。此處閼伽不用。別記云。次閼伽同前。或云。此處不用。正僧正說。此處不說閼伽法也。

　　第七十九塗香印。
　　海大德說。慧手五輪手末擧上。直竪向外也。定手竪握慧手腕下。三誦獻之。大和上記云。塗香印者。慧手五輪仰直竪也。定手仰執持慧腕是也（獻時儀式如前。獻三部法謂頂額心。乃至五供亦同此式）。意大德說同（但云以印擧額）。權僧正大和上說。慧珍兩和上說同海說也。別記云。慧手五輪直竪。掌向外。以定手握慧腕頂散。正僧正說同海本說（但云。定手覆握慧腕。又云。水輪爲佛部。火輪爲蓮華部。風輪爲金剛部。從此三輪流出塗香雲海。供養三部諸尊觀之。私云。大師遺風以定四輪承慧腕下。空輪著握之。靈巖等傳以定四輪覆慧腕上空輪著下握之。今正僧正所傳同之）。

　　第八十華鬘印。
　　海大德說。先仰二手。十輪內叉成峯。二空著二風側。與大海印相似。師說云。印指端相叉。掌峻成峯（謂指端高而腕低是也）。是以與大海印爲異。當心三誦供之。又云。大和上記云。華鬘印唯仰定慧掌。四指內叉。二頭指端平而相叉。以二空加二風側。擧印供之。地水火指尚端峻也（是口傳也）。意大德說同（但大和上記相叉云相跓）。權僧正大和上說。慧和上說同海師說（但云。以二風端側相跓。而無大師記文）。珍和上說同。別記云。內縛開掌仰上。舒二風頭相拄頂散。正僧正說同海本說（但云。風側拄爲異。又云。叉指是華形。如掬華勢也）。

　　第八十一焚香印。
　　海大德說。二手各拳仰拳舒二風。其端少開不相跓也。二火二水二地掌內直立。背相著也。以二空著風側三遍供之。意大德說同（但不相跓云相跓）。權僧正大和上說。慧和上說同海說也。珍和上說亦同（但云。三誦明右三轉。是烟義也）。別記同海說也。正僧正說同海說也（但云。風端拄合。又云。二風是烟也）。

　　第八十二飮食印。
　　海大德說。二手甲相合。二掌作掏。二空押二風上節。如鉢四形（同地印）。三誦供之。意大德說同（但風上節云風根）。權僧正大和上說。慧珍兩和上說同海說也。別記云。定慧仰舒竝稍屈。如鉢器。二空入掌是盛物之相也。頂散。正僧正說同海說也。

　　第八十三燈明印。
　　海大德說。定手作金剛拳按腰。慧手作金剛拳。火直立也。風著火背也。風端當火第三節上押之。空押火中節文也。三誦。當右耳肩上下振之三度。如振鈴勢。其印相如燈焰勢。以上五供若諸天於心上供之。若諸菩薩置額上供之。若諸佛置頂上供之。意大德說同（但空押火中節。文云火空甲端合）。權僧正大和上說。慧和上說。慧拳唯舒火輪（用式同海說也）。珍和上說。慧拳唯舒火輪。以空押火中節（用式同海說也）。別記云。慧拳舒火輪直立。定拳安腰。慧火細振三度。擧頂側頂散。正僧正說。慧拳立火。以空著火下文。運想無邊到一一諸佛前光明爲佛事。三遍振轉之。想火炎形也。

　　第八十四普供養印。
　　海大德說。金剛合掌。安頂三誦。運心如常。又云。文云毘盧遮那位者。行者以五字等莊嚴自身故乃同於大日如來。故云毘盧遮那位。言五字者前阿字等（私云。文云。毘盧遮那位及行者所居皆有海會）。衆圍遶。端嚴位。此則於大日位及行者位海會圍遶。而今釋中以行者爲大日身（云云）。意大德說同（但無釋文。又云。以金剛合掌安頂。亦額）。權僧正大和上說。慧珍兩和上說同海說也（但無釋文）。別記云。金剛合掌當心。想二火頭有●欠字。從字流出種種供具。猶如如來果報所感。而滿法界供養海會。頂散（私云。青龍寺三卷云。於印上想一寶蓮華。華上想普通種子字檢字。亦從此字流種種供養。流出作金色）。正僧正說同海印相（但云。凡上一一言印上運心想遍法界）。而供三部諸尊塵刹聖衆。又觀身中三重曼荼羅。自上徐引印致下運想之。又想印上有一一種子字。從字流出一一供具光明。

　　第八十五大悲曼荼羅讃王印。
　　海大德說。用普印（謂金剛合掌也）。意大德說同。權僧正大和上說。慧珍兩和上說同海說也。別記云。大讃（金剛合掌）。私云。見大和上見行之法唯用大日小讃。其小讃本但是口傳。未見經文。然玄法寺爛脫兩卷儀軌此小讃。又其大讃出大日經第七卷中及金剛頂四卷六卷本。經竝皆唐翻。今玄法寺兩卷三卷儀軌出其梵文。慈覺大師傳其詠曲。又於小讃亦有慈覺大師及珍和上竝正僧正三家詠曲。讃岐守說慈覺大師此處傳大日小讃也。但珍和上以此小讃爲法身讃。更加報身應身二讃傳三身讃。並有曲調（云云）。正僧正說。用法身讃。或四智讃。或吉慶讃。隨用其一。次啓謝如軌。次結三十二嚴身印明（云云）。此正僧正觀曼荼羅結四重印。次修召請。結界五供讃等後結嚴身之印。故於此次結三十二印。

　　毘盧遮那讃（從海大德及權僧正大和上傳）。
　　●薩●嚩●尾也（二合）。●比●婆●嚩●訖羅（二合）●訖里（二合）也●素●蘖●哆●地●鉢●帝●爾（而以反）●曩●怛𡃤（二合）●馱●覩●迦●摩●訶●攞●佐●尾●嚕●左●曩●曩●謨●娑都●諦。
　　權僧正大和上說。珍和上說。謨字恭敬之聲呼之。玄法寺爛脫本云。
　　薩嚩尾也（二合）比婆（去）嚩吃囉（二合）吃哩（二合）也素薩多地跛底爾曩（二合）怛𡃤（二合）馱𡃤（二合）馱堵迦摩賀囉惹尾嚕左曩（引）曩謨窣覩（二合）帝（此略讃也。大讃在別）。
　　青龍寺三卷本云。應以清雅音歌詠而讃曰。
　　薩嚩尾野（二合）鼻婆（去）嚩仡羅（二合引）仡哩（二合）野（一切善生種）素（引）誐哆地（引）鉢帝爾（慈以反）娜（二妙用體無牙）怛𡃤（二合引）馱都加摩賀囉（引）惹（三界如大）吠（微明反）盧佐曩曩謨（引）素都（二合）帝（遍照我頂禮）。
　　攝大儀軌云。次誦吉慶伽他句。眞言曰。
　　嚩日羅（二合）薩怛嚩（二合）僧（思孕反）誐囉（二合）賀嚩日囉（二合）囉怛曩（二合）摩弩怛嚂（二合）縛日羅磨誐野捺（三）嚩日羅（二合）羯磨迦嚕婆嚩。
　　大日經持誦次第儀云。金剛歌詠偈曰。
　　金剛薩埵攝受故  爲得無上金剛寶。
　　金剛言詞歌詠故  願成金剛勝事業。
　　（私云。此讃梵語漢翻竝出金剛頂經三四六卷本中）惟謹本云。次陳五讃（一讃佛。二讃法。三讃僧。四讃普賢。五讃金剛手）。次出五讃梵語（具如別行。更不出之）。私檢蘇悉地儀軌云。讃嘆佛德。次法及僧。次觀自在。金剛菩薩等。
　　歎佛德。
　　大悲護世尊  導師備衆藝。
　　無邊功德海  我今頭面禮。
　　次歎法。
　　離欲清淨法  能除諸惡趣。
　　眞寂第一義  稽首依法住。
　　次歎僧。
　　善獲解脫道  妙住諸覺地。
　　無等良福田  我今歸命是。
　　次歎觀自在。
　　諸佛大吉祥  圓備於尊德。
　　號名觀自在  歸依常寂默。
　　次歎執金剛。
　　大力奇忿怒  成就六明王。
　　調伏難降者  歸依執金剛。
　　先所歸命諸大菩薩如欲讃歎隨意依經而讃歎之。及餘本尊時欲讃者亦應讃歎。私云。此中佛法僧讃讃佛部也。觀自在讃讃蓮華部。執金剛讃讃金剛部。若欲讃歎佛部使者不動尊讃出不動祕法三卷中云。
　　曩麼薩婆母馱菩地薩埵嚩（二合）喃薩婆怛𡀩（二合）僧句素弭哆鼻枳惹（二合）囉始吠那謨素覩帝莎嚩（二合）訶。
　　降三世讃出蘇悉地儀軌下云（小讃也）。
　　歸依金剛首  摧伏諸魔者。
　　具普賢衆行  無邊功德海。
　  住是本有身  無始無終寂。
　　妙用施諸願  調魔滅三毒。
　　改劫故修行  極救諸有情。
　　令超生死輪  從凡入佛地。
　　若欲讃釋迦牟尼可用佛本行經偈。若欲讃四大菩薩可求一切菩薩讃。若欲讃一切世天可用天龍八部讃（如別行）。中台大日。第一重三部。第二重諸菩薩。第三重釋迦尊普世天。總讃上首大綱略足。若別修一尊法之時各用其讃。靈巖大次第云。
　　薩嚩尾野（二合）鼻婆（去）嚩仡囉（二合引）仡哩（二合）野（一切善生種）素（引）誐哆地（引）鉢帝爾（慈以反）娜（二妙用體無岸）怛𡃤（二合引）馱覩迦摩賀囉（引）惹（引）（三界如大王）吠（微閉反）盧佐曩曩謨（引）素覩（二合）帝（遍照我頂禮）。
　　蘇悉地經云。供養既了。應起誠心讃歎於佛。次歎法僧。次歎觀自在。次歎明王大威金剛。伽他曰。
　　大慈救世尊  普達一切智。
　　福持功德海  我今稽首禮。
　　眞如捨摩法  能淨貪嗔毒。
　　善除諸惡趣  我今稽首禮。
　　得法解脫僧  善住諸覺地。
　　勝上福德田  我今稽首禮。
　　大悲觀自在  一切佛讃歎。
　　能生種種福  我今稽首禮。
　　大力忿怒身  善哉持明王。
　　降伏難伏者  我今稽首禮。
　　作是虔誠讃佛菩薩。又復合掌起慇重心讃餘諸佛菩薩相好功德。其讃歎文應用諸佛菩薩所說歎偈。不應自在。經文次有懺悔發心迴向發願。次禮本尊。次執數珠（云云）。

胎藏大法對受記第三。
　　安然記。

　　第八十六一切佛心印.
　　海大德說。以下第二會佛部也（是第一重上方中也）。一切佛心印。亦名遍知印。佛坐道樹下持此降四魔。故名遍知印。用歸命合掌誦下文一切佛心眞言也。大和上說云。遍知印者謂一切諸佛印。名爲遍知印。卽普印也。卽儀軌云。一切佛心眞言是也。意大德說同大和上記。權僧正大和上說。慧和上說同海說也。珍和上說。用火印作二拳。二風端相拄也。或用普印亦得。別記云。次須觀造三重曼荼羅。次如來曼荼羅（如文）。次遍智金剛。或云。三角火印（私云。玄法寺爛脫兩卷儀軌云。用普印）。正僧正說同海說也（但云。凡八葉如來自證所爲。爲化一切出一切佛位。卽遍智位也。第一）。

　　第八十七伽耶迦葉優樓頻螺迦葉印。
　　海大德說。用前梵篋印當心上。三誦下文一切聲聞眞言也。誦了以伽耶迦葉安一切佛心右也。以優樓頻螺安一切佛心左也。此印亦名普印。是一切聲聞普遍印。故名普印也何故此二聲聞安此院耶。師說云。表一切聖人互爲眷屬。此二聲聞儀軌所不說也。意大德說。無此二迦葉。權僧正大和上說。慧和上說同海說也（但云。二聲聞義喩如普賢觀音等遍在一切處也）。珍和上說同海印相。別記云。無二迦葉。正僧正說。此處不說二迦葉也。私云。此二迦葉本是釋迦生身眷屬。經疏諸軌此處不說。竊疑天竺曼荼羅中以此院近釋迦院故。繪匠便書而已。

　　第八十八虛空眼印。
　　海大德說。虛心合掌。二地少開散之。二風開著二火背也。二空竝直竪也。名佛眼印。三誦頂散。意大德說同（但二地少開散云散立）。權僧正大和上說。慧珍兩和上說同海說也（但大和上釋。或處云。作笑眼相也。是五眼義也。二風中間爲二眼。二火中間爲一眼。二水中間爲一眼。二地中間爲一眼合爲五眼也）。別記印相同海說也（但注云。是五眼印）。正僧正說。印及用法如常。常者如高野和上說。以印五處了。次拭右目左目右眉左眉。次擧額皆如摩之。印末向左右或著目目上用之（第二）。

　　第八十九金剛眼印。
　　海大德說。次金剛眼印。前印二地合直竪也。二風少屈不著火也。是名金剛眼印。意大德說。無此印。權僧正大和上說。慧珍兩和上說。無此金剛眼印。別記亦無此一印。正僧正說。亦無此一印。

　　第九十七俱胝菩薩印。
　　海大德說。用普印誦一切菩薩眞言也。意大德說。無此印。權僧正大和上說。慧珍兩和上說同海說也（但珍和上說。凡儀軌中菩薩若無印眼者可通用此印）。別記云。金剛合掌頂散（用一切菩薩眞言）。

　　第九十一大勇猛菩薩印。
　　第九十二大安樂不空三昧耶菩薩印。
　　海大德說。此二菩薩亦用普印一切菩薩眞言也。一切菩薩皆入此內用同印眞言。師說云。以上八印沒金剛眼出寶珠印。是如來曼荼羅也。私云。此如來曼荼羅者准經及疏。是遍知。壇今儀軌中有遍知印。七俱胝印。大勇猛印。大安樂印。摩尼珠印。合五印也。加二迦葉及金剛眼故云八印。若沒金剛眼印亦須沒於二迦葉印。又於師說不傳珠印。理須用於一切菩薩普印而已。意大德說。無大勇猛大安樂二印。有一切菩薩普印。權僧正大和上說同海本說。別記云。次大勇猛菩薩金剛合掌（用上眞言）。師說云。凡於無印眞言皆用通印及一切菩薩明。次大安樂菩薩印眞言同前（已上八印一切佛心部）。正僧正說。七俱胝印。大勇猛印。大安樂印。三尊印一切菩薩同海說也（但云。一切諸佛無印眞言。用一切佛心印眞言。一切菩薩無印言。亦用普通掌一切菩薩心眞言或云。七俱胝根本印。二地二水交入掌。二火竪合。屈二風著火背。二空著風側。眞言如軌第三四五六七私疑別軌）。

　　第九十三觀自在菩薩印。
　　海大德說。以下第三會蓮華部也。是第一重右方中也。次觀自在菩薩印（部主也）用蓮華印（開敷蓮華印）。意大德說同（但云八葉）。權僧正大和上說。慧珍兩和上說同海說也。別記亦同。正僧正說亦同海說（第一）。

　　第九十四馬頭明王印。
　　海大德說。虛心合掌。二水屈入月。二風屈入月。二指各勿著背也。二空竝直竪也。三誦頂散。師說云。此明王是蓮華部明王也。蓮華部中以此明王用一切作業加持也。胎藏界中以不動明王用一切辨事加持。金剛界中以降三世明王用一切辨事加持（云云）。意大德說同（但云。二空直竝竪云。去風如麥許。此印右下白處次也）。權僧正大和上說。慧珍兩和上說。印相同海說也（但云。此等諸尊次第如儀軌眞言次第也）。私云。玄法寺兩卷儀軌此部眞言初觀自在二多羅尊。三毘俱胝。四大勢至五持名稱。六白處尊。七馬頭尊。八地藏尊。然曼荼羅文列。觀自在（一）馬頭（二）大明白身（三）多羅（四）觀自在（五）毘俱胝（六）大勢至（七）蓮華部發生（八）寂留明（九）大吉祥明（十）大吉祥大明（十一）如意輪（十二）耶輸陀羅妃（十三）卒都婆吉祥（十四）大隨求（十五）白處尊（十六）大吉變（十七）水吉祥（十八）不空羂索（十九）豐財（二十）白身觀自在（二十一）披葉衣（二十二）大名稱（二十三）合二十三尊。又印相中多羅印（一）毘俱胝印（二）得大勢（三）耶輸妃（四）白處尊（五）馬頭（六）地藏（七）而於部主初觀自在唯說座印。不說手印。是故傳者加部主印亦以馬頭。一說安上如曼荼羅次第也。一說安下如說印契次第也。眞言隨印次第說也。別記印相同海說也（但云。二空與風少許相去。又以此印安八尊中第七。意同說印次第也。正僧正說。印相及次第同別記也。第七）。

　　第九十五一切菩薩印
　　海大德說。用普印誦菩薩通眞言也。此一印在大師。記文。意大德說中無此印。權僧正大和上說。慧珍兩和上說中無此印別記亦無。正僧正說亦無此印。

　　第九十六多羅尊印。
　　海大德說。多羅卽阿彌陀之姉妹也。內縛二風直立。端相跓。二空直竪著二風側三誦。意大德說。內縛空風竪。權僧正大和上說。慧珍兩和上說同海說也。別記云。內縛申二風二空相雙竪也。正僧正說同海說也（第二）。

    第九十七毘俱胝印。
　　海大德說。前印進力二指第二節相叉。右押左。以是與前印爲異也。意大德說。用前印風叉。權僧正大和上說。慧珍兩和上說同海也。別記云。不改前多羅印。二風端相叉。以右押左。正僧正說同海說也（第三）。

　　第九十八大勢至印。
　　海大德說。虛心合掌令普圓。如未開蓮華。意大德說。虛心合掌。權僧正大和上說。慧珍兩和上說同海說也。別記云。虛心合掌。未開蓮華印。正僧正說同海說也（第四）。

　　第九十九耶輸陀羅印。
　　海大德說。內縛五股。唯二水入月。相背不相叉。文云。明妃住其側號持名稱者。者謂得大勢側也。又次文云。密印准明王上擧風輪屈者。明王謂馬頭明王也。上擧屈者謂舒二頭指竪火背上作鉤令不著中指背也。私云。所言文云者。儀軌中耶輸陀羅作印文也。意大德說。內縛空風入月。屈風跓空第二節背上左右。不相著。權僧正大和上說。慧珍兩和上說同海說也。別記云。虛心合掌。屈二水入。開二風斜屈。近火背勿相著。正僧正說同海說也（第五）。

　　第一百白處尊印。
　　海大德說。卽觀音母也。虛心合掌。二空入月。二水相背。各入掌也。意大德說。虛合空風入月。又此次說馬頭印。權僧正大和上說。慧珍兩和上說同海說也。別記云。虛心合掌。二水二空屈入月中。正僧正說同海說也（但云同勢至移空水入月。第六）。

　　第百一地藏菩薩印
　　海大德說。是第三院九菩薩中第五菩薩也。內縛地水空。各竝合竪也（此印與經不同。意大德說同）。權僧正大和上說。慧和上說同海說也。珍和上說用鉢印。二空持二地下節。別記云。內縛二空二水二地竝竪（已上蓮華部了）。私云。今儀軌中不說十四菩薩印眞言也。可用前記此部一切菩薩印也。但其眞言可用前記佛部一切菩薩眞言（更問）。正僧正說同珍和上（第八）。又云。諸菩薩奉教者用普通掌（云云）。次結金剛手院諸尊印也。

　　第百二文殊師利菩薩印
　　海大德說。以下第八會也。上釋十三大會中文殊會也。是第三重上方上院中也。虛心合掌。二地如本。二水入月相叉。二火屈押二水叉上。二空直立押二火上。二風屈押二空端。如大慧刀印勢。此印與儀軌不同也。意大德說。虛心合掌。火付水上。屈風捻空。又說。虛合水火入月。相結屈風。付空如鉤。權僧正大和上說。慧和上說同海說也。珍和上說。虛心合掌。二地入立二水之下。二火少屈。與二水端齊。二風屈捻二空之端。是青蓮華印。別記云。虛心合掌。二水二火叉入月。二風屈捻二空頭。正僧正說。合掌火加水上。風空如●字。地入水下縮合（第一）。珍和上別記如此。正僧正印相二手背相合也。

　　第百三光網菩薩印。
　　海大德說。慧拳安腰。定拳屈風。每誦娑嚩訶召之三度。文云。寶冠持寶印者。尊手執物。非手印也（私云有疑）。意大德說同。又說。定同前說。但立空押火。權僧正說。慧珍兩和上說同海說也（但無釋文）。別記云。定手作拳申風。稍屈如鉤。擧身側與肩齊。慧手作拳安腰。定手與訶招。正僧正說同海說也（但不云召。第二）。

　　第百四無垢光菩薩印。
　　海大德說。慧手同前。定五輪直竪。少屈向外。每誦眞言三遍動召。此印與經不同。文云左蓮無垢光青蓮而未敷者。尊手執物。非手印也。次文云前印舒微屈者。正是無垢光菩薩印也。意大德說同。（但定手五輪直竪。立如蓮葉）權僧正大和上說。慧珍兩和上說同海說也（但云。慧和上云。之印頂側與訶召之）。別記云。定手舒五輪。各頭微屈。擧頭側與訶招。慧手同前。正僧正說同海本說（但不云召。第三）。

　　第百五計設儞印。
　　海大德說。從此以下至召請童子是五使也。此五使者下有五奉教者也。文云計設儞持刀慧拳竪風火者。定拳安腰。慧作刀印動之。謂立火風以空押地水甲。大和上記云。先舒右手作拳舒火風合直竪竝也。空捻亦竪相竝也。意大德說同海本說（但慧作刀印向外動之）。權僧正大和上說。慧珍兩和上說同海本說（但大和上釋與訶召之）。別記云。已下五尊是文殊使者也。印相同海本說（但云。擧頂邊每誦明振刀印）。正僧正說。慧奉舒風火。是刀印也。佛菩薩半手印時。其半手拳仰安股上。若天等按腰（第四）。私云。玄法寺爛脫兩卷儀軌云。計設儞持刀慧拳地水竪。

　　第百六烏波計設儞印。
　　海大德說。定手同前。慧手作拳。風指直立。以空押地水火三甲上。每誦眞言動之。文云。前拳火輪戟是也（私疑。風指字誤。可作火字。引文證故）。意大德說同（但云。立火卽引軌文說之）。權僧正大和上說。慧和上說同海說也（但云。立火以空押餘三輪甲上。與訶召之）。珍和上說亦同。別記云。定手同前。慧拳舒火直竪。以空押三輪甲。擧頂側與訶搖（戟印）。正僧正說。慧拳立火（第五）。

　　第百七地慧菩薩印。
　　海大德說。右拳按腰。左手以空押火風甲端。直立地水相竝也。每誦眞言上下其印動之三度。意大德說同。權僧正大和上說。慧珍兩和上說同海說也（但慧和上云。與訶三遍上下）。別記云。印相同海說也（但云。直樹頂側與訶三度上下幢印）。正僧正說。定拳舒地水（第六）。

　　第百八質多羅（二合）童子菩薩印。
　　海大德說。文云右拳風輪杖者。直立風輪勿動。三誦。左拳按腰意大德說同（但云少動）。權僧正大和上說。慧珍兩和上說同海說也。別記印相同海說也。但云。直樹頂側勿令動搖（杖印）。正僧正說同海說也（第七）。

　　第百九召請童子印。
　　海大德說。亦名鉤召童子。文云。召請風爲鉤。右金剛拳舒風作鉤。三遍召之。左手同前。意大德說同。權僧正大和上說。慧珍兩和上說同海說也（但慧和上云與訶召之）。別記云定手同前。慧拳舒風。微屈如鉤。與訶招（鉤印）正僧正說同海說也（但不云召。第八）。

　　第百十五種奉教者初不思議童子印。
　　海大德說。文云。定慧內縛拳。空風竪相合。風屈第三節。風屈第三節者更屈風入掌也。以空並押風上也。是五種中一也。意大德說同（但第三節端合屈之。如鉤空竝之）。權僧正大和上說。慧珍兩和上說同海說也（但慧和上云。此印與儀軌少異也）。別記云。次不可思議童子（是五種奉教者中上首也。攝四人故不說別明印）。內縛舒二風。二空直立。二風頭屈向下。以二空押二風上。此印與文少異。暫依師傳結之（已上文殊部了）。正僧正說。內縛空風並立屈第三節（第九）。次結除蓋障院諸尊印。私云。今儀軌中列二十五菩薩。謂文殊（一）觀自在（二）普賢（三）對面護（四）對護（五）惹耶（六）尾惹耶（七）童女（八）爾多（九）阿波羅爾多（十）光網（十一）寶冠（十二）無垢光（十三）日光明（十四）五髻文殊（十五）烏波髻失儞（十六）奉教諸菩薩（十七）文殊二使者（十八。九）鉤召四奉教（二十。二十一。二十二。二十三。二十四）并鉤召菩薩（二十五）印相唯說十印。文殊（一）光網（二）寶冠（三）無垢光（四）計設儞（五）烏波（六）地慧（七）質多羅童子（八）召請（九）五種奉教不思議童（十）。此中地慧質多羅二菩薩列中無也。眞言但說九明。於十印中無寶冠明。故傳者唯傳有眞言尊九印。然前記文光網印中云。寶冠持寶印者。尊手執物非手印也者。恐問明師。何者列名文中。光網之次列寶冠名說印。文中。光網之次說寶冠印。豈非手印。但眞言中無其明。故傳者作此釋耳。無印明尊可用通法。

　　第百十一除一切蓋障菩薩印。
　　海大德說。以下第九會也（是第三重南方中也）。文云。福智虛心合地水屈入月者。二地二水屈而相背入掌。餘輪勿動。頂上三誦。意大德說同（但空亦入月風火合立如寶形）權僧正大和上說。慧珍兩和上說同海說也。別記亦同。正僧正說。虛心合掌。地水空屈掌。風火如寶形。文云捨二分者謂蓋障菩薩有二使者位也（第一）。

　　第百十二除疑怪菩薩印。
　　海大德說。亦名憍都揭羅菩薩除疑亦云除垢。謂掌斷一切衆生疑怪也。內縛二火直立。屈第三節。意大德說同（但空亦立火如鉤）。權僧正大和上說。慧珍兩和上說同海說也。別記云。內縛申竪二火二空。而火屈第三節。正僧正說。定慧內拳舒火。圓屈第三節。口傳也（第二）。

　　第百十三施無畏菩薩印。
　　海大德說。定拳安腰。慧手直立。與肩齊之向外。意大德說同（但云拳不云齊肩）。權僧正大和上說。慧珍兩和上說同海說也。別記云。定拳安腰。慧手作施無畏。正僧正說同海說也（第三）。

    第百十四除一切惡趣菩薩印。
　　海大德說。定慧同前。唯以慧手舒臂高擧。仰向上爲異。此印與經大同。不同儀軌。意大德說同（但云擧上。又云定慧申合掌者第五曼荼羅若那合掌半手印）。權僧正說。慧珍兩和上說同海說也（但慧和上云此印與文不同。今用師傳）。別記云。同前施無畏但仰掌五輪頭指於身後（此印與文相違今依經文結之）。正僧正說同海說也（第四）。

　　第百十五救護慧菩薩印。
　　海大德說。文云。悲手當在心竪空指向上者。舒慧五輪直而橫覆心上。以掌向身立空向上。定手同前。意大德說同海說。權僧正大和上說。慧珍兩和上說同海說也。別記亦同。正僧正說同海說也（第五）。

　　第百十六大慈生菩薩印。
　　海大德說。文云慧風空持華者。慧火捻空而向外也。餘三輪直立之。定手同前。此印與儀軌不同也。意大德說同（但云如持華勢）。權僧正大和上說。慧珍兩和上說同海說也。別記云。慧手空火相捻。自餘三輪散竪。作持花之勢。定手同前（此印與文少異）。正僧正說。慧手風空相捻。三輪向上竪之（第六）。

　　第百十七悲漩潤菩薩印。
　　海大德說。此菩薩撿圖及梵號未見之也。恐賢護歟。定手同前。慧舒五輪當心屈火。每誦眞言以指於心三度。意大德說同（但不云每誦）。權僧正大和上說。眞珍兩和上說同海說也（但珍和上云。火頭與訶指心）。別記云。定手同前。慧手開掌側覆心上屈火輪而指心（或云。火頭與訶指心）。正僧正說。慧手屈柱心放空竪是也。

　　第百十八除一切熱惱菩薩印。
　　海大德說。定同前也。慧手作與願手。舒五輪末垂降。向外少屈（當膝而不著膝）。別記云。意大德說同。權僧正大和上說。慧珍兩和上說同海說也。別記云。慧手舒五輪。端向下作施願之勢。空手同前。想從掌中流甘露水除一切衆生熱惱。正僧正說。慧手作與願形（第八）。

　　第百十九不思議慧菩薩印。
　　海大德說。定手同前。慧手作施無畏印。唯以風捻空。仰掌當心。文云。以無畏之手空風持珠狀。大和上記云。師云。慧作無畏印。以風捻空。先印先安心上仰掌。然後移此印當右肩。向外直立也（師云者大唐師也）。又云。五使者五奉教者。每一使者有一奉教者。此奉教者作屈膝承音告之形也。私云。此釋可在文殊院中。此院無五使者等文故。意大德說同大師記。權僧正大和上說。慧和上說同海說也（但云作持殊勢）。珍和上說同海本說。別記云。慧手仰掌安心前。風空頭相撮。作持珠之勢誦明卽移印向面於外而竪之。定手同前（已上除蓋障部了）。正僧正說。慧手先作施無畏印。次空風相捻。餘輪少屈當心（第九）。次結地藏院諸尊印。私云。今儀軌中列八菩薩。謂除蓋障（一）悲愍慧（二）破惡趣（三）施無畏（四）賢護（五）不思議（六）慈發生（七）折諸熱惱（八）印相中說九印。除蓋障（一）除疑怪（二）施無畏（三）除一切惡趣（四）救護慧（五）大慈生（六）悲漩漍（七）除一切熱惱（八）不思議慧（九）。眞言同九印相。故傳者以救護慧爲悲愍慧。以悲漩漍爲賢護也（已上玄法寺兩卷儀軌上卷印相已了）。

　　第百二十北方地藏尊印。
　　海大德說。以下第十會也（是第二重北方中也）。文云祕密內縛舒散於火輪者。開散二火直立。不相著之。是名旗印。此印如旗故。大和上記云。此印如儀軌。唯二空竝立也。意大德說同海本說。權僧正大和上說。慧珍兩和上說同海本說也（無大和上說）。別記亦同（但云。是旗印）。正僧正說同海本說。

　　第百二十一寶處菩薩印。
　　海大德說。文云慧拳舒三輪寶上三股印者。定拳按腰慧拳空風相捻。地水火三竝開直立也。寶上三股印者手所執物。凡言作持華狀者作此印直立也。言作持珠狀者作此印仰掌安心上也。意大德說同（但云三古印）。權僧正大和上說。慧和上說同海說也。珍和上說。文云寶上三股印者。以右持華印立於眉前。次微屈地水火。仰安心前。是持寶印相（私云。對受之時不屈風上節作之）。別記云。定拳安腰。慧手開掌向外。五輪直竪。而火空相撮作持華之勢。正僧正說。慧拳空風相捻（以空出外押風側）。餘輪散舒當心（第二）。

　　第百二十二寶手菩薩印。
　　海大德說。亦名寶掌菩薩。文云慧拳舒水輪者定手同前慧手以空押地火風甲上。直立水輪向外。是名獨股金剛印。意大德說同。權僧正大和上說。慧和上說同海說也。珍和上說。以地水風握空指直立火。別記云。定手同前。慧拳水直立。以空押三輪。正僧正說同海說也（第三）。

　　第百二十三持地菩薩印。
　　海大德說。文云二手金剛印者前持地印。卽金剛部三昧耶印也。當心三誦。文云持地右寶上者謂地藏右邊也。大和上記云。持地右寶上二手金剛印者。右謂尊右邊也。寶上謂標誌也。金剛印謂金剛部三昧耶印也（私云二手背叉。地空相鉤）。意大德說同海本說。權僧正大和上說。慧珍兩和上說同海本說（但無大師記說）。別記云。前持地印是也。正僧正說。同金剛部三昧耶印當膝三上下（第四）。

　　第百二十四寶印手菩薩印。
　　海大德說。文云五股金剛印者用外縛五股印也。意大德說同。權僧正大和上說。慧珍兩和上說同海說也。別說亦同。正僧正說同海說也（第五）。

　　第百二十五堅固意菩薩印。
　　海大德說。結前五股印。唯以二風改。著二火背上。文云諸輪合者。二地二空各合。總如三股。卽三股印也。意大德說同（但云蓮合。又云空付風根是羯磨金剛印）。權僧正大和上說。慧和上說。此印與軌少異。今案。諸輪合者謂不改離諸輪端。又設竪實合掌。不離各合之輪。一一合之開立也。珍和上說。合掌二火少開。二空大散開之。別記云。竪實合掌。五輪不相離而指間齊分如輪相（已上地藏部了）。正僧正說。蓮華合掌。空勿著風（第六）。次結虛空藏院諸尊印。私云。今儀軌中列九菩薩。地藏（一）日光明（二）堅固心（三）持地（四）寶手（五）寶光明（六）寶手印（七）不空見（八）除一切憂冥（九）印相眞言唯說六種。地藏（一）寶處（二）寶手（三）持地（四）寶印手（五）堅固心（六）。無印明尊可用通法。

　　第百二十六西方虛空藏菩薩印。
　　海大德說。以下第十一會也（是第二重西方上院中也）。文云印形如法教者。同慈氏印移二空入月也。合掌二風屈背。相對一寸許也。以二空竝立二風中。是慈氏印。今但二空屈入月。是爲異也。文云法教者謂大日經也。又樣。先作虛心合掌。二風著二火背也。二空屈入月。是爲正印。又樣。虛心合掌。但以二空入月（有三樣）。意大德說同第三樣（但云以風跓空上節）。權僧正大和上說。慧和上說。合掌屈二風端。向下令相去一寸許也。屈二空入月也。其空稍降而入月也。珍和上說同慧和上。但屈二空指二水根。別記云。虛心合掌。二風屈頭向下。背令相去。二空入月中。正僧正說。合掌二空入月。著水中文。屈二風著二空二甲上（第一）。此尊北有十波羅蜜及金剛藏等十九尊菩薩（云云）。

　　第百二十七虛空無垢菩薩印。
　　海大德說。文云二手作刀印三補吒空捻風者。虛心合掌。二空二風外叉。與儀軌不同也。意大德說。虛合風空相捻令聚。與如來刀印同。權僧正大和上說。慧和上說。虛心合掌。屈二風端。向下以二空捻二風端側。是先說也。又有傍說同海說也。珍和上說。二手各作刀印。次相合而刀相柱。別記云。如前印相。二空捻風頭。正僧正說。金剛合掌。各風加空。定慧平合。是刀印（第二）。

　　第百二十八虛空慧菩薩印。
　　海大德說。文云虛空慧法輪者。轉法輪印是也。意大德說同。權僧正大和上說。慧珍兩和上說同海說也。別記亦同。正僧正說亦同（第三）。

　　第百二十九蓮華手菩薩印。
　　海大德說。此印儀軌無也用歸命合掌（私云。眞言注云普印）。意大德說同。權僧正大和上說。慧和上說同海說也。珍和上說。不說此菩薩印。別記云。金剛合掌（私云。儀軌列名亦無此菩薩名但有眞言）。正僧正說。用歸命合掌。又說。用蓮華印（第四）。

　　第百三十清淨慧菩薩印。
　　海大德說。文云清淨慧商佉者。同前法螺印。當口作吹螺勢也。意大德說同。權僧正大和上說。慧珍兩和上說同海說也。虛心合掌以風絞空背。別記同前螺印。正僧正說。商佉印。但當胸竪勿吹（第五）。

　　第百三十一行慧菩薩印。
　　海大德說。文云行慧敷蓮華者。合掌二地二空各合立也。餘輪少屈同蓮華座印（三輪端不著）。意大德說同（但云蓮印）。權僧正大和上說。慧珍兩和上說同海說也。別記云。八葉蓮華印。正僧正亦同（第六）。

　　第百三十二安住慧菩薩印。
　　海大德說。文云多羅印稍開者。合掌二地屈入月。背相著。餘八輪開散。少凹相去一寸許爲量。是名青蓮華印。今此印開益相青蓮華印也。與儀軌同。又樣。作前多羅尊印。內縛二空二風各合直竪。以空著風。是多羅印。今此印少二風不著爲異。與儀軌及疏不同也。又樣。文云多羅印稍開者。內縛二風舒而立之。是多羅印。今此印改此。唯稍開二風屈成鉤爲異。意大德說同第一樣（但云開蓮印）。權僧正大和上說。慧和上說。有此第一說與第三說。無第二說。珍和上說同慧和上說。別記云。內縛舒二風斜屈。勿頭相著（已上虛空藏部）。正僧正說。同文殊青蓮華印。又說。內縛二風少開。二空著風側（第七）。私云。儀軌此段列三十菩薩。謂虛空藏（一）檀（二）戒（三）忍（四）進（五）禪（六）般若（七）方便（八）願（九）力（十）智（十一）金剛藏王（十二）蘇悉地（十三）金剛針（十四）蘇婆呼（十五）無垢逝（十六）發意轉法輪（十七）生念處（十八）忿怒鉤（十九）不空鉤（二十）千眼觀自在（二十一）曼荼羅（二十二）金剛明王（二十三）金剛將（二十四）軍荼利（二十五）不空金剛（二十六）供養寶（二十七）孔雀明（二十八）一吉羅刹王（二十九）十一面（三十）。印相說一總五印。形如法教總虛空無垢（一）虛空慧（二）清淨慧（三）行慧（四）安住慧（五）。眞言說十九。虛空藏（一）虛空無垢（二）虛空慧（三）蓮華印（四）清淨慧（五）行慧（六）安住慧（七）出現智（八）執蓮華杵（九）檀（十）戒（十一）忍（十二）進（十三）禪（十四）般若（十五）方便（十六）願（十七）力（十八）智（十九）。又眞言注說十二印。蓮華印（一）執蓮華杵（二）十度（三）。又玄法寺爛脫儀軌出現智眞言注云可用身印。又用通印都成說十八印。然曼荼羅西方第二重中以爲二院。虛空藏等至迄千手以爲上院。曼荼羅等至迄十一面以爲下院。而對受中就說眞言次第。虛空藏等七菩薩者以爲第十一會。出現智等十二菩薩以爲第十二會。又別記中就說眞言次第。虛空藏等七菩薩者以爲虛空藏部。出現智與執蓮華杵二菩薩者以爲蘇悉地部。十度菩薩亦爲虛空藏部。此事有疑。當問明師（云云）。無印明尊可用通法。

　　第百三十三出現智菩薩印。
　　海大德說。以下第十二會也。用普印也。亦名蘇悉地羯羅菩薩。意大德說同。權僧正大和上說。慧珍兩和上說同海說也。大和上釋。戒所持儀軌文題師說云虛空藏以下至智波羅蜜是第十一會也。別記云。又名蘇悉地菩薩。金剛合掌。正僧正說同海說也（第一）。私云。可問此尊身印。

　　第百三十四執蓮華杵菩薩印
　　海大德說。普印是也。意大德說同（但此次說曼荼羅菩薩。是大輪菩薩二拳空地相鉤）。權僧正大和上說。慧和上說。此二菩薩儀軌中無也。珍和上不說此二菩薩印。別記云。金剛合掌（已上蘇悉地部）。私云。玄法寺兩卷儀軌執蓮華杵菩薩眞言曰注云普印。同寺爛脫兩卷儀軌出現智菩薩眞言注云。又名蘇悉地菩薩。可用身印。又用通印。但儀軌列名中有蘇悉地羯羅。不云出現智也。至眞言中有出現智眞言。不云蘇悉地也。又列名中不列執蓮華杵。至眞言中有其眞言。阿闍梨等有無之釋自以可知也。正僧正說。用內縛五股印（第二）。次結自在天院諸天印。

　　第百三十五檀波羅蜜菩薩印。
　　海大德說。二手以空端捻火端也左手仰印安右膝上表施他也。右手仰印安於心。上表自持也。先自持。次施他觀了誦眞言（私云。儀軌注云。右仰忍與禪相捻）。意大德說。左如掌。右空火相捻仰之。權僧正大和上說。慧和上說。空捻火。右安膝上左安心上。右表自持左表施他。珍和上同之。別記云。二羽各空火相捻。自餘開立。以左印安心前。以右印仰安右膝上。正僧正不說此十波羅蜜印。以青龍寺三卷。別本儀軌不載此十波羅蜜菩薩故。此正僧正依彼儀軌而稟傳故。

　　第百三十六戒波羅蜜菩薩印。
　　海大德說。文云。內縛竝竪禪智（云云）。當心誦明。意大德說同。權僧正大和上說。慧珍兩和上說同。別記亦同。

　　第百三十七忍波羅蜜菩薩印。
　　海大德說。不改前印。二風直立相跓（私云。儀軌云。內縛進力禪智竪）。意大德說同。權僧正大和上說。慧珍兩和上說同。別記亦同。

　　第百三十八精進波羅蜜菩薩印。
　　海大德說。如前印准二風端析開爲異（私云。儀軌云。准前忍進力析開）。意大德說同。權僧正大和上說。慧珍兩和上說同。別記亦同。

　　第百三十九禪波羅蜜菩薩印。
　　海大德說。此印同定印也。但此印二空端相跓爲異。當心誦明（私云。儀軌云。仰右於左禪智相跓。大和上釋。此定印者。二手右上左下相重定印。）。意大德說同（但云。右上左下。又說。加結跏）。權僧正大和上說。慧珍和上說同。別記亦同。

　　第百四十般若波羅蜜菩薩印。
　　海大德說。作梵篋印當臍誦明（私云。儀軌云。左平舒右覆左上當心）。意大德說同。權僧正大和上說。慧珍兩和上說同。別記云。同前梵篋。

　　第百四十一方便波羅蜜菩薩印。
　　海大德說。二空各安掌上。地水各握空上。二火背相合直立也。二風側端相跓。三誦明了。三度運動（謂前進三度。私云。儀軌云。左慧方握智度右准忍願相背。進力平舒側相跓）。意大德說同（但云。每三誦。又云。名船印）。權僧正大和上說。慧珍兩和上說同（但云。慧和上云如船行貌）。別記印相同海說也（但云。三度右轉船印）。

　　第百四十二願波羅蜜菩薩印。
　　海大德說。慧手直擧。施無畏印。與肩齊之。定拳按腰（私云。儀軌云。右手直竪施無畏）。意大德說同。權僧正大和上說。慧珍兩和上說同。別記亦同。

    第百四十三力波羅蜜菩薩印。
　　海大德說。內縛二空二風二火直立端相合也（私云。儀軌云。准戒印禪智進力忍願竪頭相合）。意大德說同。權僧正大和上說。慧珍兩和上說同。別記云。金剛外縛。申風火相合。二空直竪。

　　第百四十四智波羅蜜菩薩印。
　　海大德說。外縛二地少立。端相叉也。二水如本也。二火立相合也。二風屈跓令圖也。二空如地（私云。外叉作拳檀慧直竪。互交少分。屈進力頭圓。忍願竪相合）。意大德說同（但云。二空合立）。權僧正大和上說。慧和上說。外縛地水如本。二火直合。二風屈令圓也。別記云金剛外縛。申二風頭柱斜屈。如蓮華葉。二火直竪相合（已上虛空藏部）。

　　第百四十五金剛手菩薩印。
　　海大德說。以下第四會也（是第一重方右中也）。用五股金剛印（內縛）。意大德說同。權僧正大和上說。慧珍兩和上說亦同。別記亦同。正僧正亦同（第一）。

　　第百四十六忙莽鷄金剛印（金剛母也）。
　　海大德說。文云亦持竪慧杵者。內縛二火合直立也。二風少屈。當二火背。不相著也。文云。是三股印（私云。儀軌印相注云三股也）。上文又云金剛印圍遶者五股也（私云。儀軌座印中文。非手印也）。意大德說。印相同。權僧正大和上說。慧和上說同海說也。珍和上說亦同（但云。以二空持二水叉上）。別記云名金剛母。內縛舒二火頭相柱。申二風隨火背。猶如三股。正僧正說。合掌地空入掌。餘輪相竝分立。如三股。又云。以空押地甲。作三股形。又云。地空入掌。空著水也（第二）。

　　第百四十七金剛針印。
　　海大德說。文云內拳申風輪者。內縛二風合直立。如獨股形。意大德說同。權僧正大和上說。慧珍兩和上說亦同。別記云。內縛申二風。直竪頭相跓。正僧正說同海說也（但云。外縛。第三）。

　　第百四十八商羯羅印（亦名金剛鎖）。
　　文云四輪背相叉旋轉慧加定者。與前四攝中金剛鎖同也。卽以轉法輪印內戾返也。意大德說同。權僧正大和上說。慧珍兩和上說同（但慧和上說以右空加左空上）。別記云。金剛鎖菩薩（亦名商羯羅菩薩）。同前鎖印。胸前拳竪。正僧正說同海說也（第四）。

　　第百四十九忿怒降三世印。
　　海大德說。師口決云。降三世如月。以月黶月故名月黶。文云二空開持風者。與五股印同。但屈二空各著風根側。故云少不到。火不到者從空第二節少開不令著也。又樣。前印二風持二空各少分離。不相捻著。是忿怒月黶印也（私云。玄法寺兩卷儀軌列名中云忿怒月黶菩薩。印相中云忿怒降三世。眞言中云降三世金剛。注云亦云月黶。爛脫本云。亦云月黶。）。權僧正大和上別記云。降三世金剛名月黶尊。曼荼羅圖中云月黶。大日經有不動與勝三世。是佛部使者。此月黶尊是金剛部忿怒尊也。此尊亦名忿怒降三世也。意大德說同海初說印（但云。義釋云。此尊從佛額毫相生。故爲名也。毫相明淨猶如滿月。故名月壓）。權僧正大和上說。慧和上說同海兩說（但又樣云屈二風近二空首）。珍和上說同海本說。別記云。結內縛五股印。開二空少著風本。正僧正說。內縛五股（注云。經竝釋二風如鉤。捻二空少屈不相著）。口傳云。以定空押慧空背相叉。又云。以空著風。竝舒不相著也。合四樣也（第五）。

　　第百五十一切持金剛印。
　　海大德說。前持地印當心也。諸金剛者金剛部。一切金剛。金剛部諸尊皆通用此印也。意大德說同（私云。儀軌印相中云諸金剛杵地。但無諸金剛印）。權僧正大和上說。慧和上說同海說也。珍和上說亦同。又云。或用半金剛印。右手作三股印。別記云。一切持金剛菩薩同前持地印（私云。儀軌列名中無一切持金剛菩薩）。正僧正說同海說（第六）。
　　第百五十一金剛拳印。
　　海大德說。內縛二空竝立擧右肩上。作將嗔打之勢。意大德說同。權僧正大和上說。慧和上說同海說也（但云。擧右肩側上。以目視左方）。珍和上說同海說也。別記云。次金剛拳菩薩（亦名金剛槌菩薩）。內縛申竪二空。竝樹二臂。至頂右邊而作怒毆之勢。正僧正說。內縛舒上二羽於左耳上。面少傾右。如打物狀。

　　第百五十二一切奉教金剛菩薩印。
　　海大德說。內縛當心。意大德說同（但云。大師記金剛拳菩薩次云一切奉教金剛內縛是也。一切無別印。金剛用普印。眞言用一切金剛眞言也）。金剛部有七種通印。一定慧內縛。二風竝立。二肘竝合。名槌印。二定慧內縛。二風直立相合。名棒印。三如前印火輪相跓。屈第三節。名刀印。四如前印二火交少屈如弓。名弓印。五如前印。二火直交。名箭印。六如前印二火立合。二風開屈。當火背不著。名戟印。七內縛二風·直屈相跓。名索印（亦名輪印。竝用）。一切無別印。金剛等隨用此印。佛部蓮華部普印。用金剛合掌。權僧正大和上說。慧和上說。內縛二空竝立當心。又云。金剛手以下至此奉教金剛八印是第四會金剛手部。而師說中不說以下三印（一忿怒軍吒利。二忿怒俱摩羅三。烏蒭沙摩）。珍和上說亦同。別記一切奉教金剛。內縛申二空當心（已上金剛手部了）。正僧正說。內縛申二風。屈合上節。二空竝立。

　　第百五十三忿怒軍吒利印。
　　海大德說。用普印。意大德說。無此印。

　　第百五十四忿迅俱摩羅印。
　　海大德說。亦名金剛童子。用普印（文云慧杵定無畏者形也）。意大德說。無此印。

　　第百五十五烏蒭沙摩印。
　　海大德說。用普印。意大德說。無此印。權僧正大和上說中無此三印。別記亦無。正僧正說。凡金剛有六印。一內縛立火名棒印。二三准上印交立火爲弓箭印。左火弓形。右火箭形。四以部母印開立風。如戟形。五內縛申合風。圓屈右空押左空。六以上印卽爲輪印。諸金剛諸奉教無印者隨用此六中一印。次結般若菩薩院諸尊印。私云。今儀軌中列二十七金剛。發生金剛部（一）金剛釼（二）手持金剛（三）金剛薩埵（四）持金剛鋒（五）金剛拳（六）忿怒月黶（七）無垢持金剛（八）金剛牢持（九）忿怒持金剛（十）無邊超越（十一）金剛鎖（十二）持金剛（十三）住無戲論（十四）金剛持論（十五）金剛銳（十六）適悅持金剛（十七）金剛牙（十八）離戲論（十九）持妙金剛（二十）持金剛利（二十一）部母忙莽鷄（二十二）次雜印相亦有諸金剛（二十三）忿怒軍吒利（二十四）忿迅俱摩羅（二十五）烏蒭沙摩（二十六）奉教等金剛（二十七）。印相中說六印。忙莽鷄（一）金剛針（二）商羯羅（三）忿怒降三世（四）諸金剛（五）金剛拳（六）。眞言中說八眞言。金剛手（一）忙莽鷄（二）金剛針（三）金剛鎖（四）降三世（五）一切持金剛（六）金剛拳（七）一切奉教（八）。海大德說。最後三印竝是通印。准諸院例無印明尊可用通法故。慧和上傳。權僧正大和上時更不說彼三印。故珍和上及正僧正亦不說此三印。

胎藏大法對受記第四。
　　安然記。

　　第百五十六般若菩薩印。
　　海大德說。以下第五會也（是第一重西方中也）。用梵篋印卽用六波羅蜜第六眞言也。或用大慧刀印。玄大德說。同二印。權僧正大和大和上說。慧和上說同海說也。珍和上說同。別記云。同前梵篋印。正僧正說。用梵篋印。

　　第百五十七不動尊印。
　　海大德說。文云光焰火界印者。慧手以空押水火甲。地風直立也。定手五輪舒而開散諸輪少屈。以慧風端指定手掌。當心三誦。右三輪成結界。左三輪成解界。或用前刀印。儀式如前。唯右三轉結界。左三轉解界。文云風輪與火壇雜者。疏中用刀印也。大和上記云。西方持金剛院云。風輪與火俱者。風壇與火壇雜也。<img2390_002>是也。一目而諦觀者。只表第一義空。其二目俱開爲善（私云。開一目者出疏。閉一目者出不動尊祕法三卷之上卷也。大和上釋有云。半目謂半開左目皆開右目）。意大德說同海本說。無或說。權僧正大和上說。慧和上說同海說也。珍和上說。右手作拳舒風也。左手五輪開散也。以右右風指左掌也。側而安左方也。別記云。定手散舒。五輪覆左胸前。慧手以空押水火甲。地風申竪。以慧風頭指定掌。若欲辟除結界左右三轉。正僧正說。般若之後。次降三世五股印也（第二）。次不動尊。若持印欲布字作之。十九轉成身（私云。攝大儀軌不動。文云。十九種子。降三世文云。種子百八轉其降三世。卽下勝三世也。其百八轉出瑜祇經。此前安降三世。出惟謹本。第三）。

　　第百五十八勝三世印。
　　海大德說。五股金剛印。玄大德說同。權僧正大和上說。慧和上說。內縛五股印。又樣。用金剛界中降三世印。大和上釋。是世所言降三世是也。珍和上說同海說也。別記同慧和上兩說。正僧正說同海說也（第五）。

　　第百五十九大威德金剛印。
　　海大德說。此印有三。一根本印。二心印。三心中心印。內縛二火直立合。是根本印。此印二風少屈。當二火背。少不相著。是心印也。此印二風火開立。稍去二火。是心中心印也。玄大德說。同第一印。無後二印。權僧正大和上說。慧和上說。此處只用根本印。珍和上說同。別記云。亦名閻摩德伽。內縛舒二火頭相柱（已上般若部）。正僧正說同慧和上說（第四）。次結四方四大護印（如前）。次結釋迦諸尊印。私云。今儀軌中列名眞言竝說四尊。般若菩薩（一）不動尊（二）勝三世（三）大威德（四）印相唯一。說不動印。而正僧正不動尊前加降三世。曼荼羅中中安般若菩薩。其南吽迦羅。其南不動尊。般若尊北大威德。大威德北勝三世也。此等四明王出惟謹本。然大日經但有二尊。以不動尊。及勝三世而爲佛部使者。又轉字輪品中第一重外安四方四大護。故正僧正允經文矣。

　　第百六十釋迦牟尼佛印。
　　海大德說。以下第七會也（是第二重上方下院中也）。海大德說。用前舒印左手執袈角。右手安左手上不相叉。仰安心前。舒印如前（云云）。文云智手吉祥印（空持火）者。二手各空火端相捻令火背直也。各令火風少屈也。各地直立也。慧印向外當嬭也。定手仰安心上。是名吉祥印。此一印不正。前舒印爲正。玄大德說鉢印（但云。左申仰安心。右空火捻向外。名說法印左名鉢印）。權僧正大和上說。慧和上說同海說也。珍和上說。初印同海說也。又樣亦同海。又樣。但定手五輪平舒。仰安心前。是正說法之相。別記云。同前鉢印（執袈裟端如定印也）。稠上人云。珍和上云。二手各空水相捻。以慧覆定。法身印也。空火相捻覆報身印也。空風相捻亦覆。應身印也。是釋迦三身印也。正僧正說同海。吉祥印是應身說法相也。上印相合爲報身說法相也。上印相反。定慧火申立。而合之。以空押火側爲法身說法相也（第一）。

　　第百六十一遍知眼印。
　　海大德說。世尊右遍知眼。亦名能寂母。即釋迦母也。此中能寂母名遍知眼。非前遍知印也。以非一切佛遍知故也。其印內縛二火直立也。二風少屈當二火背。不相著也。文云。內縛申水屈風在火背一麥不相到者。金輪佛頂印（私云。是眞言曰注文）。意大德說。同印相。權僧正大和上說。慧和上說同海說也。珍和上說亦同海說。但二空入月。二地少屈。端相柱也。別記云。遍知眼亦名能寂母。釋迦母。又名佛眼佛母。內縛申二火頭相柱。開二風加火背。不相到一麥許。正僧正說。是金輪佛頂印。又云。合掌屈風申合。以二空捻風側。出青龍寺三卷別本（第二）。

　　第百六十二毫相明印。
　　海大德說。文云慧拳置眉間（風指）者。言風指者。慧手作金剛拳。風節稍出指眉間也。與前毫相印同。定拳按腰（私云。眞言中說印相之文。又言前者三十二相好印中也）。意大德說同（但云。安眉間也。）。權僧正大和上說慧和上說同海說也（但云。向身指之）。珍和上說同。別記云。定手安腰。慧拳以風中節指白毫處。正僧正說同海說也（但云。拳面向左少向外。第三）。

    第百六十三一切諸佛頂印。
　　海大德說。慧手五輪末聚合。以合安頂也。定拳安腰。意大德說同。權僧正大和上說。慧和上說同海說也（但云以合倒安頂上。又大和上釋。一切諸佛頂應是通名也）。珍和上說同。別記云。定手同前。慧手五輪聚集。以印倒安頂上。正僧正說同海說也（第四）。

　　第百六十四白傘蓋佛頂印。
　　海大德說。身色眞金覆定業如蓋也。慧手作拳申風跓定掌中也。定五輪下垂也。慧風爲竿。定手爲蓋也。意大德說同（但定掌云。開指各一寸許也。又慧拳云。大指在外拳也。又云。以印安心）。權僧正大和上說。慧珍兩和上說同。別記云。慧拳竪風。定手垂五輪如蓋。以慧風頭指定掌。正僧正說同海說也（第五）。

　　第百六十五勝佛頂印。
　　海大德說。身色金色印。三補吒大慧刀印。虛心合掌。風空如大慧刀印。意大德說同。權僧正大和上說。慧和上說同海說也。又樣。定拳安腰。右手刀印。珍和上說。同海本說。別記云。虛心合掌。屈二風捻空頭。正僧正說同海說也（第六）。

　　第百六十六最勝佛頂印。
　　海大德說。身色淺黃。用轉法印。意大德說同。權僧正大和上說。慧珍兩和上說同。別記亦同。正僧正說亦同（第七）。

　　第百六十七光聚佛頂印。
　　海大德說。身色淺白。內縛二火合立也。二風少屈著火側上。二空竝直立也。意大德說同（但云。前佛頂印）。權僧正大和上說。慧和上說。如前佛頂印（私言。云前者三十二印中也）。珍和上說同慧和上說。別記云。內縛舒二火。直竪頭相柱。舒二風斜屈。隨火背二空直竪。正僧正說同海說也（但云。以地水不叉背之爲異。第八）。

　　第百六十八除障佛頂印。
　　海大德說。身色白色。文云捨除智成拳內縛白。風輪屈如鉤者。有二印樣。一云。慧羽作拳屈風作鉤。是名半印。定拳按腰。二云。內縛申慧風作鉤。故文云內縛也。五佛頂略頌云。白傘惹耶（勝佛頂）尾惹耶（最勝佛頂）帝殊多羅（光聚佛頂）尾吉羅娜（除障佛頂。亦云捨除。亦云摧碎佛頂。私云。是尊勝佛頂。故善無畏尊勝儀軌云尊勝佛頂。亦名除障佛頂也）。意大德說。同二印（無頌釋。但第二印云。但二空以右押左絞入。又作半印如文殊召請印）。權僧正大和上說。亦同二印（無頌釋）。別記同第一印（無第二印）。正僧正說。同第一印（無第二印第九）。

　　第百六十九廣大發生佛頂印。
　　海大德說。恐是大轉輪佛頂也。文云同前蓮華印者。與安住慧菩薩印同也。非青蓮華印也。卽是前觀音開敷蓮華印也。意大德說同（私云。安住慧有三印。初印。合掌二地屈入月。背相著。八輪開敷。少凹相去一寸許。是名青蓮華印。今此印開益於青蓮華印。云云）。前觀音印直是開敷蓮華印。故若前觀音印。不同安住慧印。若同安住慧印非前觀音印。恐觀音印。權僧正大和上說。慧和上說。廣生佛頂用蓮華開敷。珍和上說同慧和上說。別記云。用前八葉蓮華印。正僧正說。同慧和上說（第十）。

　　第百七十極廣生佛頂印。
　　海大德說。是高佛頂也。文云五智金剛印者。前五股金剛印是也。意大德說同（直云如文）。權僧正大和上說。慧和上說。發生佛頂內縛五股印也。珍和上亦同。正僧正說。同慧和上說（第十一）。

　　第百七十一無量音聲佛頂印。
　　海大德說。身色赤色。文云卽前商佉印者。前法螺印是也。意大德說同。權僧正大和上說。慧和上說同。珍和上說亦同。別記云。同前商佉印。以二風絞空也。正僧正亦同（第十二）。

　　第百七十二聲聞衆印。
　　海大德說。文云梵夾爲標幟（在左）者。以梵夾印安左腰側。意大德說同（但云。安左脇側）。權僧正大和上說。慧珍兩和上說亦同。別記云。皆用梵夾印。以印安身左。是一切聲聞通印也。正僧正說亦同（第十三）。

　　第百七十三緣覺衆印。
　　海大德說。文云內縛竪火輪圓滿錫杖相者。內縛二火端相跓令圓。如錫杖圓輪形。意大德說同。權僧正大和上說。慧珍兩和上說同。別記云。內縛申二火。頭相柱圓團。如錫杖頭。是一切緣覺通印也。正僧正說同（第十四）。

    第百七十四無能勝印。
　　海大德說。文云明王智持蓮（風空捻火屈）定掌外向舒（高於頭）者。慧手作執蓮華印當右嬭上向外也（空火相捻令火背直）。定手申掌高擧於首向外也。師說云。執蓮華印者。空火相捻。餘輪散舒。如執蓮華形。以此印安心上。儀軌不同也。意大德說同（但慧手文注下云空風想捻。屈火垂掌中也。若以火捻空與文云空捻火屈少異）。權僧正大和上說。慧和上說。舒定臂開掌向外至頂上也。慧手風空相捻。以火近掌。仰安心上。珍和上說。定手同。慧和上說。但慧拳舒風。仰安心前。別記云。定手舒五輪竝奢摩他臂（翻定也。而擧頂外。慧手風空相捻。火輪屈臨掌。地水直竪。仰安心前）。正僧正說同海說也（但云定掌向外不云擧首。第十五）。

　　第百七十五無能勝妃印。
　　海大德說。文云內縛二空如鉤者。內縛屈二空上節竝立也。空與風相離。如大張口。是名勝大口。謂內縛二空竝立。少屈如鉤。與風少開去也。其間是口。意大德說同（但云。與風極開去也）。權僧正大和上說。慧珍兩和上說亦同。別記云。內縛二空。屈上節竝竪。作開口之勢（已上釋迦部）正僧正說。同海說也（第十六）。
　　次結文殊院諸尊印。私云。今儀軌中列三十八衆。釋迦（一）虛空藏（二）觀自在（三）無能勝（四）妃（五）如來寶（六）毫相（七）大轉輪（八）光聚（九）無量音聲（十）如來悲（十一）愍（十二）慈（十三）白傘蓋（十四）勝佛頂（十五）最勝（十六）高佛頂（十七）摧碎（十八）如來舌（十九）語（二十）笑（二十一）礫底（二十二）旃檀辟支佛（二十三）多摩羅（二十四）目連（二十五）須菩提（二十六）迦葉（二十七）舍利弗（二十八）如來喜（二十九）捨（三十）牙（三十一）輪輻辟支佛（三十二）寶輻（三十三）狗絺（三十四）阿難（三十五）迦旃（三十六）憂波離（三十七）智供養（三十八）。
　　眞言說十六明。釋迦（一）遍知眼（二）毫相（三）一切諸佛頂（四）白傘（五）勝頂（六）最勝（七）光聚（八）除障（九）廣生（十）發生（十一）無量音聲（十二）聲聞衆（十三）緣覺衆（十四）無能勝（十五）妃（十六）。
　　大日經中釋迦院內無別慈悲喜捨舌語笑牙等也。義釋第六。天竺圖中第一重內。遍知印院列之。攝大儀軌以前三十印安遍知院。而今儀軌安釋迦院。凡玄法寺法全和上諸本儀軌竝會經疏及以攝大儀軌。竝加天竺曼荼羅位列入諸院故爾而已。然後經疏攝大儀軌及惟謹本。皆以相好安遍知院。三部眷屬爲第一重。文殊。除蓋。地藏。空藏。四菩薩院爲第二重。釋迦世天爲第三重。而曼荼羅於第二重上方分爲二院。釋迦爲下。文殊爲上。又第二重下方亦爲二院。空藏爲上金剛爲下。今儀軌中文殊壇云。次東第三院。釋迦壇云。次往第三院。下方二院合爲一段。又十三大會中虛空藏。次有蘇悉地眷屬。至此段中有出現智執蓮華杵。傳者分此以爲一會。又大日經云。次往第二院。疏釋盡第一重已。次往第三重中釋迦院故云第二。若准此釋今以釋迦爲第三院。乃允經也。唯以文殊爲第三院。似違經也。應是見曼荼羅文殊以爲上方第三院也。又此中列慈悲喜捨舌語牙笑寶等。竝無印明。前三十二印中有舌語牙印相。彼是大日法身相好。此是釋迦生身相好。然准義釋諸相好尊竝天女形各持標幟。義准可謂用第一重一切普通印明。生法雖異相好同故。

　　第百七十六自在天印。
　　海大德說。以下第十三會也（是第三重東北方淨居衆下有五天。卽五淨居天是也。以下天部雜衆也）。初自在天印（亦名大自在）。文云自在思惟手（側頭就手）者。慧手五輪少<img 2390_003>也。低右頰而令受於掌。少不著頰。定拳按腰。與儀軌不同也。頭少右低受之。是思惟物義也。但文云就手。師說云少不著頰。是以爲異。意大德說同。權僧正大和上說。慧和上說。以慧手承右頰。是思惟之相。案儀軌文勿以手著頰。珍和上說同。別記云。定拳安腰。慧手申五輪受頰。而作思惟之相（私云。儀軌注云。就手而云。案文勿着。疑是別儀軌歟）。正僧正。慧手承己頰（第一）。

　　第百七十七普華天子印。
　　海大德說。定拳按腰。慧手直立。以風押火背。以空著心（當心）以掌向內。內者左方也。文云普華風火差（火入胸前側）者。風火差者。以風橫叉火背上也。火入胸前側者。左爲內右爲外。掌向左爲入也（風止火止差。安左以與。或云。左以與。火之胸乃前爾入天側。曾皮仁天與）。意大德說同。但差字訓云。（已止奈利）僧權正大和上說。慧和上說。以印側立胸前（字訓亦同）。珍和上說同。別記云。定手同前。慧手五輪直申。以風加火背。以印側立心前。正僧正說同海說也（但以風火差戾爲異。第二）。

　　第百七十八光鬘天子印。
　　海大德說。文云光鬘空在掌者。慧五輪直舒立向外也。以空橫安掌也。定拳按腰。意大德說同（但慧印云。以印向心上）。權僧正大和上說。慧珍兩和上說同。別記云。定手同前。慧手舒五輪。直臂擧頭邊。以空安掌。正僧正說同海說（第三）。

　　第百七十九滿意天子印。
　　海大德說。文云滿意空風華者。前印慧手空風作執華印向外（空風相捻）。是持華印。意大德說同權僧正大和上說。慧珍兩和上說同。別記云。定手同前。慧手風空相捻。作持華之勢。正僧正說同海說也（第四）。

　　第百八十遍音天子印。
　　海大德說。文云遍音空加水火風以掩耳者。定手同前。慧手由五輪。空水兩端相捻。以火風掩右耳。與儀軌不同也。又依疏并儀軌文。二手作此印掩左右兩耳也（已上五淨居竟）。意大德說。同疏軌說（但此印云。以空水相捻之端捻左右兩耳）。權僧正大和上說。慧珍兩和上說。同海本說。別記云。定手同前。慧手風空相捻。以印掩右耳（已上五淨居衆）。正僧正說。空加水上掩耳門（第五）。私云。今儀軌中列名印相眞言竝說五也。

　　第百八十一火仙印。
　　海大德說。次東南方火仙。文云火天空在掌者。慧掌向外直立。以空安掌。屈風隨誦召之。是火天印。與疏不同。文云心置三角印慧珠定操形掌印定持杖者。心置三角印者。仰左手安胸上。火空相跓也。慧珠者。慧手持念珠也。定操形者。定手持瓶。是名操形。形者水瓶也。掌印者。慧手作施無畏也。定持杖者。定手持仙杖也。三點灰爲標者。諸外道等以灰塗身。故以灰爲標也。又列名中言間錯者人名也。奉教者大仙府君也。五岳中之一也。亦名判官。在東岳也。天竺無也。但於此間以義翻而安之。玄大德說。印相同。權僧正大和上說。慧珍兩和上說同（但云。與訶召之）。別記云。定拳安腰。慧手申五輪向外。竪空安掌。正僧正說。同海說也（第六）。

　　第百八十二火天后印。
　　海大德說。定拳按腰。慧手不改火天印。少屈風上節（分立）不召。以爲別也。玄大德說。火天妃印同火天。又云。有云。火后妃印。左空風捻安腰。右向外以風召之。權僧正大和上說。慧和上說。以前火天印直立空。少屈風。珍和上說同。別記云。定慧同前。但慧手舒空直竪。風屈如鉤。正僧正說。慧空著地第一節也（第七）。

　　第百八十三嚩思仙印。
　　海大德說。嚩思者婆藪仙也。以下有五大仙也。文云嚩思等仙印空持地二節（下二）者。此印是諸天印。非嚩思仙印也。以空押地下背節。三指竝直立。是諸仙通印。定拳按腰。次不改前印。唯開申風。是嚩思仙印。玄大德說同。但云。五仙總印。一切諸仙印。右以空持水第二節。若別作者。右空持地第二節。先開風（一）次開火（二）次開水（三）次與地少相離（四）次皆散（五）。此五仙印竝向外。又云。珍和上云。五仙印以空付地（一）次付水（二）次付火（三）次付風（四）次散空（五）。又其受法弟子康大德云。以空付水五仙總印。權僧正大和上說。慧和上說。以空押地內中節。餘三直立。是諸仙通印。次以此印餘三開立。是嚩思仙印（大和上釋地少低私云。此記有疑。故可如別記及下釋文。謂空押地內中節。而風與三輪相去立是也。珍和上說同）。別記云。嚩斯仙（又名嚩藪）慧手作施無畏竪臂。以空押地內方中節。而風與三輪相去立。定手同前。正僧正說。慧空著水中文（第八）。

　　第百八十四訶趺哩仙印。
　　海大德說。不改前印唯開立火。以爲別也。玄大德說同。權僧正大和上說。慧珍兩和上說同（大和上釋。應是開火仰立掌背方）。別記云。阿趺哩仙印。慧手如前。而火轉散立。定手同前（私云。疏中云阿底哩與仙。而海大德云阿底哩仙。大和上云阿失哩仙。又列名中云阿底哩與仙。而兩說皆云阿底哩與之仙也。恐是可言阿底哩與仙。此五仙名疏及梵號并曼荼羅竝皆不同）。正僧正說慧空著風中文（第九）。

　　第百八十五喬答摩仙印。
　　海大德說。瞿曇仙異名也。不改前印唯開散水。以爲別也。玄大德說同。權僧正大和上說。慧珍兩和上說同。大和上釋。亦可水少仰掌背方。別記云。驕答摩瞿曇印相亦同。正僧正說。慧空著火中文（第十）。

　　第百八十六蘖栗伽仙印。
　　海大德說。阿諸羅仙異名也。不改前印唯五輪皆開散面向外。以爲別（已上五佛仙竟）。玄大德說。開地（私云。爛脫本云。嚩斯仙亦名嚩藪仙。阿趺哩仙亦名阿底哩與仙。驕答摩仙亦名瞿曇蘖栗仙。亦名阿詣羅仙）。權僧正大和上說。慧和上說。如前印亦散立地輪（大和上釋。從初如次空風火水地一一開立。是說善也。私云。故知前嚩思記文誤歟）。又說云。儀軌列五仙。此中缺一仙。亦不說明。案儀軌意第五仙印五輪開立。案曼荼羅圖有其眞言。大師說云。用諸仙通印眞言亦得。大和上釋。祕密曼荼羅品自有五仙。可以爲正。私云。案疏說云。五指次第開之。可謂空風火水地開爲五印。別記云。慧手如前。而地輪散立。定手如前。撿偈文列五大仙。而此處有四仙。闕一仙。亦不說眞言。但業記文云。第五印者。五輪皆散舒。又云。坐位曼荼羅中有彼眞言。今師云。於諸仙普通眞言亦得（已上東南仙衆）。正僧正說。同嚩斯印。又云。直立慧掌誦上五仙明。是總印（第十一）。
　　私云。儀軌云。嚩思等仙印空持地二節（下二）。次第開敷遍（先開頭指）。此文意嚩思仙印。空持地二節（下二節）。未開是也。次阿詣羅仙印開頭指。次瞿曇仙印開中指也。次阿底哩仙印開無名指。次毘哩瞿仙印開小指也。若准師說可言空持地二節（下二）。是總印也。次開風指是嚩思仙印。次開火指是阿底哩印。次開水指是瞿曇印。次開地指是阿詣羅印。次開空指是毘哩瞿印。與疏稍別。可問明師。

　　第百八十七增長天王印。
　　海大德說。二手五輪各申開散之。定手向外慧手向內。二火相鉤如索形也。二風直立動之。如相召之狀。餘六輪少屈也。玄大德說同。權僧正大和上說。慧珍兩和上說同。別記云。亦羽各舒立五輪。以右押左。背著二火。相鉤如繩。餘輪少屈。二風與訶招之。正僧正說。如儀軌（私云。在青龍本。第十三）。
　　又珍和上別說。四天王印以帝釋印。炎王印。水天印。多聞印如方用之。

　　第百八十八焰魔王印。
　　海大德說。文云焰魔定慧合地風雙入月（空屈至火）者。合掌二地二風相背入月。二空從二風上超之相跓。二火內第三節側。玄大德說。同權僧正大和上說。慧珍兩和上說同。別記云。虛心合掌。二地二風屈入月。二空自風上。越指火中節。正僧正說。檀拏印。合掌地風入月。

　　第百八十九死王印。
　　海大德說。用普印。玄大德說同（私云。儀軌不說印相）。權僧正大和上說。慧和上說同海說也。珍和上說。此印未分明。是五道大神名賁識神（私云。爛脫本云。死王眞言曰）。（二名后）若爾應是死後。又經及疏有焰王後及死後。今儀軌文列名中云死后妃圍遶。印相中云焰魔妃后鐸。慧手垂五輪。猶如健吒相。故知前死王者是死后也。別記云。死王金剛合掌。正僧正說。死（云云。第十五）。

    第百九十七母印
　　海大德說。有七姊妹定拳按腰。慧拳空直立。先安頂上。次去於頂作打物之勢。是七母鎚印。玄大德說。定拳立空名鎚印。用法同海說。慧拳安腰。私云。次暗夜神印。記云。慧手同前。故可慧拳安腰。權僧正大和上說。慧和上說。慧拳安腰。定拳分立空。先安頂。次去頂。作打物之勢。珍和上說。同許（私云。儀軌云。七母三昧拳抽空竪鎚印。故同此說）。別記云。閻摩姉妹有七母。慧拳安腰。定拳空直立。先安心。次擧頂外（此一印用七母眞言亦用之）。正僧正說同海說（但云當心。第十六）。

　　第百九十一暗夜神印。
　　海大德說。疏云。閻摩王侍后也。文云暗夜三昧拳風火竝皆申者。慧手同前。定手作拳。火風申而少屈也。以空著風側也。玄大德說同。權僧正大和上說。慧和上說。定拳申風火。慧拳安腰。珍和上說同。別記亦同。正僧正說。如儀軌（云云）（第十七）。

　　第百九十二焰魔妃后鐸印。
　　文云慧手垂五輪猶如健吒相者。慧手開散垂下也。以空當於掌中懸之。如鐸子之形。然後振之。同前鈴印。定拳按腰。健吒者鐸也。儀軌不說眞言。撿圖樣云。焰魔法王后眞言曰。曩莫三曼多沒馱南焰謎娑嚩（二合）訶。玄大德說同（但云。用前鈴印）。權僧正大和上說。慧珍兩和上說同海。別記云。慧手申五輪向下。猶如鐸。定拳安腰。軌中不說明。今用坐位中眞言。閻謎娑嚩（二合）賀（加歸命）。正僧正說如軌（云云）（第十八）。

　　第百九十三奉教官印。
　　海大德說。用金剛合掌。玄大德說同（普印）權僧正大和上說。慧珍兩和上說同。別記亦同（但云大山府君爛脫本云。奉教官眞言曰。亦名大山府君。古人傳云。深沙大聖也。印金剛合掌。此食肉飮血鬼也。此注諸本無也）。慧和上說。此尊儀軌不載（私云。今撿儀軌列名眞言中有之。但印相中不說其印）。正僧正說同海說也。又云。用本手印（第十九）。

　　第百九十四荼吉尼印。
　　海大德說。荼吉尼定掌爾賀嚩觸之者。先申定掌橫掩面門（口也）。出舌觸掌中。如食人血之勢。慧拳按腰。爾賀嚩者舌也。玄大德說同。權僧正大和上說。慧珍兩和上說同（但慧和上說。荼吉尼者叉津彌）。別記亦同（但云。作舐血之勢）。正僧正說。申定五輪當口。以誐羅訶著掌中（第二十）。

　　第百九十五難陀龍王印。
　　海大德說。印九頭龍也。文云金翅王及女准九頭龍印者。二手五輪開散。竝覆伏之。以慧空指押定空指（押端）。是爲一頭。餘八開舒指端少下。作了安於頂上。

　　第百九十六烏婆難陀龍王印。
　　海大德說。卽九頭龍也。不改前印唯改定空押慧空端（端者上節也）。玄大德說中此處不置二龍王印。下品不說。但諸龍印處用此初難陀印名諸龍印。權僧正大和上說。慧和上說。此處欲釋金翅鳥印。先引二龍王印。二龍王印實在下文。然難陀印二空同前。八指開散。指端少屈安頂。向身前方。其烏婆印亦改二空。餘八同前難陀印也。珍和上說。初難陀印。二手五輪開散仰定掌安心前。以慧掌根立定掌上。是難陀印。以定掌根立慧掌上。是烏婆印。二印各於心前右三轉。每轉稱彼龍名（大和上釋。立掌之時隨宜立之私云。若如十字立之）。別記。此處不說二龍王印。正僧正說。此處亦無二龍王印。私云。今撿儀軌列名中此前增長天王。次有此二龍王。但印眞言中無此二印眞言。此二印眞言在下西方院中。海大德說。九頭龍者。前難陀及烏婆難陀。每四門各有三體也（云云）。卽撿儀軌南西北方竝列此二龍王。但東方院不列其名故。海大德此處告說二龍王印。乃允文矣。

　　第百九十七金翅鳥印。
　　海大德說。以前難陀龍王印安胸上也。扇如二翅飛者羽之勢（已上三印祕中之祕。勿顯傳也）。玄大德說同（但云。以難陀印以慧空押定空。又云。以慧押定。私云。文云。金翅王及女准九頭龍印。故亦可用之女印明）。權僧正大和上說。慧和上說。用前烏婆難陀印。作之同前說也。珍和上說。同慧和上說。又云。金翅鳥頭印。虛心合掌。二水外叉。以二風各鉤水端。二空二地竝立。別記云前散。舒五輪。覆向外。以慧空押定空。如一指而動八輪作飛鳥之勢（已上南方天衆）。正僧正說。金翅鳥印（云云）（第二十一）。
　　私云。今儀軌中列四十八天。火天（一）妃（二）后（三）婆藪仙（四）仙妃（五）阿詣羅（六）瞿曇（七）阿底哩與（八）毘瞿哩（九）自在女（十）毘紐（十一）夜摩女（十二）賢（十三）摩羯（十四）二魚（十五）羅睺（十六）阿伽羅（十七）大主（十八）訶悉多（十九）摩伽（二十）七曜衆（二十一）間錯（二十二）自記（二十三）質怛囉（二十四）果得（二十五）尾舍佉（二十六）藥叉持明衆（二十七）增長天王（二十八）難陀龍王（二十九）烏婆大龍（三十）二阿修羅（三十一）黑暗天（三十二）焰摩王（三十三）七母（三十四）黑夜（三十五）死後（三十六。攝大儀軌作后）妃（三十七）奉教（三十八）鬼衆女（三十九）鬼衆（四十）拏吉尼（四十一）成就大仙衆（四十二）摩尼阿修（四十三）阿修羅衆（四十四）金翅王（四十五）女（四十六）鳩槃荼（四十七）女（四十八）。
　　印相說十二。金翅王并女（一）火天（二）嚩思等五仙（三。四。五。六。七）焰魔王（八）七母（九）暗夜（十）焰魔妃后（十一）荼吉尼（十二）。
　　眞言說十四。火天（一）后（二）嚩斯（三）阿趺哩仙（四）驕答摩（五）蘖栗伽（六）增長天王（七）閻魔王（八）死王（九）七母（十）暗夜（十一）奉教官（十二）拏吉尼（十三）金翅鳥（十四）。此天部中無印明衆可用通法。其通法者諸師不說。私云。爛脫儀軌下文普世明眞言曰。經云。師云。通用一切雜類天等印。金剛合掌。

　　第百九十八羅刹主印。
　　海大德說。泥哩底方羅刹主也。舒定五輪。以空押地水二甲。火風竝立動召。慧拳按腰。玄大德說同（但云。虛合水入月。又定向外空押地水甲。名刀印）。權僧正大和上說。慧和上說同海說也（但云。是刀印與訶召之）。珍和上說同。別記云。定拳申風火直竪。以空捻地水。而風火與訶根。慧拳安腰。正僧正說。羅刹主印如軌（云云）（第二十二）。

　　第百九十九羅刹斯印。
　　海大德說。文云蓮合水入月風竪空火交者。蓮華合掌。二水屈背入月。二地二風端相跓。二空二火各端相叉。此印卽羅刹女并羅刹衆印也。玄大德說同。權僧正大和上說。慧和上說同海說也。珍和上說同。別記云。羅刹斯（后也）虛心合掌。屈二水入月。背相著。二風直立。端相跓。空火各頭相交。以右押左（私云。瀾脫本云羅刹女眞言）。正僧正說同海說也（第二十三）。

　　第二百羅刹衆印。
　　海大德說。用前羅刹斯印。意大德說同（但云。二天同印）。權僧正大和上說。慧和上說同。珍和上說亦同。別記云。用前羅刹斯印（已上西南方羅刹衆）。私云。文云。泥哩底方主號名大羅刹。執刀恐怖形。蓮合水入月。風竪空火交。及羅刹女等。若爾言持刀者應是持物。非手印也。次二句者應是主印。次言及羅刹女等者應亦用主印也。然攝大儀軌云。濕里底鬼王號名大羅刹。執刀恐怖形。身印同朅誐。是諸路刹娑。虛合水入掌。風竪空火交故。諸師說用此文意。正僧正說。用普通掌。又云。用主印（第二十四）。私云。今儀軌中列羅刹主及羅刹女等印唯說一。眞言說三。主（一）后（二）衆（三）。

　　第二百一廣目天王印。
　　海大德說。西門內左右忿怒無能勝者。前不可越守護也。阿毘目伽對者前相向守護也。嚩魯拏者水天也。次廣目天印。二手各拳以右拳安左腕上。二火相鉤如索。二風舒而少屈召之。餘三軨如本也。意大德說但無初二護水天釋名也。又云。二拳右安左上。風相鉤。二空押各火甲（私云。文云。廣目天眞言曰。二拳背相合。空押火軨甲。風交申如索。空印故。前師說與文不同）。權僧正大和上說。慧和上說。以前增長天王印但以空召之爲別。而無海大德說作拳等印之說。又樣。二手作拳。以空捻火甲。交腕右押左。而二風相交。以右風鉤左風上。珍和上說。四天王須與四大護相對坐。印相同前（私云。前增長印者。二手五軨各申開散。定手向外。慧手向左。二火相鉤如索。二風立動。如相召形。餘軨少屈之。）。別記云。二羽相背。二火相鉤。二空與訶招。正僧正說。龍方門中廂曲之中忿怒大護等（云云）（廣目天王印如軌。第二十五）。

　　第二百二水天印。
　　海大德說。文云水天執羂索者。慧拳按腰。定拳舒風。直立少屈。是名索印。是半手印。意大德說。內縛二風立圓相跓名索印。權僧正大和上說。慧和上說同海說也。珍和上說同。別記亦同（但云。是索印半印也）。正僧正說。散舒十輪覆之二空。相絞。是一切龍印。又引此龍印安胸前。如飛勢。是鳥印（第二十六。七）。私云。此說前二龍王金翅鳥印。恐爲水天之印誤矣。

　　第二百三難陀龍王印。
　　海大德說。文云二龍左右掌更互而相加者。定手五軨散舒向下。慧手五軨散舒覆定背上。右運動三度。如雲運動之狀。是難陀龍王印。意大德說。定五向外以慧五背加定上。運動如雲。或云。仰定掌安慧掌背也。是難陀印。以慧加定（是跋難陀印）。

　　第二百四跋難陀龍王印。
　　海大德說。以前印以左押右。如前運動轉之。意大德說。如前印以定押慧。

　　第二百五諸龍印。
　　海大德說。內縛二風相跓令圓。是索印也意大德說。此次云。二手五軨開散竝覆之。以慧空指押定空指軨端。文曰。而以印安頂。是諸龍印。權僧正大和上說。慧和上記云。大師云。二手開五輪散覆左掌。而以右掌安左掌之上心前右三轉。是難陀印。以左安右。是跋難陀印。以前九頭龍印五軨散伏二空。押左絞之。是諸龍通印。珍和上說。二龍印同前也。諸龍印以前九頭龍印印端向上立心前。別記云。難陀印者。二羽散舒五軨覆掌。以右掌加左掌上。十軨均等。分舒於心前三右轉。而作雲起之勢。跋難陀印者。不改前印以左右上。廻轉同前。諸龍印者。二羽散舒五軨。二空相叉。以右押左。是諸龍普通印也（九頭印）。正僧正說。是兄弟二龍也。先仰定五軨橫安胸前。伏慧掌而著定軨端。以右腕伏著左指。用兄眞言。是難陀印（第二十八）。次如上定上慧下。右指端加左腕用弟眞言。是跋難陀印（第二十九）。內縛二風。相跓令圓。是諸龍印（第三十）。私云。文云水天執羂索諸龍覆散掌。二空互相絞。二龍左右掌更互而相加。故諸龍印用九頭印。乃允文矣。又水天執羂索者是似持物。非手印也。故水天印用九頭印可合文耳。

　　第二百六地神印
　　海大德說。文云地神持寶瓶者。同前地天印。合掌開掌。二空著二風側。二風端相離。少動召之。意大德說。定慧合令掌中虛。形如瓶子。權僧正大和上說。慧和上說同海說也。珍和上說。准鉢印唯以二空加二風側。是寶瓶印。別記云。同鉢印。正僧正說。八軨頭圓合。二空形如蓋。注云。如飮食印。風著火側想華瓶（第三十一）。

　　第二百七辨才天印。
　　海大德說。亦名妙音天。文云辨才卽妙音。慧風持於空。運動如奏樂。彼天費拏印者。定手舒五軨。仰安臍輪。慧手舒五輪。空風相捻。仰安心上三度。如彈琶之勢。謂伏印投外三度。意大德說同（但仰安心上處云。安定掌如撫琴勢。乍伏去來）。權僧正大和上說。慧和上說。定手舒五軨。仰安臍前。慧手空風相捻。伏定掌上一右迴轉掌面投外。如是三度。珍和上說同慧和上（但云。安心前）。別記云。定申五輪仰安臍前。慧手風空相捻。餘輪散舒。如持華印。慧手覆安於定手上。迴轉擲打而作彈琵琶之勢。正僧正說。辨才妙音費拏印。慧手空風相捻。向身運動如奏樂。仰定掌安心前。想如彈琴（第三十二）。

　　第二百八那羅延天印。
　　海大德說。文云定掌以舒散者。定掌散舒五輪。向外擧於左肩均等。慧拳按腰。文云持輪者形像也。非印相也。意大德說。定散五輪向外。空安掌中。與文異。權僧正大和上說。慧和上說同海說也。珍和上說。定掌散輪覆之作輪勢。別記云。亦名毘紐天。定手散舒五輪向外竪之。慧拳安腰。正僧正說。定手空風相捻。圓孔輪勢。又云。伏左掌舒五輪而轉之（第三十三）。私云。攝大儀軌云毘紐。卽那延三昧空捻風。圓孔如輪勢故。珍和上正僧正說合此文矣。

　　第二百九那羅延后印。
　　海大德說。文云后契空持風圓滿如輪勢者。此印同前。唯風端少出自空端令相捻也。二指間成孔空也。團團之形是名輪勢。地水火三竝直立也。慧拳按腰（風端出空端者。以風上節上橫安空）。意大德說同（然此延后次說月天印。次商羯印。次風天印）。權僧正大和上說。慧和上說同海說也。珍和上說亦同。別記云。定手散舒五輪。風空相捻。如圓輪。向外立慧手同前。正僧正說。定風加空第一節（第三十四）。私云。攝大儀軌云。彼后風加空。以此爲殊異。

　　第二百十商羯羅天印。
　　海大德說。次塞建曩者。文無印眞言也。次商羯羅天是摩醯首羅異名也（私云。准疏是一世界主。非於三千界。謂欲界主）。文云定空加自地（三指散空持地印。爲加對合曰持）者。定空加定地。故云加自地。定手空押地甲。地甲三指開立。慧拳按腰。意大德說同（但在月天後說之）。權僧正大和上說。慧和上說同海說也。珍和上說亦同。別記。此次有月天印。二十八宿印。次摩醯首羅。又名商羯羅。印相同前（但云。臂直樹）。正僧正說此處不說塞建那天。商羯羅天。后。妃。四天印。此次有遮文荼印。下文有摩醯首羅及妃二印。初印記云。如軌（云云）。注云。儀中載於末也（第三十八）。

　　第二百十一商羯羅天后印。
　　海大德說。文云后印空持地（三合）者。慧拳同前。定手舒五輪。以空令持地端。意大德說同（但云。定空地合三輪立。無眞言）。權僧正大和上說。慧和上說同海說也。珍和上說。定手准前印。空地相捻。別記不說此后印（不名妃印）。正僧正說。不說此后印。

　　第二百十二商羯羅妃印。
　　海大德說。文云妃密三輪開者。不改前后印。唯風火水三開散也。慧手同前。意大德同。權僧正大和上說。慧珍兩和上說同（大和上釋。案妃印准前之文。故至妃印唯開散爲別）。別記云。次烏摩妃同前印。但以水火風不散而雙立爲異。是后印（私云。是后印。非妃印。而題云烏摩妃。故可安前后印處。）。正僧正說。烏摩妃。外縛地空竝立合。注云。儀軌中此次有遮文荼（第三十九）。

　　第二百十三遮文荼印。
　　海大德說。遮文荼定掌印持劫波羅者。仰定掌作掬當胸上。想如受髑髏之。慧手同前。劫波羅者髑髏。又樣。內縛安頂上。想如髑髏。意大德說同（但云。定申五輪仰掌）。權僧正大和上說。慧和上說同海說也（但云。以印近口作飮血形）。珍和上說同。別記同海本說（無又樣）。正僧正說。安那羅延后之後云。仰定掌持劫波羅（口傳）當心（第三十五）。

　　第二百十四月天印。
　　海大德說。文云月天三昧手（觀音半印）持於白蓮華者。半手印者蓮華座印之半手印也。慧拳按腰。又大師傳云。定手申五輪以空押水背第二節側。作持蓮華相。於此蓮華上觀想淨自軨。地火風開散。如梵天印。唯以觀月輪爲別而已。意大德說。缺大師傳（但云。定火空捻。如執蓮勢。名觀音半印。亦在延后次說之）。權僧正大和上說。慧和上說。定手申五軨。空押火第二節下。是梵天印。觀月爲別。珍和上說同。別記云。定手舒五軨斜屈。是前蓮座半印也。掌中觀月。正僧正說。定空加風上作契白觀（第三十六）。私云。攝大儀軌云。身印三昧手。空加於水上。因作潔白觀。

　　第二百十五二十八宿印。
　　海大德說。文云宿密火空交者。堅實合掌。二空二火相交。餘指全合。大師記云。合掌二空相竝直立相者風本。是名宿曜普印。不改此印二空二火相叉外縛。故云交也。意大德說同海本說（但餘指全合處云令指付手背是一切宿印。缺大師說文）。權僧正大和上說。慧和上說同海本說（但云。二空二火少相叉）。珍和上亦同海本說（但云。二空二火深相叉）。別記云。次請二十八宿。虛心合掌。二空與風本合相者。是諸宿通印也。正僧正說。此處相對忿怒（云云）。二十八宿印同海本說（第三十七）。
　　權僧正大和上說。慧和上說。儀軌此次有摩醯首羅及烏摩妃并遮文荼眞言。其印在上印相頌中作之已了。珍和上說。前文摩醯首羅是欲界天。此中摩醯首羅是色界天（私云。攝大儀軌伊舍那步多惹也。天烏摩妃。摩訶迦羅神。頻那夜迦天。以爲東北方衆。故知烏摩妃欲界天）。

　　第二百十六風天印。
　　海大德說。智拳地水竪者慧拳直立臂也。以空押風火地三甲。水輪直立如幢。定拳按腰。又說云。慧拳地水竝立如幢。此印與儀軌同也。意大德說同海又說（但云。慧拳立水）。權僧正大和上說。慧和上說同海說也。珍和上說亦同。別記云。慧拳申地水。直立定拳安腰（已上西方天）。正僧正說。智拳竪地水。觀想風幢建臂（第四十）。
　　私云。今儀軌中列四十三天。忿怒無能勝（一）阿毘目佉對（二）難徒（三）拔難徒（四）諸地神（五）嚩噲拏（六）執耀衆（七）尊辰（八）杏（九）對生（十）大光（十一）寂（十二）蝎（十三）弓（十四）祥宮（十五）月耀（十六）女天（十七）男女（十八）摩弩赧（十九）遮文（二十）鳩摩利（二十一）釋（二十二）梵（二十三）二天女（二十四）自在（二十五）烏摩妃（二十六）廣目天王（二十七）龍衆（二十八）龍王妃眷屬（二十九）那羅（三十）毘紐女（三十一）辨才（三十二）焰摩羅（三十三）月妃（三十四）戰捺羅（三十五）鼓天（三十六）歌天女（三十七）歌天（三十八）樂天衆（三十九）風天并眷屬（四十）天使（四十一）并妃等（四十二）塞建曩（四十三）。
　　印相說十六。水天（一）諸龍（二）二龍（三）地神（四）辨才（五）那羅延（六）后（七）商羯羅（八）后（九）妃（十）遮文荼（十二）月天（十三）宿（十四）縛庾（十五）廣目天王（十六）眞言說十四。廣目天王（一）水天（二）難陀跋難陀（三）諸龍（四）地神（五）妙音天（六）那羅延天（七）后（八）月天（九）二十八宿（十）摩醯首羅（十一）烏摩妃（十二）遮文荼（十三）風天（十四）。結云。眷屬諸仙二十八部眞言在大曼荼羅圖中（云云）。又惟謹本商羯羅及后之外。別列自在天及妃。私云。此中無印明。天可用通法。其通法者如爛脫本普世明妃金剛合掌。又梵號曼荼羅名爲坐座曼荼羅。其中具列此中諸天梵號。凡此儀軌所載諸尊經中無者多載彼文而已。
　　胎藏大法對受記第四。

胎藏大法對受記第五。
　　安然記。

　　第二百十七多聞天王印。
　　海大德說。文云捨乞羅者帝釋也（私云。爛脫本云。帝釋名也）。八大藥叉者。一摩尼跋陀羅（是寶賢也）。二布嚕跋陀羅（是滿賢也）。三半只迦（是散脂也）。四娑多祁哩（祁音契）。五醯摩嚩多。六毘灑迦。七阿吒婆迦。八半遮羅。以上八大藥叉是多聞天王之將也（私云出疏）。多聞天王印文云多聞虛心合雙地入掌交空樹風側屈一寸不相著者。虛心合掌二地入掌相叉。二空雙直立也。二風當二火側如鉤一寸許。不相著。每誦二風召之三度。意大德說。印相同無釋文。權僧正大和上說。慧和上說同海說也。珍和上亦同。別記云。內縛申立水火頭相柱。舒風斜屈。隨火側頭不相到一寸許。二空直竪。二風與訶招。正僧正說同海說也（第四十一）。

　　第二百十八諸藥叉印。
　　海大德說。文云定拳風如鉤者。慧拳按腰。定拳舒風如鉤。又樣。二拳面相合。二風舒屈。相對一寸許。相離勿著。意大德說同海初說。權僧正大和上說。慧和上說同海說也。珍和上亦同。別記同海本說（無又樣）。正僧正說。內縛水立合。風屈勿著。安口上（第四十二）。

　　第二百十九諸藥叉女印。
　　海大德說。文云舒掌空持地定風捻空輪節（亦合手作）者。定手舒掌向外。空地相持（端相合也）。以風捻空上節。慧拳按腰。又二手作此印相合二火二水。端相合及手本合也。意大德說同海初說（但云。以空押地甲。亦云。捻空節上）。權僧正大和上說。慧和上說同海二樣。又樣。內縛二火直各立。其端勿相著。珍和上說同。別記云。定手申竪五輪。以空捻地。屈風安空節上。慧手同前。正僧正說。如軌（云云）。青龍本中以二三股地空相鎖。以二三股端各相合（第四十三）。第二百二十諸毘舍遮印。海大德說。定拳申火輪者。慧拳按腰。定拳火直立也。意大德說同。權僧正大和上說。慧和上說同。珍和上說亦同。別記亦同。正僧正說。如緣覺印內縛二火合圓（第四十四）。

　　第二百二十一毘舍支印。
　　海大德說。文云前印火輪屈卽名毘舍支（女）者。前印火直立也。不改此印少屈火輪。慧羽同前。意大德說同。權僧正大和上說。慧和上說同海說也。又樣。內縛申二風如鉤。勿相著其端也。珍和上同。別記云。如前印火輪屈如鉤。正僧正說。前印屈火（口傳云。火甲著背。第四十五）。

　　第二百二十二諸大藥叉印。
　　海大德說。文云又大藥叉印定慧內叉拳水竪二風屈者。師說云。此一印可決也。私恐此一印是前藥叉印之又作樣歟。一樣。如儀軌文。內縛二水立相合。二風舒少屈。又樣。堅實心合掌。二空竝立。相去於風。意大德說。同海一樣。不言決疑及又樣也。權僧正大和上說。慧和上說同海說也。珍和上說。此印是前諸藥叉印故以大藥叉此處不列也。眞言亦不說也。然則此大夜叉印是前諸夜叉別印也。諸夜叉卽多聞天王眷屬八大夜叉。別記云。大藥叉內縛申二水頭相柱。舒二風屈如鉤（已上北方天）。私云。儀軌列名云。八大藥叉衆印相云。左一切夜叉。一切藥叉女。又大藥叉印眞言有諸藥叉諸藥叉女二眞言攝大儀軌云。北門多聞天左右八兄弟印相云。次左大藥叉。一切藥叉女。天王八兄弟。門西東各四眞言。有大藥叉。一切藥叉女。八兄弟三眞言。惟謹本印相云。次左大藥叉。一切藥叉女。天王八兄弟眞言。亦有此三。故知此中云又大藥叉印。應是天王八兄弟八大藥叉印。何以知之。此儀軌中。左一切藥叉印眞言。攝大儀軌次左大藥叉印眞言。惟謹本中。次左右大藥叉印眞言竝同。又此儀軌一切藥叉女。攝大儀軌一切藥叉女。惟謹本中一切藥叉女印眞言亦竝同。但惟謹本寫脫眞言。唯有一切藥叉女眞言曰也。又此儀軌有又大藥叉印而無眞言。攝大儀軌有天王八兄弟。同習一眞言之文。而無印相。惟謹本有天王八兄弟同習一眞言印玄之文。而無印眞言也。攝大儀軌八兄弟眞言曰。
　　印捺羅（二合。一）蘇（上）摩（二）嚩囉拏（三）鉢囉（二合）惹波底（入。四）婆（引）囉納嚩（二合）惹（入。）（五）伊舍那（六）室戰（二合）娜諾（七）迦麼（八）室㘑（二合）瑟姹（二合。九）矩𩕳建姹（十）𩕳建。姹迦（十一）嚩膩麼抳（十二）麼抳左羅（十三）鉢羅（二合）拏那（十四）塢跛半只迦（十五）娑跢屹哩（二合。）（十六）賀摩縛多（十七）布羅拏（二合。十八）佉儞（入）羅（十九）句尾諾（二十）虞播羅藥乞叉（二合。二十一）阿吒嚩句（二十二）曩羅邏惹（二十三）爾娜乞灑（二合）波（二十四）惹半𣡌拏（二十五）蘇母契（二十六）儞伽藥乞灑（二合。二十七）娑畢哩（二合）惹曩（二十八）喞怛囉（二合）細曩（二十九）儞嚩（二合）彥達嚩（三十）底哩（二合）頗哩（三十一）左底哩（二合）建吒迦（三十二）儞（入）迦捨底（三十三。二合）室者（二合）摩多哩（三十四）娑嚩（二合）賀。
　　正僧正說。不說此一印。私云。今儀軌中列四十六天。難陀（一）烏婆龍（二）俱妃羅（三）并女（四）捨乞羅（二合。五）釋衆諸眷屬（六）明女（七）歌樂天（八）摩睺羅樂天（九）摩睺羅伽衆（十）成就持明仙（十一）持鬘（十二）并天衆（十三）他化（十四）兜率天（十五）光音（十六）大光音（十七）毘沙門（十八）吉祥功德天（十九）八大藥叉衆（二十一。二。三。四。五。六。七）持明仙（二十八）仙女（二十九）百藥（三十）愛才等（三十一）賢（三十二）鉤（三十三）本方（三十四）曜（三十五）阿濕毘儞（三十六）多羅（三十七）滿者（三十八）百（三十九）十二屬天女（四十）螃蠏（四十一）師子衆（四十二）大戰鬼（四十三）大白（四十四）毘那夜迦等（四十五）摩訶迦羅（四十六）。印相說六。多聞（一）左一切藥叉（二）一切藥叉女（三）毘舍遮（四）毘舍支（五）又大藥叉（六）。眞言說五。此六中無又大藥叉眞言。無印明天可用通法。

　　第二百二十三伊舍那天印。
　　海大德說是東北方鬼王也。文云戟印三昧拳竪火風屈背者。定拳火直立。風小屈著火背。慧拳按腰。意大德說同私云。攝大儀軌云。鬼首伊舍那。權僧正大和上說。慧和上說同海說也。又樣。定拳火直立。是戟印。珍和上說同海說也（但云。風近火背勿相著也）。別記同海說（但云戟印）。正僧正說同海說也（第四十六）。私云。此伊舍那。今儀軌中。攝大儀軌別爲一段。卽有伊舍那諸部多眞言。部多無印。攝大儀軌加有惹也天烏摩妃。摩訶迦羅神。頻那夜迦天眞言。無印。惟謹本中。多聞部初安伊舍那步多。

　　第二百二十四諸部多那印（私云。可無那字）。
　　海大德說。是伊舍那眷屬也。前普世天普印堅實合掌。二空竝立去風。又用金剛合掌（私云。前來未說普世天印。但死王印云用普印）意大德說同。權僧正大和上說慧和上說只用堅實合掌。又樣。或用金剛合掌。珍和上說只用伊舍那印。別記同海說也。正僧正說（云云）（第四十七）私云。今儀軌中說伊舍那印明及步多明。不說其印。攝大儀軌加有四天。如前引也。

　　第二百二十五帝釋天印。
　　海大德說。東門帝釋天。是此界帝釋也。前是餘界須彌山帝釋也。文云帝釋印內縛二風申如針（空竪）者。內縛二風竝直立也。二空亦竝直立也。意大德說同（私云。攝大儀軌及惟謹本云。釋印內縛拳。二風竪如杵）。權僧正大和上說。慧和上說同海說也。珍和上說亦同。別記云。內縛二風直竪。端相柱如針。二空竝立。正僧正說同海說也（第四十八）。

    第二百二十六持國天王印。
　　海大德說。定拳火直立也。地亦直立。與風不著。慧手亦如是作也。以印伏之。以右肘而安左肘上相叉也。二風少屈召之。二空各直立也。此印儀軌不說。意大德說同。權僧正大和上說。慧和上說。二手立風鉤之。二空直立令至風下。以右肘而安左肘上。以風與訶召之。此印儀軌不說。是師傳也。珍和上說。此印儀軌不說。大唐師亦不傳。別記云。定拳申風如鉤。空直立至風頭。慧手亦如此。以右腕押左腕。二空與訶招。正僧正說。左拳竪空。次風如鉤不相著。右准左腕相交（第四十九）。

　　第二百二十七日天子印。
　　海大德說。日天福智仰風水加火背其狀車輅形者。福智仰者。二掌仰之。二側相著。是名顯露合掌。二水屈各入掌。以二空押二水側上當額上也。意大德說同。權僧正大和上說。慧和上說同海說也（但云。二火少起立。二空竝立）。又樣。以二空捻水下節。又樣。如此第二樣。亦以二空著二火背。三箇印皆安額。別記云。定慧雙仰。二水屈臨掌。空各著水側。二地合雙二火少起立。正僧正說。顯現合掌。二水入掌。以二空著水側。二火頭相柱。二風析開勿合。仰如車輅形（第五十）。

　　第二百二十八摩利支印。
　　海大德說。亦名安怛祖那印。唐云隱形也。合掌二勝二高內相叉也。二蓋直立相合也。二光押二蓋甲上而端相合也。二輪直立。每誦眞言三度。召之。然後加持五處如常。頂上散之。此印儀軌不說。是密印也。意大德說同。權僧正大和上說。慧和上說。地水內叉。二風立合。以二火絞二風上。火端相柱。二空竝立與訶召之（大和上釋。非此處說。餘處所說定空捻四輪甲如管。以慧手平伏以覆定管上。是密印也。昔良房故大政大臣家夜居之次珍和上所授也。私云。惟謹本云。摩利支寶瓶。定手虛成拳。智掌舒而覆云云）。餘本不說。別記同慧和上說。正僧正說。寶瓶印。定虛成拳。慧掌以覆定。一切諸難中。想身入其中。天人眼不得見之（第五十一）。

　　第二百二十九社耶毘社耶印。
　　海大德說。文云般若三昧手風地節相背水火自相持空竝置於心者。風地節相背者。合掌二地二風屈入月也。中節背而各相跓。宛如指度木端也（令二指橫列平也）。乃相如弓絃之形。水火自相持者。二水二火少屈。齊等相合曲之。如弓背之勢。空竝置於心者。二空竝立。少屈押二風屈側也。是名置於心也。心者弓之心也。此印曰后。社耶毘社耶二人印也。意大德說同。權僧正大和上說。慧和上說同海說也（但釋空竝置於心句云。是箭之形）。珍和上說同。別記云。虛心合掌。二地二風屈入掌。各背相著。水火斜屈。頭相跓。二空直立。正僧正說。不說此印。

　　第二百三十九執印。
　　海大德說。九執二羽合空輪竝而申者。二羽合者。二手堅實合掌也。空輪竝而申者。二空竝直立也。空與風相離也。卽前普世天普印（私云。前無普世天印。亦如前說也）。意大德說同。權僧正大和上說。慧和上說同海說也（但云。空與風本遠離）。珍和上說同。別說云。虛心合掌。二空雙立。與風本遠去。正僧正說同海說也。又云。七曜十二宮九執同此印。又云。儀軌有一切宿印。九執印空火交（第五十二）。
　　私云諸儀軌中未見一切宿印。

　　第二百三十一梵天印。
　　海大德說。梵天持紅蓮（准月）三昧空捻水者。蓮華座半手印也。謂五輪少屈立也。准月者准前月天印也。三昧空捻水者。定手屈水入月。以空押水側上也。慧拳按腰。意大德說同。權僧正大和上說。慧和上說同海說也（但云。押水背上。又云。此印又樣是別本文）。珍和上說同（私云。此儀軌云。梵天持紅蓮准月）。三昧空捻水。故海大德不說二印。然作印時自成二印。說而慧和上說爲又樣。故三昧空捻水句可爲又樣。但攝大儀軌及惟謹本皆云釋右梵天印三昧空持水。猶如執華相。而無梵天持紅蓮（准月）之文。私撿今文。此句似尊。正僧正說。定空持水。猶如執華相（第五十三）。

　　第二百三十二梵天明妃印。
　　海大德說。文云明妃風如火空持水中節者。不改前印。唯以風著火背上。慧手同前（私云。下句未釋）。意大德說同。權僧正大和上說。慧和上說。以前座印以風著火背。以空著火下第二節也。珍和上說同。別記云。不改前印以風加火背。空持水中節。正僧正說。不說此印。

　　第二百三十四乾闥婆印
　　海大德說。文云內縛申水輪（若事業印諸天單手作亦得）者。內縛申二水輪。端開而不相著也。行者若作事業以一手作亦得。若不爾者。二手作印亦得。意大德說同。權僧正大和上說。慧和上說同海說也。珍和上亦同。別記亦同。正僧正說。內縛申水。名樂天（第五十四）。

　　第二百三十五諸阿修羅印。
　　海大德說。文云修羅以智手風絞空輪上（定手如妙音）者。慧手五輪直立。以風引到火背上。外纒向外也。如妙音者。左掌申印。仰安臍上（私云。記文火字誤可作空字也）。意大德說同。權僧正大和上說。慧和上說。慧手五輪直立。以風絞空背上。如妙音者。如妙音承琵琶之相（私云。妙音定手申五輪。仰安臍輪是）。珍和上說同。別記云。慧手五輪直立。屈風絞空背。定手仰掌置文前。正僧正說。智風絞空上。餘散舒（第五十五）。

　　第二百三十六緊那羅印。
　　海大德說。歸命合掌。二風端相合也。二空開散來去也。二掌之上開之一寸許也（下著上開）。意大德說同。權僧正大和上說。慧和上說。用金剛合掌。珍和上說同。別記云。金剛合掌。申二風如針。二空開立。而掌內一寸許開之。二空與訶招。正僧正說。摩睺羅緊那羅諸天人普世明妃普通掌（云云）（第五十六。七。八。九）。
　　次結淨治路等諸印。

　　第二百三十七諸人印。
　　海大德說。用金剛合掌印。意大德說同。權僧正大和上說。慧和上說同。珍和上說亦同。別記亦同。

　　第二百三十八請召諸天印。
　　海大德說。用堅實合掌印。意大德說同。權僧正大和上說。慧和上說同。珍和上說亦同。別記亦同。

　　第二百三十九普世明妃印
　　海大德說。用金剛合掌。亦用堅實合掌竝得。意大德說同。權僧正大和上說。慧和上說。以上四天儀軌偈文不說。亦不說眞言。今所用印是師傳也。珍和上說同。別記云。普世明妃金剛合掌。私云緊那羅。諸人請召諸天。普世明妃。此四箇印儀軌不說。但有實眞言又攝大儀軌及惟謹本亦不說此四眞言也。但爛脫本據此儀軌九執眞言以下請召諸天眞言而爲九執眞言。其下請召諸天眞言曰。
　　那莫三滿多沒馱喃（一）鑠舍兜魯鉢多曳娑嚩賀。
　　又上九執眞言加有一切執曜眞言一切宿等眞言。一切執曜眞言。用此儀軌九執眞言。其一切宿等眞言曰。
　　那莫三滿多沒馱喃（一）娜吃灑（二合）怛囉（二合）儞（入）嚢捺儞（平）曳（三）莎嚩賀。
　　普世明妃眞言曰注云。師云。通用一切雜類天等印金剛合掌。私云。十二天供中以此眞言爲二十八宿眞言。并有印也（云云）。今儀軌中列四十二天。帝釋（一）遊耶毘逝耶（二）摩利支（三）識處天（四）空處天（五）無所有處（六）悲想天（七）堅牢神（八）后（九）器手天（十）后（十一）常醉天（十二）喜面天（十三）左右二守門（十四。五）二守門女（十六。七）持國天（十八）大梵天（十九）四禪（二十。一。二。三五）五淨居（二十五。六。七。八。九）木者（三十）作者（三十一）烏頭（三十二）米濕（三十三）增益（三十四）不染（三十五）羊（三十六）牛密（三十七）婦女（三十八）彗星（三十九）流星（四十）霹靂（四十一）日天子（四十二）眷屬（四十三）。印相說八。帝釋（一）日天（二）社耶毘社耶（三）九執（四）梵天（五）明妃（六）乾闥婆（七）阿修羅（八）。眞言說十一。帝釋（一）持國（二）日天（三）摩利支（四）九執（五）梵天（六）乾闥婆（七）阿修羅（八）諸人（九）請召諸天（十）普世明妃（十一）。無印明天可用通法。通法卽在爛脫本中普世明妃注矣。

　　第二百四十四處輪布字法。
　　私云玄法寺三卷儀軌此處有品。題云轉字輪入八曼荼羅品。攝大儀軌題云轉字輪成三藐三佛陀入八祕密六月成就儀軌。今此玄法寺兩卷。及爛脫儀軌。青龍寺三卷儀軌。竝惟謹本竝無是題。存略之意只在於祕故。海大德說云。師云。以下儀軌是祕密中又祕密也傳法大阿闍梨竝皆隱祕。不肯輒傳。若有慇懃祈請之人。爾時纔傳。今權僧正大和上亦已授以前印明。多年之後。始傳以後祕法。安然昔以入唐之事卽時受之。後以前學之身卽日得之。諒知遲速之意亦在於機（矣）海大德說。當以三部四種之字。并迦等字。及伊等字布於四處。言三部四種者。●●●●（是佛部）●●●●（是蓮華部）●●●●（是金剛部）。迦等三十三字各有四種。●迦●呿●伽●暅●迦。●遮●車●闍●社●若。●吒●他●荼●祖●拏●多●他●陀●彈●那。●波●頗●婆●滼●摩。●野●囉●囉●嚩●奢●沙●娑●哥（是菩提心字）。●●●●●。●●●●●。●●●●●。●●●●●。●●●●●。●●●●●。●●●●（是菩提行字）。●●●●●。●●●●●。●●●●●。●●●●●。●●●●●。●●●●●。●●●●（是成菩提字）。●●●●●。●●●●●。●●●●●。●●●●●。●●●●●。●●●●。●●●●（是入涅槃字）。伊等十二字唯以一種通用四處。●伊●縊●塢●烏●哩●[口*狸]●里●狸●翳●藹●汚●奧言四處者額喉心臍是也。
　　第一佛部四處布字。謂以●●●●四字布於四處。先以初短聲●字結寶冠擧手印而觀念之。右行輪布額上。想如王也。字色黃金。次以●等三十三字結前印。如車輪。而右行輪布於首邊。想如眷屬。字色黃白。次以●等十二字結前印。右轉迴輪布於身外。想如光焰字色黃白。次結前印誦四種阿字眞言中第一菩提心眞言而加持之。寶冠擧手印是內縛五股印也額布字竟。意大德說。及權僧正大和上說。大略同之但以●字布額中云。以印安額。想安阿字。不云右行輪布。又眷屬字色光焰字色竝云黃色。不云黃白。准海大德下說菩提心輪皆云黃色。故知記文字誤。可作黃色。又寶冠擧手印。出轉字輪曼荼羅品五色界道中。卽彼五中第五尊印（青龍寺三卷本。寶冠擧手印注云五眠）。
　　次以第二引聲●字結前寶冠擧手印。右行印布於喉。想如王也。字色黃白。次以●等三十三字結前印。如車輪而右行輪。布於頸邊而令圍遶。想如眷屬。字色黃白。次以●等十二字結前印。右轉迴布於身外。想如光焰。等字色黃白。次結前印誦四種阿字中第二菩提行眞言而加持之。喉布字竟。意大德說。及權僧正大和上說大略同之。但以●字布喉中云。以印安喉。想安●字。不云右行。
　　次以第三平聲●字結前寶冠拳手印。右行輪布於心。想如王也。字色黃白。次以●等三十三字結前印。如車輪而右轉迴。布於身邊而令圍遶。想如眷屬。字色黃白。次以●等十二字結前印。右轉迴布於身外。想如光焰。字色黃白。次結前印誦四種阿字中第三成菩提眞言而加持之。心布字竟。意大德說及權僧正大和上說大略同之。但以●字布心中云。以印安心。想安●字。不云右行輪布。
　　次以第四入聲●字結前寶冠擧手印。右行輪布於臍。想如王也。字色黃黑。次以●等三十二字結前印。如車輪。右行輪布於身邊而令圍遶。想如眷屬。字色黃黑。次以●等十二字結前印。右轉迴布於身外。想如光焰。字色黃黑。次結前印誦四種阿字中第四入涅槃眞言而加持之。臍布字竟。已上佛部四處輪布字竟。意大德說。及權僧正大和上說。大略同之。但以●字布臍中云。以印安臍想安●字。不云右行輪布。
<PIC>T75009401.gif</PIC>
　　第二蓮華部四處布字。謂以●●●●四字布於四處。先以初短聲●字結寶冠擧手印。右行於輪布於額也。想如王也。其色黃金。次以●等三十三字結前印。●字爲王。右迴布之。令圍遶之。想如眷屬。其色黃白。次以●等十二字結前印。右迴布之身外。想如光焰。其色黃白。次結前印誦第一冐地娑眞言而加持之。改阿字四種眞言爲娑字四種眞言（加歸命句同於佛部）而隨用之。額布字竟。兩說略同。但云。以印安額想安●字。不云右行於輪。
　　次以第二引聲●字結前印。右行於輪布於喉也。想如王也。其色黃白。次以●等三十三字結前印。●字爲王。右迴布之。令圍遶之。想如眷屬。其色黃白。次以●等十二字結前印。右迴布於身外。想如光焰。其色黃。次結前印誦第二左里也娑（引）眞言而加持之。喉布字竟。兩說略同。但云。以印安喉想安●字。不云右行於輪。
　　次以第三平聲●字結前印。右行於輪布於心也。想如王也。其色黃白。次以●等三十三字結前印。●字爲王。右迴布之。令圍遶之。想如眷屬。其色黃白。次以●等十二字結前印。右迴布之身外。想如光焰。其色黃白。次結前印誦第三三冒地參眞言而加持之。心布字竟。兩說略同。但云。以印安心。想布●字。不云右行於輪。
　　次以第四入聲●字結前印。右行於輪布於臍。想如王也。其色黃黑。次以●等三十三字結前印。●字爲王。右迴布之。令圍遶之。想如眷屬。其色黃黑。次以●等十二字結前印。右迴布之身外。想如光焰。其色黃黑。次結前印。誦第四儞（入）槃那索眞言而加持之。臍布字竟。已上蓮華部四處輪布字竟。
　　第三金剛部四處布字。謂以●●●●四字布於四處。先以初短聲●字結寶冠擧手印。右行於輪布於額也。想如王也。白黃金也。次以●等三十三字結前印。●字爲體。右迴圍遶。想如眷屬。色黃白也。次以●等十二字結前印。右迴布之。想如火焰。色黃白也。次結前印誦第一冒地嚩眞言而加持之。改阿字四種眞言爲縛字四種眞言。加歸命句同金剛部。而隨用之。額布字竟。
　　次以第二引聲●字結前印。右行於輪布於喉。想如王也。色黃白也。次以●等三十三字結前印。●字爲體。右迴圍遶。想如眷屬。色黃白也。次以●等十二字結前印。右迴布之。想如火焰。色黃白也。次結前印誦第二左里也嚩（引）眞言而加持之。喉布字竟。
　　次以第三平聲●字結前印。右行於輪布於心也。想如王也。色黃白也。次以●等三十三字結前印。●字爲體。右迴圍遶。想如眷屬。色黃白也。次以●等十二字結前印。右迴布之。想如火焰。色黃白也。次結前印誦第三三冒地鑁眞言而加持之。心布字竟。
　　次以第四入聲●字結前印。右行於輪布於臍也。想如王也。色黃黑也。次以●等三十三字結前印。●字爲體。右迴圍遶。想如眷屬。色黃黑也。次以●等十二字結前印。右迴布之。想如火焰。色黃白也。次結前印。誦第四儞（入）槃那嚩（入）眞言而加持之。臍布字竟。已上金剛部四處輪布字竟。兩說大略同之。但以●●●●四字安額喉心臍中一一皆云。以印各安額喉心臍想安其字。不云右行於輪布於額喉心臍。
　　別記云。次佛部四處輪行者先結內縛五股印安頂。次移印安心卽入四處輪觀。次移印額。次還安心。以初阿字安眉間。次以迦等三十三字爲體伴。右旋布於頭。如置鬘。是名爲輪。如是三十三字皆是短聲也。如是字皆隨首字而得輕重長短者也。餘亦准此可知。是名爲發心輪。次以伊等十二字布以爲外輪。是則光焰之義也。次移印咽還安心。以長阿字爲首安咽。次以長迦等三十三字右轉布。次以伊等十二字爲外輪（是名修行輪）。次以暗字安心爲首。次以釼等三十三字右輪布。以伊等十二字輪布爲外輪（是名菩提輪）。次移印安臍還安心。次以惡爲首安臍。次以屩等三十三字爲伴輪布。次以伊等十二字爲外輪（是名涅槃輪）。
　　次蓮華部四處輪。先結五股印安心。次以印印額還安心。以短聲娑字爲首安眉間。次以迦等三十三字爲伴右輪布。次以伊等十二字爲外輪。其法如前。次以長聲娑及糝索等字爲首安三處。諸字輪布准上可知。
　　次金剛部四處輪布。結五股印。法則同上。次以短聲嚩字安眉間。以迦等三十三字爲伴旋布。以伊等十二字爲外輪。次長聲嚩字及鑁縛等字輪准前輪布之。是名布字曼荼羅。儀軌文云。此曼荼羅有三重。內是金輪（●阿字金色也）。二三同中位（●阿（引）●暗黃白色也）。第三重（●惡黑色也）。如是四輪者皆用五股印。
　　權僧正大和上別時說云。四處輪色黃（第一輪）黃白（第二第三輪）黃白黑（第四輪）種種色（第五輪）。又云。第五惡字黃白黑名種種色。慧和上有二說。一云。先以寶冠擧手印（外縛五股印）安於頂上。想置五智寶冠。次以此印安心觀布四處字竟。第四輪終總誦四種眞言。二云。亦如前說。但每布四處輪字一一皆以印安其輪處。誦其眞言。珍和上說同前第二說。但每布前三處輪字除五五中各第五字及伊等十二字。至第四輪乃始以彼仰等五字各加其次。及加伊等十二字布之。別記又說。珍和上說。於第四輪上加布第五方便輪字（大和上釋。伊等光炎圍遶主伴諸尊之外。又樣。圍遶一一尊邊亦得）。
　　又權僧正大和上對受記云。慧和上說。●（黃色）●●（黃白色）●（黑色）。如其主色眷屬字色皆然。今儀軌中涅槃眞言注云。曼荼羅（乃）三重內金輪者●字黃色。次言二三（波）同中位（爾）者。●●字黃白色。次言惡（乃）字（波）第三重者●字黑色。黃（止）黃白色黑色（止奈利）者釋上三種。次言方便（皮）一切處（奈利）者是四輪之外。故遍一切處謂遍四處也。又大和上作四輪圖以●●●●●爲中院。當●字下有●字。外有四輪當●字首有四輪●●●。從此右行有●等四輪字。輪之外畔有伊等十二字。
　　海大德說。注云。曼荼羅（皮）三重（奈利）內（皮）金輪（奈利）二三（皮）同（久）中位（奈利）惡字（皮）第三重（奈利）。黃（止）黃白色（止）黑色（止奈利）方便（皮）一切處（奈利）者。內謂大日內院。二三同中位。謂第二第三院合爲第二重。惡字第三重。謂第四院爲第三重。黃謂大日內院。黃白色謂第一第二院色。黑色謂第三重色。方便一切處謂此方便遍有於四處。言方便者第五惡字也。●長聲惡也。其字體黃色也。角點白色也。傍點黑色也。●字是也。第二第三院合爲第二重者。遍知與釋迦院合爲第二重也。文殊院是第四院。爲第三重也。下方准之。
　　權僧正大和上說。我慧和上說中無此海說。是未聞之說也。讃岐守說海大德說。從來未聞之說也。凡四處輪布字之法。先布身了。次令身平。猶如圓座。圓座之身爲曼荼羅。卽有三重。初阿字輪以爲內院。次阿（引）暗輪爲第二重。次惡字輪爲第三重。
　　正僧正說。此四處輪安上觀曼荼羅後云。次小金剛輪（云云）。次五色（云云）。次本尊觀。及諸尊位八曼荼羅等。次云。先以寶冠擧手印誦四種阿字眞言加持四處。次以此印安頂觀。安五種。●阿字中●阿（引）前●暗（右）●惡（左）●惡（引）後。次以甲胄印（火印是也）。當額誦佛部阿字輪相繞（各除第五以迦安額）。次以此印如次當喉心臍亦誦佛部阿（引）暗惡字輪相繞。次蓮華部亦用寶冠擧手印誦四種薩字加持四處。次以此印安頂五種娑字。次以甲胄印當額喉心臍亦誦蓮華部娑娑（引）糝索字輪相繞。次金剛部亦用寶冠。擧手印誦四種嚩字加持四處。次以此印安頂五種嚩字。次以甲胄印當額喉心臍亦誦金剛部嚩嚩（引）鑁莫字輪相繞。都合三四十二重法輪曼荼羅具足自身之中。次以甲印誦伊任德乃至諾莫三十二箇字當臍相繞。一遍次布惡字長聲輪於伊等之外。次布暗字長聲輪於惡字輪外。竝以迦（引入）釼（苦聲）安額。竝用合掌。想成尊身光明之相。次應定印布三十二相種子。次誦阿字一番四種眞言如青龍本（云云）。私云。青龍寺菩提心等四眞言終以仰等四五句字如次加之。以爲四眞言也。私云。若出正文衆說可會。字輪品中。初有菩提心三部種子。●●●也。次有短聲●等二十九字（降五五中各第五字加●乞叉字）。次有菩提行三部種子。●●●也。次有長聲●等二十九字（除五五中各第五字加乞叉引字）。次有成菩提三部種子。●●●也。次有平聞聲等二十九字（除五五中各第五字加乞糝字）。次有入涅槃三部種子。●●●也。次有入聲●等二十九字（除五五中各第五字加乞索字）。次有伊等十二字。次有仰等十二字。義釋中說。三部種子各有五輪。●●●●●。●●●●●●●●各是菩提心。菩提行。成菩提。入涅槃。大方便以羯磨輪入一切輪。無別壇故爲四輪。伊等十二字亦隨五輪轉。仰等二十字亦隨五輪轉。若爲人作曼荼羅以布自身。先以迦字布於眉間。乃至乞叉字也。次以迦（引）字布於咽喉。乃至乞叉字。次以釼字布於心上。乃至乞糝字也。次以屩等字布於臍上。乃至乞索。伊等十二字布身外以爲光焰。迦字黃色。迦（引）釼字黃白色。屩字黑色。第五迦字（引入）黃白黑色。是種種色。又布弟子之身如自身法。又布檀上阿字及加字等布第一重。阿（引）暗及迦（引）釼等布第二重。惡字及腹字等布第三重。第五惡字布第三重外以爲光焰（云云）上文又釋經文云。迦等字爲上分除乞叉字以阿已重故也。伊等字爲中分。仰等字爲下分。除乞叉者。意云。迦灑二聲已重出故。攝大儀軌一如經文。但以最後仰等四五句字如次以爲菩提心。（一）發行（二）補闕（三）涅槃（四）眞言。又云。從初迦字輪轉生十二轉。乃至乞叉字悉成法界體。玄法寺二三卷本亦如經文。但以最後仰等二十字各加五五字句之終。又四處字竝除乞叉字。更有菩提心。菩提行。成菩提。入涅槃四種眞言。青龍寺三卷本亦如經文。但以仰等四五句如次加玄法寺四種眞言之終。又寶冠擧手印注云五股。今謂。一行阿闍梨本承無畏作此義釋。攝軌如經。義釋分明。諸師存略可以准知。
　　權僧正大和上說。慧和上說。有三十二相布字之法。此有二說。一云。四輪布字之後。大眞言王之前布之。二云。若用三十二相布字勿用大眞言王加持（但慧和上次中無三十二相布字）。珍和上說同慧和上第一說也（此珍和上次第中有三十二相布字）。忠大德說有三十二處布字。布諸支分成三十二相。須在字輪之後涅槃眞言之終布之。次出經布字品。布字三十二伊等八字兩合爲四并注字義。除最後二爲三十二字。今出經文。
　　●（咽下）●（齶上）●（頸項）●（喉中）●（舌根）●（舌中）●（舌端）●（舌出處）●（脛）●（脾）●（腰）●（坐處）●（最後分）●（腹）●（二手）●（脇）●（背）●（胸）●（二肘）●（臂下）●（心）●（陰藏相）●（眼）●（廣額）●●（二眥二目先右次左）●●（二脣先上次下）●●（二耳先右次左）●●（二頰先右次左）●（菩提句頂十字）●（涅槃一切支分已上三十二相加菩提涅槃）。然海大德及意大德不說此等三十二相布字。又慧和上不出其字。唯忠大德出此等字。高野和上元傳此字。靈巖和上亦用此字。私撿疏文此是大阿闍梨一切布字眞實行文。非是三十二相字。何知以之。疏釋白字持誦品中自有三十二相字。謂迦等四五二十字。野等八字。阿等四字。以爲三十二相字。次付等五字以爲八十種好之字。古人不尋疏文自以一切布字名爲三十二相字。慈覺大師將來攝大儀軌不出三十二相布字法。但加持句眞言之後。別出大阿闍梨眞實行法文。云何阿闍梨具大眞實行。當知住眉間吽字金剛句。娑字在膺下。是謂蓮華句。阿字第一命（私云。疏文阿字爲地）。嚩字名爲水嚩字名爲火。吽字名忿怒。佉字同虛空。所謂極空點知此最眞實說名阿闍梨私檢經文阿字布心。娑字布膺嚩字布額五字不云布處。文云。欲布一切字先布此五字。已上阿闍梨眞實品意也。五字布處品前已說。
　　●迦字在咽下  ●佉字在齶上。
　　●哦字以爲頸  ●伽字在喉下。
　　●遮字爲舌根  ●車字在舌中。
　　●若字爲舌端  ●社字舌生處。
　　●吒字以爲脛  ●吒字應知髀。
　　●拏字說爲腰  ●荼字以安生。
　　●多字最後分  ●他字應知腹。
　　●娜字爲二手  ●馱字以爲脇。
　　●波字以爲背  ●頗字應知胸。
　　●麻字爲二肘  ●波字次臂下。
　　●莽字住於心  ●野字陰藏相。
　　●囉字名爲眼  ●邏字爲廣額。
　　●●縊伊在二眦  ●●塢烏爲二脣。
　　●●翳藹爲二耳  ●●汙奧爲二頰。
　　●暗字菩提句  ●噁字般涅槃。
　　知是一切法  行者成正覺。
　　私云。已上布字品文是一切布字。非三十二相字。竊撿瑜祇經。阿闍梨位品說金剛界阿闍梨位眞言印也。金剛吉祥大成就品說胎藏界阿闍梨位眞言印也。文云。爾時佛母金剛吉祥復說成就大悲胎藏八字眞言王曰。●阿（引入）●尾●囉●吽●欠（平）●吽●紇哩（二合）●惡。若誦滿一千萬遍獲得大悲胎藏中一切法一時頓證。其印如釋迦牟尼鉢印。以印從定起旋轉。便結本三昧耶印。以二手虛心合掌。復當心卽成。大日經云。阿（心）吽（額）娑（膺）阿（下分）嚩（臍）囉（心）吽（額）欠（頂）。自是八字不說印契。瑜祇經云。阿尾囉吽欠吽仡哩（二合）惡。自是五輪三部之字不說布處。然娑字仡哩字同蓮華部之種子。二經允合明矣。須以瑜祇經八字印布大日經三部五輪之字。但一切布字法經無印契。諸師以爲三十二相字。亦不說印。下文百字持誦品中三十二相八十好亦不說印。我權僧正大和上說。如是觀行多用定印。或用本尊印也。

    第二百四十一大眞言王印。
　　海大德說。布字已竟。乃結羯磨印誦十二大眞言王加持四處。謂額喉心臍。各三轉之。印相外縛二火入月相捻也。二地二空各端相跓也（若開辟則印自平）。意大德說同。權僧正大和上說。慧和上說。以右押左作外縛拳。屈二火入內合面。二空二地頭合竪。開掌卽成。以印安心。以身爲三分。頂二耳頂是爲上分。二肩心咽是爲中分。臍腰腿足爲下分。從初阿字至于嚩字凡十二字。如次布十二支處。如此觀布已。七誦眞言王。四處加持。凡此眞言分爲三道眞言。從初暗字至于嚩字名爲身眞言。次吽等五字名爲語眞言。後二字名爲心眞言。此青龍寺義眞阿闍梨說也。又從初暗字迄後暗字是地輪。次四字是風輪。次三字是火輪。次二字是水輪也。吽㘕落三字是身眞言。次訶囉（二合）鶴二字是語眞言。次㘕落二字是意眞言。此玄法寺法全阿闍梨說也。珍和上說。同玄法寺。別記同青龍寺。私云。大日經大眞言王中云。暗欠暗惡等也。玄法寺兩卷儀軌及爛脫本云。暗欠阿（上）阿（去）暗惡。又云。口決有印可問阿闍梨。而對受時除中阿（上）阿（去）二字。又惟謹本同大日經。又云。用羯磨印。攝大儀軌亦同經文。但以吽㘕落訶囉（二合）鶴爲心眞言。㘕落爲心中心。又云。羯磨印口授。玄法寺三卷本亦同。兩卷有阿（上）阿（去）字。但云。
　　暗欠阿阿（地輪）暗惡糝索唅（風輪）鶴㘕（火輪）落鑁（水輪）嚩（入）娑嚩（二合）賀（下三道眞言）吽㘕𡀩（此身眞言）訶囉（二合）鶴（此語眞言）娑嚩（二合）賀藍落（意眞言）娑嚩（二合）賀。
　　青龍寺法全和上三卷本云。
　　暗欠（空）暗惡（地）糝索唅（風輪）鶴㘕（火輪）落鑁（水輪）嚩（入）娑嚩（二合）賀（下三道眞言）吽㘕落（此身眞言）訶囉（二合）鶴（此語眞言）娑嚩（二合）賀（二合眞言）娑嚩（二合）賀。
　　義釋中說。暗欠暗惡如次佛部地水火風四輪。糝欠糝索如次蓮華部地水火風四輪。鑁欠鑁嚩如次。金剛部地水火風四輪。於此三部各有息災增益調伏敬愛鉤召。此十二字隨五事用而轉。吽藍𡀩（身眞言）訶囉（二合）鶴（語眞言）㘕落（意眞言）。又說。弟子之身以爲●字燒以●字悉令灰燼。流●字水洒灰令堅。火必風俱。其水火風依空。而動故具五輪。更以十二眞言。布弟子身令堅固之。左耳頂右耳項爲上分。左肩咽右肩心爲中分。臍腰腿足下分。兩足爲一。以十二字次第布之。布字有三。一布自身。二布弟子。三布檀上。檀上者謂大白蓮臺之上有十二字（爲次第布。爲相連布。更問）。不說其布法也。諸師出沒自可鑿知。又權僧正大和上說。珍和上說。此次有十號滿足句（慧和上次第無此事。珍和上次第有此法）。海大德意大德不說此法。忠大德說次十號滿足偈。
　　薩怛多揭多也（如來）阿羅訶帝（應供）三藐三菩馱也（正遍知）尾儞也（二合）。薩羅拏三股那（明行足）蘇揭覩（善逝）路迦尾儞（世間解）阿耨多羅[卄/補]嚕散馱藐薩羅底（無上士調御丈夫）捨薩多提婆南左摩奴沙也南左（天人師）沒圖（佛）婆誐嚩（世尊）
　　私云。攝大儀軌四處輪終十號具足伽陀曰。
　　薩嚩偘他（引）誐妬（一）囉賀帝（二）三藐三母馱（三）尾儞也（二合）惹囉拏半曩（四）蘇（上）誐妬路迦尾（五引）娜弩但囉（二合）補嚕沙娜弭耶（六）娑囉體（他以反）舍塞跢（七）泥嚩（引）難惹麼弩史夜南惹（八）母馱婆誐[口*梵]（九）。
　　然大日經諸儀軌本無此十號滿足伽陀。唯出攝大儀軌文中。亦不說印。對受無印。因諮權僧正大和上。答云。可用五股印等（云云）。又權僧正大和上說。忠大德說。次金剛字句眞言先以五字如常布身而觀。降伏四魔解脫六趣滿足一切智智。金剛字句眞言曰娜莫三滿多沒馱南●阿●尾●囉●吽●欠。次●暗●鑁●藍●唅●釼。
　　私云。慧和上次第不說此法。珍和上次第無此法。海大德意大德不說此法。大日經中成就悉地品先說阿等四字三月修法。次說阿等五字六月修法。其中說此降伏四魔解脫六趣滿足一切智智金剛字句眞言。諸儀軌中亦無此法。唯爛脫本大眞言王之後說此眞言曰。曩莫三滿多沒馱喃（一）阿尾囉吽欠。用印阿闍梨口決也。又青龍寺三卷本八印之後無所不至印前有滿足一切智智五字眞言曰。嚢莫三滿多沒馱南阿（短）尾囉吽欠。攝大儀軌十號具足伽他之次說此眞言曰（普遍印）曩莫三滿多沒馱南阿尾囉吽欠。又比叡山根本大師入唐之日。順曉阿闍梨授三種悉地法。印信載顯戒論緣起中云。暗鑁囕唅欠（上品悉地）阿尾羅吽欠（中品悉地）阿囉波娑那（下品悉地）而無入修印等（云云）。
　　珍和上說。大師傳廣智廣智傳德圓。德圓傳圓珍。圓珍傳權僧正大和上。大和上常疑此法有無。安然近得尊勝破地獄法中有此等三種悉地眞言。稍同順曉阿闍梨傳。又云。阿囉波遮那（名出悉地）阿微羅吽佉（名入悉地）阿鑁㘕吽欠（名祕密悉地。亦名成就悉地。亦名蘇悉地）此阿鑁㘕吽欠亦爲五部五佛五輪亦爲地蓮日月空觀。亦名法身眞言。
　　私云。准攝大儀軌文。阿闍梨行八字一切布字。是阿闍梨位。行十號具足句是四處輪法之結句也。金剛字句是阿闍梨自身圓壇之加持也。故慧和上不入次第。貞觀十九年三月二十三日。就入唐事偈讃岐守。守云。滿足句印二地合針。二水內鉤。二火如寶。二風屈捻二空之上。眞言曰。阿尾羅吽欠。同月十九日。彼守說云。文殊眞言曰。阿尾囕吽欠。非是文殊眞言也。昔根本大師隨順曉阿闍梨粗受祕教。其中傳云。阿尾囕吽欠（是法身眞言）阿尾囕含欠（是報身眞言）阿囉嚩左（入）羅（是應身眞言）。今見珍和上與書中有此三眞言印也。彼中初眞言印是文殊眞言印也。昔與安慧承雲大德學之。而大師臨終云。付安慧禪師。安慧禪師答云。不知也。大師亦云。付大進大夫也。公輔登山之日。南忠大德學之。今欲與汝此印。文殊根本印。虛心合掌。二火覆捻二水。而頭相柱屈二風。橫捻二空上。又說。內縛二地合竪屈二風。橫捻二空上。私云。今准此說。此中金剛字句眞言可有三身眞言及印。今文殊印初五字明即是法身印眞言也。又上成身五字滿足句中。諸師皆用普通掌。此守亦云。用五古印（云云）。又喩祇經大悲胎藏八字眞言。此五字終加三部種子。其印眞言如上已引（云云）。

胎藏大法對受記第六。
　　安然記。

　　第二百四十二八祕密印。
　　第一大威德生印。
　　海大德說。文云寶幢日暉色三角而具光蓮合散地風者。虛心合掌。二地二風各開立之。意大德說同。權僧正大和上說。慧和上說同珍和上說好。別記云。虛心合掌。散開地風。正僧正說同海說也（但云蓮華合掌）。東寺有叡山記此印同海說也（但云。以印安於頂後四處加持。靈巖印相亦同。當於頂後）。
　　第二金剛不壞印。
　　海大德說。文云開敷淨金色嚩字金剛光風輪屈在空者。虛心合掌。二風屈而端相柱。令橫平之。捻二空端。意大德說同。權僧正大和上說。慧和上說。不改前印屈二風橫安二空上。若如海說則濫無所不至（私云。攝大儀軌云。金剛不壞印准前威德印。屈風加空上。印如嚩字形。云云。若橫二風非嚩字形。然檢此大儀軌無無所不至印文自無濫矣）。珍和上說。慧和上說好。別記云。由前印屈二風安空頭。正僧正說。同慧和上說。東寺山記亦同慧和上說（但云。二風如刀。以印安於頂左。四處加持。靈巖印相亦同。安於頂左）。
　　第三蓮華藏印。
　　海大德說。文云彌陀眞金色月輪波頭繞開敷如蓮華者。二地二空端各柱。餘六輪開立。如開敷蓮華。意大德說同。權僧正大和上說。慧和上說。同海說也。珍和上說好。別記云。八葉蓮華印。正僧正說。同海說也。又云。如海說印但地風空合是蓮華藏印。東寺山說亦同海說（但云。以印安額四處加持。靈巖作三補吒。水火開張。其風地先開張。是初割華。安額）。
　　第四萬德莊嚴印。
　　海大德說。文云鼓音曼荼羅半月空點圍雙地入滿月者。以前印只屈二地上節相背著之。意大德說同。權僧正大和上說。慧和上說。同海說也。珍和上說好。別記云。不改前蓮華印屈二地而上節背相著。正僧正說。如前華印雙地入掌。東寺山記。如前蓮印。屈地中節入掌。安於頂右。四處加持（靈巖如第三印。二地雙入掌。口決云。二空開著二風側安於頂右）。
　　第五一切支分生印。
　　海大德說。文云普賢曼荼羅滿月金剛繞蓮華竪二空。者。虛心合掌。二火少開。五分許。二空少屈。意大德說同。權僧正大和上說。慧和上說。同海說也（但云。二空直立少屈）。珍和上說。慧和上說好。別記云。虛心合掌。二火頭少開。二空頭少屈。正僧正說。火方普賢支分蓮華合掌。雙立二空少屈。東寺山記。如芙蓉蓮華安心（靈巖作三補吒稍開。曲空開掌。如掬水像當心）。
　　第六世尊陀羅尼印。
　　海大德說。文云觀音頗梨色彩紅金剛幡准前屈火輪（如鉤相背）者。十輪端相合聚。如無堪忍印。唯以少屈爲別。意大德說同。權僧正大和上說。慧和上說。十輪密聚少屈。不似無堪忍印。開立二水。珍和上說。慧和上說好。別記云。由前印火頭少屈相柱。正僧正說。伊舍那方觀音以前印屈火。東寺山記。如前少屈火。入掌安喉（此記文殊印爲第六印。世尊陀羅尼爲第七。故指文殊爲前印也。靈巖第七世尊陀羅尼作三補吒。地空各捻。在掌開火。其水風頭合也）。
　　第七文殊師利印。
　　海大德說。文云文殊欝金色虛空雜色圍青蓮開火輪者。此有四印。一二地二空相柱。餘六皆開稍屈。如青蓮華。二以前印唯直開立二火二風。三梵篋印。左仰右伏。二手相合。令其中空而安臍上。四虛心合掌。二火開立一寸許（私云。玄法寺三卷本及青龍寺三卷本文殊眞言注云。祕印。先八師子座華印稍相近。坐上青蓮散火風。上置梵筮印。印上合蓮華）。意大德說同。權僧正大和上說。慧和上說。同海四印。但云。第一印是八師子座印。第四印是青蓮華印。珍和上說。慧和上說好。別記云。文殊師利法住印。虛心合掌。二火頭少開立（是青蓮華印）。正僧正說。涅里底方妙吉祥。蓮合舒火。或云。以八師子座印爲文殊印。印相稍屈鉤。蓮華印是也。東寺山記。第六文殊青蓮華印。以前印少屈安額（此記文殊印爲第六印。故指普賢爲前印也）。
　　第八迅疾彌勒印。
　　海大德說。文云慈氏黃金色虛空用青點金剛旋轉（掌心相著）者。金剛合掌。先當左耳上三振。次當右耳上三振。意大德說同。權僧正大和上說。慧和上說。同海說也（但大和上釋。所言振者前後振之。隨手便故）。又云。大師記云。金剛合掌。先擧左耳三迴轉之。次擧右耳三迴轉之。又樣。以同印先擧左耳三遍前後動之。次擧右耳三遍前後動之。正僧正說。縛庾方阿逸多左覆轉辟除。右覆轉結護。東寺山記。賢實合掌。左肩三轉。左下右上。右肩三轉。右下右上。安頂散印（靈巖。合掌。掌心相到。先左轉時右覆左仰相合如舊。次右轉時右覆右仰相合不散。又佛法僧寺證如大德云。南忠大德說。此第八印靈巖傳云。先合掌。次左轉時乍合掌橫旋合。以右指末致右腕頸在上。次右轉時亦乍合掌橫旋合之。以左指末致左腕頸在上。是名爲轉）。

　　第二百四十三無所不至印
　　海大德說。此印是大日印。傳法大阿闍梨獨作此印。勿新學者輒見聞之。安然緣入唐事卽日受之。虛心合掌。屈二風而著二空面。意大德說同。權僧正大和上說。慧和上說。同海說也。是法全阿闍梨說。又樣加前印。但二風相著之。而與空面一麥許不相著。是義眞阿闍梨說。珍和上說。慧和上兩說中。前說是好。別記云。密授。又大和上說。師說云。九印次第。普賢（一）文殊（二）觀音（三）彌勒（四）寶幢（五）華開（六）彌陀（七）天鼓（八）大日（九）。如軌中名令作之。大和上釋。是從外入內次第也。讃岐守說。昔與珍和上。於慈覺大師邊受隨行儀軌之時。所習無所不至印。貞觀十九年三月二十二日。授安然云。虛心合掌。橫屈二風而當二空上。四指此二不相著也。與珍座主共學之。後珍和上入唐迴日語曰。彼無所不至印如昔所學。但以二空二風端各相著爲正。又常住寺眞延大德云。珍和上說。無所不至印。地水風背相著。以空著火根。以風覆著空也（云云）。私疑。昔珍和上於大師邊學隨行法。非大法也。縱雖學大法不肯授此印。而珍和上云。何得之。又珍和上但受法全阿闍梨。不謁義眞阿闍梨。而爲讃岐守與權僧正大和上所判之印。法全四指相著爲好。又延大德所說恐忘印母虛心合掌。正僧正說。似義眞阿闍梨說。但出攝大軌文。而實是受法全阿闍梨。未得傳法灌頂前。授五股印以爲根本印也。東寺山記。不記此印。高野和上說。虛心合掌。二空近著火根。二風橫柱。不著空面。二風兩頭合少成峯。靈巖和上說。無所不至印可用金剛合掌。又云。定慧歸命合以二空竝竪。亦屈二風指置二空之上。頭各不相到。謂二風指頭相去一麥許。二風與二空相去亦同上。安祥寺和上說。同高野說。私云。攝大儀軌云。
　　正覺甚深密  出過言語道。
　　爲大窣堵波  四處流出句。
　　止觀蓮未敷  阿尾囉峯合。
　　雙住依羅本  二訶橫其端。
　　遍身布四明  自處華胎上。
　　爛脫本云。無所不至眞言曰（可用金剛合掌。）青龍寺三卷本云。無所不至眞言（根本印師口授諸師所用自可決知）。然傳法阿闍梨位印諸師不同。高野和上用所不至印。安祥寺和上亦用此印。慈覺大師入唐廻日。池邊三君問云。灌頂有幾。意云。受大灌頂時。已得無所不至印爲阿闍梨。此外若更有耶。大師答云。凡眞言道不許爲無三昧耶人輒說。三君卽諾。欲隨受之。故良房大閣下相共欲令遂之。而緣高野同門不許。三君乃退發人唐願。然實大師亦用無所不至印也。後珍和上入唐迴來加用釋迦三身印也（上文已說）。
　　安然元慶六年六月二十二日。與由性大德俱於權僧正大和上邊重受胎藏大法。最後記得念珠三說已訖時。大和上命云。函中祕藏已盡授畢（云云）。其夜夢。見慈覺大師在叡山講堂西第一座中間。安然在第三座南頭。與一僧俱受大法訖。大師最後教云。先仰左拳捧之。拳首向外。次以右拳風端仰安左掌根。風首向外。次以右風風首向內人左風空間而安心前。次舒左右風地覆右手。橫安左手上。次以此印三度右轉。次俱時二印。以左印印首向內。仰安左腰上。以右印印首向內。覆安右肩上。次以左印印面先伏。次仰抛轉二度。次以右印印面乍伏向外。次乃向內抛轉一度。如是左二右一。數迴乍轉此印。大師起向北戶而去。口誦讃音。曲調美妙。不得聽憶。
　　同年八月十七日。爲令安然傳授胎藏大法眞言。於中院圓堂佛前密授釋迦傳法印。大略暗合夢。印二手各以空押水端。覆右手安左印上。眞言●字。加歸命。唯舒二火。與夢爲異。
　　同年九月二日。於報恩寺與大枝君論定胎藏儀軌。最初正等覺等偈是含兩種曼荼羅畢。其夜夢見慈覺大師在昔唐院。安然怱卒參到。大師問云。何故怱來。安然答云。爲取五台山圖。大師云。我先不言寫置一本耶。安然答云。寫置。大師云。欲見之。安然披彼圖二本奉見之。大師云。太好。安然見是肉色曼荼羅二本也。安然問云。前所教是何用印。大師答云。是沐水時印。安然作彼印奉見之。其中心所迴轉斜引右印至右肩。如前作法。問云。此事是歟。大師答云。不爾。大師卽時大廣引之。卽以右印申臂。從面前擧之。至右肩上乃云。見圓珍禪師沐水之時。甚狹引之。甚醜矣。安然問云。彼如何引。大師卽作二拳。左拳安心向右。右拳合左拳。引之一寸許。如是數回乃云。如是狹引甚醜。安然以前後夢諮大和上。大和上云。已得夢授。自合現授。實知得法納心明矣。讃岐守說。昔正僧正入唐迴日語云。別有傳法阿闍梨位之印似四智讃之印。安然後問門人。或云有也。或云無也。
　　靈巖和上有胎藏根本極密契一卷也。先作八葉以五阿字爲五佛種子。●●●●爲四菩薩種子。次文云。結作舒印八法界定。想額●字。喉●字。心●字。臍●字。成四重曼荼羅（先布上四字。次用布字品）。次乍定印誦●阿字（菩提心）。次自定起誦●阿（引）字（菩提行）。次虛心合掌誦●暗字（成菩提）。次虛心合掌。進力禪智相捻如刀。誦●惡字（般涅槃）。卽又誦四字。次作入縛五股印誦●惡（引）字（大方便也。所謂現一切衆生所喜見。身隨緣度脫。巳上寶幢開敷彌陀天鼓大日印）。次百光遍照祕密契明（金剛合掌。舒臂頂上。時時搖動。阿闍梨云。亦有祕契可口決也）。次結金剛慧印（外縛五股名遍法界印）。誦八字眞言謂。●●●●●●●●（但●悼路字依師口加之）。又云。●阿●尾●羅●吽●欠●吽●悼洛（入）●化里（入）●惡。以金剛慧印爲地。以蓮華印爲水。（虛心也）以刀印爲火。以旋轉爲風。以定印爲空。次花臺印（二空二地聚集掌中。餘六指如蓮華葉觀處不壞青蓮華臺遍身自在度脫衆生。誓心堅固。無盡無餘界衆生同令坐一蓮華臺）。
　　●●●（一）●●●●●（二）●●●●●（三）●●●●●●●●●●●●（四）●●●●●（五）●●●●●（六）●●（七）。
　　次四魔降伏（內縛五股印。是五佛三昧也。善無畏外縛。金剛智及不空內縛。兩縛雖異而觀降伏四魔。謂五陰魔煩惱魔。天魔。死魔）。
　　●●●●●●●●（一）●●●●●。
　　次轉法輪印（止觀手相背。地水火風輪。左右互相持。二空各旋轉合於慧掌中。是名法輪）。
    ●●●●●●●（一）●●●●（二）●●●●（三）●●●●●（四）●●●（五）●●●●（六）●●（七）●●（八）●●（九）●●●●（十）●●●●●（十一）●●（十二）●●●●●。
　　次布字品（如經）。
　　●迦字在咽下  ●佉字在齶上。
　　●哦字以爲頸  ●伽字在喉中。
　　●遮字爲舌根  ●車字在舌中。
　　●若字爲舌端  ●社字舌生處。
　　●吒字以爲脛  ●咤字應知䏶。
　　●拏字以爲腰  ●荼字以安坐。
　　●多字最後分  ●他字應知腹。
　　●娜字爲二手  ●馱字以爲脇。
　　●波字以爲背  ●頗字應知胸。
　　●麼字爲二肘  ●波字次臂下。
　　●莽字住於心  ●野字陰藏相。
　　●囉字名爲眼  ●攞字爲廣額。
　　●●縊伊在二肶  ●●塢烏爲二脣。
　　●●翳藹爲二耳  ●●汚奧爲二頰。
　　●暗字菩提句  ●噁字般涅槃。
　　傳法藏契（亦名曼荼羅主印。此是密中亦細密。見無所不至。諦安五尊位契。）定慧歸命。合以二字竝竪。亦屈二風指置二空之上。頭各不相到。謂二風指頭相去一麥許。二風與二空相去亦同上。眞言曰。●●●●●。
　　百光遍照極密契（常印如儀軌。於二空交。右押左如常）。定慧歸命合。二火爲劍形。二風頭稍屈。當二火上節。二空交入掌。卽想劍形（大日）二風（圓光）二地二水（爲身光）。眞言如經。私見記意。初四重曼荼羅及布字品五佛印明百光遍照八字眞言是自證印。次五輪華臺降伏四魔轉法輪契及布字品無所不至百光遍照是傳法印。然八字眞言出瑜祇經。經有其印而加●字。師曰可覈（云云）。
　　又持明者不受大法。但受大日一尊隨行儀軌之時授本尊印。諸說不同。海大德說用無所不至印。意大德說用五股金剛印。權僧正大和上說。用五股印。珍和上說。用金剛界三昧耶會大日印（釼印）。正僧正說。用毫相印。亦用五股印。高野和上說。用定印。亦用五股印。靈巖和上說。用五股印。慈覺大師昔授隨行儀軌彼珍和上。已習無所不至印。讃岐守主亦同得之。又慈覺大師慧和上珍和上授金剛界三摩地儀軌中皆授大日如來三昧耶會劍印。高野靈巖等皆於此法中竝授劍印及智拳印。又一字儀軌用智拳印。諸觀音儀軌用無所不至印名劍印也。今此儀軌如來念處印金剛不壞印亦是無所不至印也。傳法阿闍梨等爲持明者以不言是大法傳法之印未許傳法灌頂而爲持明者印耳。

　　第二百四十四百光王布字法。
　　海大德說。文云欲布百光王暗字在其頂。以輪布十二伊等至鄔奧。第二迦等（二十五字）第三輪迦（引）（二十五等）第四輪劍等（二十五）右旋轉布。相接三七遍加持者。以百光王字布四處也。百光王眞言者●字是也（加歸命句。）先結普印誦百光王遍照眞言三七遍而布頂也。文有印相。注云。金剛掌舒臂頂上每四處前後搖動也。次以●等十二字結前印。右旋轉布於眉間也。次以第二●等二十五字結前印。右旋轉布喉也。次以第三●等二十五字結前印。右旋轉布心也。次以第四●等二十五字結前印。右旋轉布臍也。如是右旋轉三遍七遍加持。此布字法故欲作百光王眞言念誦之時可用之也。若作無所不至眞言念誦之時不可用也。以其布字法各別故。若作無所不至眞言念誦之時不可必誦四種阿等字也。隨誦初一阿字。何者初菩提心阿。是大日尊。菩提心故。或欲皆誦四種阿字隨意誦之亦得（私云。文云。金剛掌舒頂上時時搖動）。意大德說同。權僧正大和上說。慧和上說。欲布百光王者先以●字布壇中心。次以伊等十二右輪迴布以爲第二重輪。次以短聲●等二十五字布爲第二重輪。次以長聲●等二十五字爲第三重輪。次以平聲●等二十五字布爲第四重輪以成圓輪。是四重曼荼羅也。
　　大師云。或行者以布自身具如海說。珍和上說。同海說也。別記云。次百光王法則同前。又大和上別時說云。師說云。三補吒合掌。屈二徵端加二羽首以用百光。亦用大日。又百光印金剛合掌。舒兩臂而擧印於頂。三遍向前搖之。文云。欲布百光王在其中者卽暗字也。須以此字先安於壇中央以伊等十二字旋布以成一重輪。次布短聲迦等二十五字以爲第二重輪。次布長聲迦等二十五字以爲第三重輪。次布釼等二十五字爲第四重輪。須右旋轉而成圓輪。是四重曼荼羅也。又師說云。或行者先以暗字安於頂十字處。觀安如是曼荼羅。或說云。以阿字爲己體。頂十字處加空點也。當觀己身以暗字即以字輪。輪布身外以成四重曼荼羅也。又說云。暗字爲中台大日尊也。次布八法身種子字。次布伊等十二字。次布迦等（一重）次布迦（引）等（二重）次布釼等（三重）次布屩等（四重）合百字光。次亦布壇如前次第大和上釋。亦布弟子之身如前次第。
　　慈覺大師將來百光王曼荼羅圖中方曼荼羅中有六輪。中央八葉白蓮華臺有●字。當阿字首葉有●字。卽以●●●●四佛種子。如次在四方葉。亦以●●●●四菩薩字。如次在四角葉（東南爲始）葉葉間有三股之首。次第二輪更有十二小輪旋布。當●與●葉間三股之首小輪中有●字。從此右旋十二小輪有伊等十二字。小輪邊題黃華（地青）。次第三輪當●字首有●字。從此右旋有二十五字（黑）。次第四輪當迦字首有●字（青）。次第五輪當迦（引）字首有●字（赤）。次第六輪當釼字首有●字（白）。此等輪中如前各有二十五字也。次方壇中四方有蓮華門各有九葉。四角有外供養四菩薩也。中央阿字。若東爲首。東北香。東南花。西南塗。西北燈。
　　又義釋云。然此字輪最中置此眞言王●。次外一輪有十二字。謂從●伊至●奧凡十二三昧聲也。次外輪布於百字。先從●字。迦等二十五。次●等二十五。次●等二十五。次中●俄（上）●若（上）●拏●那●麼五字是大空之點。遍一切處故同布列也（又別時釋云。此二十五字在別。外十二字同圓布之。更問）若作五重布者。此●等二十五字爲第一輪。●等爲第二輪。●等爲第三輪。●等爲第四輪。亦同也（更問。意未盡）其布字次第逐日右轉也。
　　又抄記五字。五佛。菩提心。菩提行。成菩提。入涅槃大方便竟云。其百字輪所以從外向於內亦是此義如中台者。一切本尊亦如此說。如金剛手種子●字。蓮華尊●字。文殊●字皆成五事。皆亦如是廣說。問。百字轉外●內●一一作●●●●。如是次第卽是曼荼羅引入漸攝至於中之義耶。答此謂於因果也。若行者初發菩提心。次進行。次成正覺。次住涅槃。次起方便卽依如是次第也。若自果地而說者卽以●迦字最在內。次●行。次●涅槃。次●方便最在外也。其●字於●體卽爲法體之果。不作菩提心因地之說也。從法身起應。次流向外以度衆生。猶如曼荼羅自中台出至八部世天之位。又從外引入佛果。猶如曼荼羅乃至八心之初直至成菩提方便等也（云云）。●仰●壞●拏●那●麼等字亦隨出入義。或在百字內。或在百字外也（更問）。
　　又具緣品授灌頂中義釋云。先用囉字爲火。燒弟子身成灰。四瓶灌之。觀中嚩字。從此出生五字。謂阿鑁囕𤙖欠。持其五輪。次說。暗字在其頂上轉成中台藏。又從此字生三重光焰。一重遍遶咽上。隨所照及之處諸尊隨現。卽成第一院曼荼羅。次一重光遍遶心上諸尊隨現。成第二重曼荼羅。次一重光遍遶臍上諸尊隨現。成第三重曼荼羅。爾時弟子都成曼荼羅身。若更深釋卽是普門法界身（云云）。
　　私云。此法印相有四不同。一者玄法寺三兩卷本。青龍寺三卷本攝大儀軌竝云。金剛掌舒臂頂上時時搖動。爛脫本云。金剛合掌。舒臂頂上。時時搖動。又云。亦阿闍梨云。有祕契可口決者。海大德說。文云。金剛合掌。每四處搖動。今准諸文言每四處搖動者是師說。非本文也。然此布字諸文師但云四重布字。不言布身何處。今准師說搖動之言可謂如前四處輪法以布額喉心臍四處。二者惟謹本云。二羽金剛合。或作五智印卽置於頂上。微加搖動之。若准此文或用五股印也。三者權僧正大和上說中云。忠大德說。師說三補吒屈二徵端加二羽首用百光王。亦用大日。若准此說或用無所不至印。四者靈巖說中。百光遍照王極密契云。定慧歸命。合二火爲釼形（大日）二風頭稍屈當二火上節（圓光）。二空交入掌（右押左結跏）。二地水如本（身光）。若准此說爛脫本中所指祕契豈非此乎。
　　又此布字有四不同。一者玄法寺兩卷三卷。及爛脫本。青龍寺三卷本。并諸師說。所傳四輪布法是義釋中第一說也。攝大儀軌云。囉字置頂會應放百光明。又大和上說中有此頂上置囉字說。須以●火先淨身地然後布字。二者義釋第二說中五重布法。三者圖中六重布法。四者義釋第一院經。別時釋云。此二十五在別。外十二字同圓布之（更問）。卽是以●伊等十二字每輪輪外同圓布之。猶如四處輪中輪輪布十二字以爲光焰。如說四重者。五六重亦然（合成六種。上來是布阿闍梨身。若布弟子可准具緣品中。弟子頂上暗字放三重光遶咽心臍。更加遶額自爲四重。若布壇上可用圖意。二三六法竝具弟子及壇布法）。今准抄記迦等最在內。屩等最在外。是從內向外之次第也。所謂從法身本起應化用之觀法也。
　　又有●迦爲外●屩爲內是從向內之次第也。所謂修因向果之觀行也。若作布字前六種中一一可用修因向果之布法也。尤是初發行者之要用也。又准抄記。仰等五字亦隨出入或在百字外。是大空點遍一切處故與迦等同布列之在百字內。若依百字持誦品意迦等在前仰等在後。若作布字未見正文。又此百光王法有持誦法。如彼品中。初說●阿●娑●嚩三字。次說●迦等四五二十字。次說●野等八字。次說●仰等。阿嚩二字及迦以下竝說義字。義釋中說迦等二十字。野等八字。一一三昧門皆爲二十二相。迦等二十字。野等八字。阿等四字爲三十二相。仰等以爲八十種好。
　　私云所言百光字者。此品初說。●阿●娑●嚩字是三部。是三部字各具三十三字。●迦等二十字。●野等八字。●仰等五字。合三十三字。三部都合九十字。加初●阿字自成百字。但以●娑●嚩二字在八字內。不再數耳。持誦百字成百光王。故經中有多百字品。又此●暗字是佛部王。如轉字輪品中。唯約佛部●阿字安心。●暗字安頂。義釋中說。如阿字者嚩等亦然。又一切字亦然。若字輪品具約三部布四處字。今抄記中如中台者。一切本尊亦成五事。卽出金剛手蓮華尊文殊等一一種子皆成五字。若爾通三部。或別諸尊皆作百光王布字法。亦作百字持誦竝得（云云）。

　　第二百四十五數珠法。
　　海大德說。先取數珠三轉轉了盤珠左手入之二掌。二小珠緒從二手上越之垂懸。卽以二空二風端相捻也。當心三誦數珠加持眞言。誦了以珠暫安本處。次結定印入三摩地。如食頃而從定而出。次結根本印誦根本眞言七遍。卽大日眞言也。亦大日本印也。若作諸尊念誦各各眞言印等亦名根本印明。次以二水輪取珠當額而念觀之。次誦眞言一遍。隨轉一珠。以二水輪取珠是佛部也。以二火輪取珠是蓮華部。以二風輪取珠是金剛部。但其遍數隨意多少。念誦已畢。以珠盤手。如前入掌捧頂念觀祈願卽安本處。次入三摩地（結定印）。如食頃而卽出。又結根本印誦根本眞言七遍。誦了頂散。先以念珠而三轉者表三轉法輪。卽示勸證是也。示者示是苦等。勸者勸是苦。可知等。證者證苦我已知不復更知。又云。示者示其相狀。勸者勸人令修。證者引也已證彼。初一轉表示。中一轉表勸。後一轉表證。可細知之。意大德說同。
　　權僧正大和上說。慧和上說。先以右手執珠鬘安左手中。以珠入合掌中。誦旋轉眞言三遍。次三迴轉安合掌中。戴於頂上發願（謂五大願。乍戴發願）。次下胸前誦淨珠眞言加持珠鬘。然後安珠本處。次誦蓮華百字明。次結定印暫入三昧定而觀諸法本不生理義。次出定執珠鬘安合掌中誦持珠眞言三遍。次念誦以右大指捻無名指端也。地指開散微屈。以風指押火輪背上節。右手亦如是。以右手搯珠（私云。次第中此珠法之前。先結根本印奉念本尊。次結定印入本尊觀）。珍和上說。加持珠鬘安於本處以前如慧和上說也。次結根本契加持四處（私云。次第云蓮華百字明）。次結定印觀本不生理也（入定時不閉目了。而乍開目入處也。無有閉目入定之樣）。次出定執珠熏香（熏香鑪烟也。若塗香亦得。）安珠合掌中當心三度。擧於頂上。乍安頂上發願（謂五大願）。次左右手結半金剛印安於目上（半金剛印者空水於火相捻。餘指散開也）。私云。次第云。持珠眞言。然後當心念誦。念誦分限了。如前三度擧於頂上。發願。然後安珠本處。次結根本印加持四處。次入定觀。自心本來不生。一切衆生亦復如是。次結根本契加持四處。次結虛空眼印誦眞言而可祈願。其詞云。以此微少善根迴向部母。大悲守護成菩提時。還與於我。又云。欲作數珠法前。先須長跪合掌誦此偈云。
　　世間衆生  無量諸苦  我當救度。
　　令離惡趣  除諸煩惱  令得解脫。
　　所有衆生  種種剪迫  令起大悲。
　　發菩提心  爲苦衆生  而作歸依。
　　誦此偈了。頂禮本尊。次以右手執珠鬘安左手中。以下同前慧和上說。
　　忠大德說。凡欲正念誦。先結本尊根本印。暫時奉念本尊。次結定印須臾攝心。入本尊觀。出定之後則執珠鬘。若佛部中以空水執之。若蓮華部以空火執之。若金剛部以空風執之。三度迴轉。纒左手頭指以下四指而更脫取之熏壇燒香。次安左掌中。則安虛心合掌中。若佛部中微開火指。若蓮華部開中間六指成蓮華形。若金剛部析屈二風捻二空端。此三部執珠法。是義眞阿闍梨說也。又說。佛部蓮華部法如前。次以二空二風執珠鬘（析屈風指）。此用金剛部。是法全阿闍梨說也。次以本部淨珠明加持數珠了。更安本處。次結根本印誦根本眞言七遍加持四處。次結定印入本尊觀。然後執念珠。依三部執數法以右手執母珠之次第一之珠。以左手執第四珠。若佛部中高捧頂上。若蓮華部中當額上。若金剛部下當面上至心祈願。正念誦時。與訶移珠。又執珠法隨三部尊。左手相捻如輪環形（屈聚五指之端。以空指端者聚五指之端）。以珠鬘入環中而懸著之。以右手移珠。隨移珠自轉。又執珠法。仰舒左手承執念珠。以右手移珠專住一緣。如是念誦（忠大德云。頻參大師諮問所聽。卽是慈覺大師密記抄耳）。別記云。先以慧手取珠鬘置定手中。而合掌誦旋轉明。三度迴轉而置珠鬘。於合掌中擧頂上發願。然後下胸前誦淨珠明而安本處。次結金剛合掌誦蓮華百字明。次結定印暫入三昧定觀諸法本不生理。出三昧執數珠明畢。卽兩手各作金剛印。轉珠而念誦分限了。
　　慧和上次第云。次結根本印念本尊（七遍）。次結定印撿攝其心入本尊觀。次出定以後便執數珠三度引轉。并安置二掌中擧珠誓願。然後依法抱珠。攝心誦持。次持念畢。依前法以珠置掌。發心誓願。安置本處。更結定印入三摩地。食頃從定出。復結根本印。眞言七遍。
　　珍和上次第云。次誦偈云。
　　世間衆生  無量諸苦  我當救度。
　　令離惡趣  除諸煩惱  令得解脫。
　　所有衆苦  種種剪迫  令起大悲。
　　發菩提心  爲苦衆生  而作歸依。
　　次誦旋轉眞言。次淨珠眞言。次蓮華百字明。次入三昧定。次出定執珠。次持珠眞言。次念誦。次分限畢。次安珠本處。次入本尊三摩地。次出定結根本印。誦眞言七遍。私云。此諸說中。旋轉眞言淨珠眞言蓮華百字出金剛界千手儀軌等也。
　　慧和上說。持珠眞言三遍。珍和上說。次持珠眞言。此是蘇悉地中三部執持數珠印也。然彼法中無其眞言。此是將入念誦之時執持數珠之印。故彼儀軌云。次說執持數珠手印之相。以右手大指捻無名指頭。直舒中指小指。微屈頭指著中指上節側。是手印通三部用。是佛部數珠印。次說蓮華部數珠印相。以右手大指捻其中指頭。餘三指直舒。左手亦然。次說金剛部執珠印。以右手拳展大指捻頭指頭。左手亦然。
　　海大德說。大師記云。三部執持數珠印相竝如文也。有云。印相如文。唯各隨三部。以右手指握持珠顆。以左手二指相捻。勿執珠顆。直以懸著數珠。隨眞言抓之（須久世）。是法全和上說也。義眞和上說云。三部數珠如文。唯作諸法事。若欲執持數珠念誦之時。隨自本尊先結根本印暫念其尊。次結定印撿攝其心了則執持數珠。乃依三部執珠法也。其指相捻。右三度引轉之也。取珠安二掌中也。若佛部中十指作虛心合掌勢也。二中指稍開之。若蓮華部中中間六指折開作蓮華勢。若金剛部作虛心合掌勢也。屈二風安二空端也。而各以數珠安其中也。然後若佛部中擧頭上也。若蓮華部與額上齊。若金剛部與面上齊而各誓願。然後依前法執持數珠。以右二指捻母珠邊一今珠也。以左二指除兩今珠撿第四珠子也。更依前三部法。更各擧三處。隨事誓願。然後攝心誦持眞言。其念誦了。更依前法以珠安掌。發心誓願。安本處也。從初至終勿令生聲。是爲善也。次安珠了。亦結根本印。是通一切持念也。是執數珠法則也。私云。慧和上說念誦時印空水相捻。地開微屈。風押火背。是彼儀軌通三部執珠印卽佛部印。
　　珍和上說。左右半金剛印。空水相捻。當心念誦印。是於前印中不說地風。忠大德說出定執珠三部三印。亦是彼儀軌中三部執持珠印。但於初印不說。於第三印不說母拳。次三迴轉以下及三部印是彼義眞和上說。只是前本儀軌三部執珠印中之又說也。次又法全和上說中云。佛部蓮華部如前。義眞和上說者。法全和上本用儀軌。故不同彼。次本部淨珠明者。彼蘇悉地儀軌亦有三部淨數珠眞言。佛部淨數珠眞言曰。
　　那謨囉但嚢怛囉夜也。唵閼挪薄帝。微惹曳悉地悉馱㗚替（二合）莎訶。
　　蓮華部淨數珠眞言曰。
　　那謨鉢特莽簸拏曳。唵閣沒哩耽。儼袂室哩曳唎忙里莎訶。
　　金剛部淨數珠眞言曰。
　　那謨囉那但囉夜也。那莽室戰拏嚩日囉簸儜曳摩訶藥乞沙細嚢鉢跢曳唵枳里枳哩勞捺哩尼莎訶。
　　海大德說。文不說印。大師記云。直以本部眞言穿於珠孔。儀軌亦云。又更持誦百返。而淨數珠後。以此眞言而作成就。
　　初佛部成就數珠眞言曰。
　　唵那謨婆伽縛底悉悌娑馱也娑馱也悉馱也悉馱㗚替莎訶。
　　蓮華部成就數珠眞言曰。
　　唵蘇莽底室哩（二合）曳鉢持莽（二合）忙里儞莎訶。
　　金剛部成就數眞言曰。
　　唵嚩日羅爾耽若曳莎訶。
　　以此成就數珠眞言請本部眞言。於數珠上乃至供養持誦千遍以爲成就。次說執持數手印之相。具如所引。私云。此中淨珠成珠眞言是造珠法。今念誦中以爲淨持珠眞言。安然問權僧正大和上云。此私記中不見持珠眞言。時大和上出自私記以示安然。見其文云。淨珠眞言。
　　唵（一）遏部羝弭惹曳（二）悉睇悉馱賴悌（三）沙嚩（二合）訶。
　　旋轉眞言。
　　唵嚩日羅（二合）獄呬野（二合）惹（自攞反引）波三（去）麼曳（引）吽。
　　持珠眞言。
　　唵（一）那謨皤伽（上）嚩底（二）悉睇睇（三）娑（去）馱野（四）悉馱剌梯（五）莎嚩訶（蘇悉地中三部各說三眞言。此中唯取佛部中用之）。
    私云。今此眞言文字異儀軌文。眞言是蘇悉地經中眞言正文。彼經先說三部淨珠眞言。次云。復爲護淨增法驗故卽說三部持珠眞言。此卽彼中佛部眞言。但彼經及儀軌三部各說二眞言。而大和上記云。各說三眞言。又彼經云。持珠眞言是護持也。非執持也。故與儀軌成就數珠意同。彼儀軌云執持數珠是非護持。故和上說中持珠眞言後。更用執持珠印而作念誦。珍和上說中不說持珠眞言。直作執持珠印而作念誦。忠大德說同珍和上。珍和上次第亦云。次持珠眞言。次念誦也。又持珠眞言可用成就珠印。海大德說。三部成就數珠印。文不說印。大師記云。直誦本部眞言加持香華。供養持誦千遍爲成就也。私云。此造珠事。此中可依慧和上。珠鬘安合掌中。忠大德說。右執母次第一之珠。左執第四珠。次當三部誓願者是義眞和上說也次又執珠如輪環者是法全和上說也。次又執珠仰左承珠者未見說者。故知忠大德云。頻參問聽。大師密說抄者明矣。仲神大德云。和上胎藏中說。先取數珠塗香。隨誦旋轉眞言三轉珠鬘。次盤入掌誦加持珠眞言。次三頂戴發五大願。乃安本處。次結入定印入本尊觀觀入我我入等及本不生理等。次出定取珠。二手引展。曾自見之。祈願念誦（云云）。金剛界中少別（云云）。此中加持珠眞言曰。
　　唵尾𡀔左那摩黎莎婆（二合）訶。
　　文云。持珠當心上。餘如蘇悉地。故用彼法私檢諸本玄法寺兩卷本爛脫本云頂戴盤珠掌內進力屈上節二句文也。皆有六月修後持珠當心上以下之文。又玄法寺三卷本攝大儀軌竝有六月修法。攝大儀軌亦有三月修法。青龍寺三卷本竝無六月三月修法。安然對受次受六月修法。今依大和上別記云。次六月禁戒（如文。是別修也。於平生不必用之）。故此記中記之最後。若爲他人說文次第之時往而用之。

　　第二百四十六虛空眼印。
　　海大德說。結前虛空眼印誦其眞言三返。由結此印誦眞言故。從初發心乃至成佛一切功德不能沒失以下意大德說。及權僧正大和上說。慧珍兩和上說竝同。故不繁記一一之說。

　　第二百四十七五供養印。
　　海大德說。文云奉獻香華等悅意妙伽陀閼伽及發願者。如文作之。慧和上次第云。次如前獻華香等。次普供養悅意妙伽陀閼伽及發願。珍和上次第云。次奉五供。次悅意妙伽陀。次閼伽。惟謹本云。復結五供養。悅意妙五讃獻閼伽香水當發五大願（私云。五大願出尊勝儀軌不空本也）。

　　第二百四十八加持句眞言印。
　　海大德說。文云。說救世加持令諸法眼道遍一切處久住當令金剛掌隨明遍觸身者。金剛合掌當心。三誦加持五處。慧和上次第云。次加持句眞言。加持句前用鈴。珍和上次第云。次振鈴。次加持句。

　　第二百四十九八解大界印。
　　海大德說。文云難堪忍大護左旋解大界者。結前難堪忍印誦明。左旋轉三度。解大界也。慧和上次第云。次解界及呈三昧耶。珍和上次第云。次難堪忍大護印左轉。

　　第二百四十九示三昧耶印。
　　海大德說。文云還呈三昧耶頂上散開之者。卽時示三昧耶頂上開散。珍和上次第云。次呈三昧耶。

　　第二百五十奉送印。
　　海大德說。文云。
　　心送於聖天  五輪投地禮。
　　當啓白衆聖  現在諸如來。
　　救世諸菩薩  不斷大乘教。
　　到殊勝位者  唯願聖天衆。
　　決定證知我  各當隨所安。
　　後復垂哀赴。
　　者。次欲奉送聖衆五輪投地五禮。次當啓白可用此偈。次結三昧耶印挿花。以投壇中奉送聖衆。慧和上云。次五輪投地禮諸聖衆。并唱啓白之偈。次奉送聖衆。珍和上云。次禮佛偈。次奉送。

　　第二百五十三密護印。
　　海大德說。文云如前三密護者。三密者。前入佛三昧耶印眞言。法界生印眞言。轉法輪印眞言是也。護者金剛甲胄印眞言是也。結此四印誦四眞言。結護自身令堅固也。慧和上云。次三密護。又甲胄。亦重結三密。珍和上云。次三部。次被甲（私云。見大和上見行之法。此處只用三部及甲。故慧和上又甲胄亦重結等之文恐剩）。

　　第二百五十二九方便印。
　　海大德說。文云懺悔隨喜等思惟菩提心者。懺悔等是九方便也。菩提心是觀一切諸法本不生也。亦是發五大願。慧和上云。次如初懺悔隨喜等。後觀本不生亦發五大願等。珍和上云。次九方便。次迴向。次出道場隨意印佛印塔浴佛等。

　　六月修法。
　　海大德說。最初月安金剛輪者。謂於四角金剛壇中觀安●字（種子）結五股印誦阿眞言三遍（加歸命句。）其金輪壇樣正方也。權僧正大和上說。慧和上說。大師說云。住方壇中觀●字者。謂觀自身成●字也。無非●處可用外縛五股印也（大和上釋。慧和上說。內智五股印）。文云服乳者。謂想●字。此卽理觀。若就事法可服世乳。想●字者。謂想●字從臍而出入鼻。從鼻而出入腹。亦從臍出。如如是一月口誦心想。<PIC>T75010701.gif</PIC>
    海大德說。次第二月觀水輪壇。其形圓也。壇上觀安●字（種子）結開敷蓮華印誦鑁眞言三遍。此水輪壇作九重也。權僧正大和上說。慧和上說。文云月光色者。謂壇與●字之色也。服醇淨水者。若依事法可服世水。若祕釋者想●字也。如前阿字亦當觀之。<PIC>T75010702.gif</PIC>
　　海大德說。第三月觀火輪壇。其形三角。壇上觀安●字（種子）結大慧刀印誦囕眞言三遍。權僧正大和上說。文云。不求食者有緣之食。又義推云若乳水等歟（私云。出疏）.是淺略釋。若深祕釋可服●字。又身住壇中者如前說也。<PIC>T75010703.gif</PIC>
　　海大德說。第四月觀風輪壇。其形半月。壇上觀安●字（種子）結轉法輪印誦憾眞言三遍（私云。文云。行者常服風）。
　　權僧正大和上說。風壇色黑。餘准前觀。<PIC>T75010704.gif</PIC>
    海大德說。第五月觀金剛輪壇。其形四角。次於此地輪壇上想安水輪壇。其形圓也。壇上觀安●●二字（種子）。地輪安●●字水輪●字。印亦有二。地輪用五股印。水輪用蓮華印。眞言有二。先結阿字印誦阿字眞言三遍。次結鑁字印誦鑁字眞言三遍頂散（私云。文云遠離得非得行者無所著）。權僧正大和上說。文云金剛者。方壇亦阿字。亦五股印。又水輪者。圓壇亦縛字亦蓮華印。先須於四角壇安圓壇也。次行者住壇中先結五股印誦前阿字眞言。次結蓮華印誦嚩字眞言。此月可誦曩莫三滿多沒馱喃●阿●嚩。<PIC>T75010705.gif</PIC>此念誦時食法。如念誦字。
　　海大德說。第六月觀風輪壇。其形半月。次於此風輪壇上安火輪壇。其形三角。壇上觀安●●二字（種子）風輪壇安●字。火輪壇安●字。印亦有二。大慧刀印。轉法輪印。眞言有二。憾字囕字。先結憾字印誦憾字眞言。次結囕字印誦囕字眞言三遍頂散。從初月至于第六月印與眞言當心誦之頂散（私云。文云亦捨利非利）。權僧正大和上說。文云風者。半月壇亦憾字亦法輪印。又云火者。三角壇亦囕字亦法界生印。先須於半月壇上安三角壇。次行者住壇中先結憾字印誦憾字眞言。次結囕字印誦囕字眞言。是加持時。其念誦法如前。<PIC>T75010706.gif</PIC>
　　海大德說。次於頂上觀安●字。金剛合掌。誦暗時時搖動（先記）.權僧正大和上說。記文中無此印眞言。私云。持明禁戒品疏但有六月修法而無暗字安頂之法。恐似百光王印脫至此中。然彼義釋文句易見。故今抄出。
　　文云。其第一月當觀金剛。是方曼荼羅黃色也。觀其自身而坐此中。卽以自身而作●阿字。其●字正方黃色。當令內身充滿無缺擧體皆是此●字也。當結五股金剛印。不須持數珠。其印作虛心合掌。雙屈二水。以右加左。持勾掌中。二空相柱竝出。二風勾屈向中指背。卽是金剛手印也。當於一月中但服乳不食餘。但觀所持眞言從臍而出。從鼻而入。如誦喘息無異。爾時但觀以此眞言而爲喘息也。其色亦黃。若觀眞言卽以一一句爲一息。若觀種子字但無間作息也。雖云一月然一十一百乃至一落叉月等。要以見爲限。復次一者卽是一相一味之義也。見此名滿一月。
　　次第二月住於水輪。其輪圓而白色。自想身在中。如上方便手作蓮華印。二地二空聚爲臺。餘三指開敷令火風稍合相竝。卽別觀音印也。觀其身作●嚩字。色白。亦以白眞言爲出入息。問爲觀尊●字耶。爲本所持種子作白色耶。是月結蓮華印於二月中。但服而已。餘皆不食。所謂服水者但以此眞言水入息白乳之字爲食也。行者若相應時自得法味。特不復有他食想。但法味而充滿身耳。嚴備謂於此中坐也。爾時但觀此字。不觀本尊像也。
　　第三月在火輪中。謂三角赤曼荼羅。住緣上火輪也。觀在其中。以其●囉字爲刀也。作慧刀印。謂三補吒合掌屈二風捻二空也。其出入息赤色。三月義如前。謂三月三十日三千日等。以見爲限。此三月中不求一切食。謂不得乞食等。若有施來者得隨意食之。無人施與則不食。但以●字爲食耳以此方便燒一切罪障令無有餘也。以此義故一切暗盡明成謂佛慧明也。備謂備具用此印也。
　　第四月在風輪中。是側月（與上同）。其中色黑用●訶字爲身。出入息等如上說。此一月中但飮風而住。不食一切食也。此飮風亦是以●訶字出入息爲食。非如外道飮氣而生也。當作轉法輪印。此卽是反手相叉。前所作者此難作者。
　　第五月從金輪至水月等。諸佛處金剛水輪中。謂作方黃曼荼羅。內有圓白曼荼羅。身坐其中。臍以下黃。中以上白中也。不作印。用●阿●嚩二。餘如上。此五月中不得食。盡不食。謂斷一切食。但以二眞言作出入息爲食也。自五月以來修無著離我之行同於一切相寂滅。即同佛也。
　　次第六月處風火輪除一切障。亦是風輪中有火輪。准上事知。下是風。臍以上是火。用●訶●囉爲食。得與不得亦一切不貪。迄捨利養。次佛說其功德。乃至如文（云云）。私云。然於大和上邊對受時疑云。第一月中云。想●字從臍出入鼻。從鼻出入腹意何。大和上決云。師說。●字從臍孔出入鼻。從鼻孔出入臍孔也。安然疑云。智論等說。風觸七處。出息之時。先從臍起。若入息。時至臍亦還。今意可然。何者疏云如調喘息故。大和上決云。此義有理又疑。第二月中云輪圍成九重秋夕月光色。又悉地出現品疏云。猶如九重月輪在薄霧中。既云月色。若爾純白之內何爲九重。大和上決云。純白圓內小大九重可有際分。安然疑云。小大九重可有白黑。何名純白。大和上決云。雖無白黑只有重際。又疑。第三月中云。火輪結大慧刀印。第六月中火輪結法界生印。二說何正。大和上決云。第三月云大慧刀印是正。第六月云法界生印以是火印傍有此說。又說第五月云。方壇上安圓壇壇上觀安二字地輪安●水輪安●。第六月云。半月上安三角壇。上觀安二字。風壇安●。火輪安●。爲是第五月方壇上安●●上安圓壇壇上安●。疑第六月亦然。大和上決云。每月自坐壇中觀身爲字。故至重壇身坐其中。觀身爲字（云云）。安然引疏臍輪上下之文時。大和上喜云。允哉。然疏五六兩月竝不作印。而師說中各用二印。悉地出現品有四種阿字。三月修法。五字眞言六月修各有壇印。本尊觀法因果與此六月修法大異。故不可以修濫此也。

胎藏大法對受記第七。
　　安然記。

　　海大德說。金剛界法相承。
　　大日如來。金剛薩埵。龍猛。龍智。金剛智。不空。青龍寺慧果（有三弟子）謂義操（義眞）法潤（法全）辨弘（全雅）。
　　胎藏界法相承。
　　大日如來。金剛手。大那蘭陀寺達磨掬多。同寺善無畏。保壽寺玄超。興唐寺一行（慧果於玄超所受胎藏界）。
　　惟謹儀軌云。此法從摩訶毘盧舍那付囑金剛手。金剛手次傳付囑那蘭陀寺達磨掬多阿闍梨。達磨掬多阿闍梨次傳付囑中天竺國王種釋迦善無畏三藏。善無畏三藏開元中來至此國。當玄宗朝爲大國師傳法灌頂。次付囑海東新羅國僧玄超阿闍梨。玄超阿闍梨次傳付囑青龍寺僧慧果阿闍梨。慧果阿闍梨次傳付囑僧法潤阿闍梨。大和八年甲寅歲三月七日付囑慧日寺五部持念僧惟謹（云云）。具如兩部相承兩卷及印信中。

　　胎藏慧和上次第（從海大德及權僧正大和上得此。同本）。
　　若欲入道場念誦者。先令自心離塵垢爲衆生故起慈悲。次澡浴淨衣香塗身（私云。蘇悉地中其法極廣。云云）。次以眞言印灑淨所換之衣（私云。蘇悉地云。唵微莽羅莎嚩訶。以右手作拳。取水持誦。用無淨衣）。次以眞言加持其衣而著（私云。蘇悉地云。唵鉢哩嚩囉多縛日哩尼𤙣。著衣眞言無手印）。次入向道場時不起貪欲瞋恚等。專念本尊而往（住自他本性清淨。步步踐蓮華而往。私云。出蘇悉地）次至道場門外灑淨。次灑身以後稱吽字三聲。并觀想聖衆遍滿道場如影。重重不相妨礙。
    次欲入道場。口誦眞言而入。
　　唵若嚩里哆慮者那吽泮七遍（私云。蘇悉地云。通三部用）。
　　次入道場已面向於尊合掌作禮。禮三部諸尊及本尊。次圍遶讃嘆美妙音。次焚香懺罪。隨喜奉請。迴向發起大悲。
　　我從過去世  流轉於生死。
　　今對大聖尊  盡心而懺悔。
　　如先佛所懺  我今亦如是。
　　願垂加持力  衆生悉清淨。
　　次淨三業。若未加持香水閼伽陀物者便加持之。啓白并唱禮及禮佛。次驚覺。次普禮。次歸依。次施身。次菩提心。次讃佛功德。次普供養諸如來次懺悔。次隨喜。次勸請。次奉請。次親近。次慈護。次回向（私云。驚覺以下十四方便出玄法寺三卷本。是加華嚴普賢行願讃文也）。次三昧耶。次法界生。次轉法輪。次金剛甲。次囉字。次無能堪忍明。次驚發地神。次地神持次第。次灑淨。次說偈。次持地眞言。次以字燒字。十二支句作於器。次觀囉字先自淨心地。次住本尊瑜伽加以五支字。次百光王。次置無生句。次胸表離染字。次安立無垢眼。次金滿足句。次安立器世間。次大慧刀。次大法螺。次蓮華座。次金剛慧。次如來頂。次如來頂相。次毫相藏。次本鉢。次施無畏。次與願。次悲生眼。次如來索。次如來心。次如來臍。次如來腰。次如來藏。次普光。次如來甲。次如來舌相。次如來語。次如來牙。次如來辯說。次如來持十力。次如來念處。次一切法平等開悟。次普賢如意珠。次慈氏菩薩眞言。次一切三世無閡力明妃。次無能害力明妃。次大海眞言。次金剛手。次大眞言王。次蓮華座。次觀想曼荼羅。次以我功德力偈。次結大輪壇印。次衆色界道。次觀中胎內先想圓光。次安布種子（云云）。次摩訶曼荼羅形（云云。）次以八曼荼羅眷屬自圍繞。次東遍智印。次北方觀自在次。南置金剛手。次依涅哩底方不動如來使。風方勝三世。四方四大護。初門釋迦文。第三妙吉祥。南方除蓋障。勝方地藏尊。龍方虛空藏。及蘇悉眷屬。護世威德天。次第而分布。次淨治。次不動大明王（用鈴）。次請召衆聖。次索。鎖。鈴。除障不動。次示三昧耶。次所獻閼伽水如法加持奉諸善逝者。次奉華座（加持）。次欠嚩安置頂心上。次金剛薩埵。次被服甲。次怖魔。次難堪忍大護。次四方大護。次門門二守護。次閼伽。次五供。次虛空藏菩薩普供養。次讃（以上供養事畢。以下念誦次第）。
　　次第三院東方。初門中釋迦師子。次於世尊大虛空眼（觀自在無能勝及妃）。次北如來寶。如來毫相尊。大轉輪。光聚。如來悲。愍慈左白傘蓋佛。勝佛。最勝佛。高佛。摧碎佛。如來舌。語。笑。寶上爍乞底。栴檀香辟支。多摩羅香等。目蓮。須菩提。迦葉。舍利弗。如來喜并捨。傘上如來牙。輪輻辟支佛。寶輪辟支佛。𤘽絺羅。阿難。迦栴。憂波離智供養雲海。
　　次於東北方布列淨居衆。自在思惟手。普禮光鬘天。滿意及普音。
　　行者於東南而作火仙像。妃后侍左右。婆藪仙。仙妃。阿詣羅。瞿曇。阿底哩與仙。及毘哩瞿仙。次置自在女。毘約。夜摩女。賢。摩羯。二冥。羅睺。阿伽羅大主訶悉多。次置於摩伽。七曜衆。間錯。自記。質多羅。果得。尾舍佉。藥叉持明衆。次增長天王。南門難陀龍。烏波大龍王。并二修羅王。近門黑暗天。次焰魔羅王。七母。并黑夜。死后妃圍繞。奉教鬼衆女。鬼衆。拏吉尼。成就大仙衆。摩尼阿修羅。及阿修羅衆。金翅王。并女。鳩槃荼及女。泥哩底方主號名大羅刹。羅刹斯。羅刹衆。西門內左右忿怒無。能勝。阿毘目佉對。難徒。拔難徒。及以諸地神。龍王嚩噲拏。天形。女人狀。龍光龜爲座。龍衆自圍繞。執耀衆尊。辰。杏。對生。火光寂。蝎弓。秤宮。月耀。及女天。男女。摩拏赧。遮文。鳩摩利。釋。梵二天女自在。烏摩妃。
　　門北當安布廣目天。龍衆。龍王妃。眷屬那羅。毘紐女。辨才。塞建曩。月妃。戰捺羅。鼓天。歌天女。歌天。樂天衆。風天并眷屬。天使并妃等。水天執羂索。
　　北方門內置難陀烏波龍等。
　　次西捨乞羅等。門東毘沙門等。東北伊舍那等。東門帝釋天持國等（在文）。
　　次東第三院施願。金剛壇內心復安置智者漫殊音等。
　　行者於左方次作大名稱。除一切蓋障等（文殊左方）。北方地藏尊等。西方虛空藏等。次上方如來曼荼羅遍知印佛世尊（云云）。次北方觀自在等。次左方勤勇忿怒金剛衆。次西方無量持金剛般若不動等。次轉字輪。次大眞言王。次八印。次結根本印念本尊眞言（七遍）。次結定印撿攝其心入本尊觀。次出定以後便執數珠三度引轉。并安置二掌中。擧珠誓願。然後依法抱珠攝心持誦。次持念畢。依前法以珠置掌。發心誓願安置本處。更結定印入三摩地。食頃從定出。復結根本印眞言（七遍）。次陳虛空眼次如前獻香華等。悅意妙伽陀閼伽及發願。次說救世加持令法眼道遍一切處久住。即誦加持句眞言。次解界及呈三昧耶。次五輪投地禮諸聖衆。并唱啓白之偈。次奉送聖衆。次三密護。又甲胄亦重結三密。次如初作懺悔隨喜等。後觀本不生。亦發五大願等。
　　私云。此次第中。念誦次第。先第三重釋迦世天。次第二重四菩薩等。次第一重三部諸尊。後中台院八印大日似義釋意。若修因向果曼荼羅則從外向內。若從本垂迹曼荼羅則從內向外。今此次第卽是修因向果念誦法也。慈覺大師將來持大儀軌頂法中。先中台院大日八印。次第一重遍知印及三十印尊。次觀音部。次金剛部。次不動等。次第二重四菩薩。次第三重釋迦世天。卽是從本垂迹念誦法也。具緣品疏。第七夜中又云。先誦中台諸尊。次誦第一重尊。次誦第二重尊。次誦第三重尊。亦此義也。
　　然攝大儀軌別本中。先中台院大日八印。次第一重遍知印及三十印尊。次觀音部。次文殊院。次除蓋障。次地藏院。次虛空藏。次金剛部。次不動等。次釋迦院乃至世天。故玄法寺兩三卷本及爛脫本及青龍寺三卷等竝皆用此次第。但青龍本供養會中。成身不入三十二印。心略讃之後先列三十二印。次四處輪。次八印等。次大日印以後同前。此等意云。初遍知等心爲佛部。次觀音等。文殊。除蓋。地藏。空藏等部爲蓮華部。次金剛手。不動等尊。釋迦世天爲金剛部。總攝四重以爲三部。故祕密曼荼羅品義釋云。大日爲佛部。彌陀爲蓮華部。卽觀音等。釋迦爲金剛部。卽金剛部（云云）。又具緣品義釋云。如來圓光等印是阿闍梨嚴身之具。又灌頂中第七夜之。次阿闍梨更禮諸尊。及結三部加持等印。亦用蘇悉地中如來甲等加護尤善（云云）。故諸儀軌入成身中。又抄記及攝大儀軌竝云。如來毫相等印乃至一切法平等開悟印列第一重遍知印院（云云）。故青龍本安之四處輪前。若珍和上次第三依儀軌先遍知等。次觀音等。次文殊等。次除蓋障。次地藏等。次虛空藏。次金剛手。次不動等。次釋迦尊乃至世天。此卽四重總爲三部意也。若正僧正觀曼荼羅中。先遍知等。次觀音等。次金剛手。次不動等。次釋迦等。次文殊等。次除蓋障。次地藏等。次虛空藏。次世天等。次五供等。次毫相等三十印。次念誦等。若以釋迦在四菩薩之前是似天竺本曼荼羅。釋迦在文殊內。若以三十印在欲念誦之前亦似嚴身以修念誦。經中三十印之次卽說普賢慈氏二印。是從遍知印院卽入八印。普賢慈氏擧四菩薩之始終也。次入四佛。次入臺上。此義尤妙（云云）。
　　若忠大德次第。大日八印三十印。次虛空藏。次除蓋障。次觀音部。次地藏尊。次文殊等。次金剛手。次地藏部。次金剛部。次釋迦等。次不動等。次佛頂等。次世天等（云云）。及守和上等諸次第具如後列（云云）。
　　珍和上次第從權僧正大和上得。
　　若欲入道場者先洗手嗽口。卽想淨除三業罪垢。
　　次結普印加持淨衣。七遍眞言曰。
　　唵羅乞叉（二合）囉乞叉（二合）薩縛沒馱（引）地惠恥（二合）多（引）答莽（二合）止縛覽娑縛（二合）訶。
　　次加持衣著之。所著衣裳皆成如來衣。
　　次香水灑身。次塗香塗手。蓮華合掌。誦淨三業眞言。由此加持故即成清淨內心澡浴。
　　次三部三昧耶（如常）。由修佛部驚覺佛部一切如來。加持護念修眞言者連令獲得身業清淨。罪障消滅。福慧增長。
　　次蓮華部三昧耶（契明如常）。由修蓮華部三昧耶驚覺觀自在菩薩及蓮華部一切聖衆皆來加持行者獲得語清淨。言音威肅令人樂聞。得無礙辨才說自在。
　　次金剛部三昧耶（如常）。由修金剛部三昧耶驚覺金剛藏菩薩并金剛部一切聖衆。皆來加持行者獲得意業清淨。證菩提心。三昧現前速得解脫。
　　次被甲護身（五處加持如常）。卽起大悲心遍一切有情。願皆證得世間出世間殊勝成就。如此觀了卽成被金剛甲胄。一切天魔不敢障難。煩惱業障身不染著。離當來諸惡趣苦。疾等速證無上菩提（私云。此中三部被甲之文出無量壽儀軌也。別行十八道亦出此文也）。
　　次結普印觀自身以爲金剛薩埵。徐徐步向道場。想足踏八葉蓮華。到著堂戶時卽應入無能勝明王三摩地。其印相以右手掌覆左手背。以左手空輪押右空輪甲上。以右風輪彈指生聲三度。次禪智各入掌。作拳舒竪進度。左拳安心。以右拳左旋三遍爲辟除。右旋三遍卽成結界。次指八方上下。次五處加持。皆誦吽字加之。次開扉時想開十地城門。
　　次入堂內已。卽想麼字右目。吒字左目。麼字變爲月。吒字變爲日。日卽慧。月卽定也。次以此定慧眼照十地城中。次對面諸尊蓮華合掌。開目運我身親對海會諸尊。卽五體投地禮拜。想我身在一一佛菩薩前。卽誦普禮眞言。
　　次辨備供具。卽入佛部使者不動明王三摩地加持閼伽塗香華燒香飮食燈明。如次列安壇上。
　　次著座普禮。次塗香。塗兩手腕等。想磨瑩戒定慧解脫知見五分法身。而加持香水灑淨自身供物（用不動眞言）。次行者若欲作法須先啓白。
　　敬白十方三世諸佛。我等下輩愚作凡夫雖掌此印。猶如蛟蟻掌須彌山。恐無勢力。唯願法佛加持我等。令我得成無上正覺。結持此印同佛勢力（至誠禮拜。私云。珍和上將來青龍寺三卷本無注。是正僧正將來青龍寺三卷本有注。此兩本初云。欲結印者。敬白十方三世諸佛。我等下輩作愚凡夫雖掌此印。由如蚊蟻嘗須山。恐無勢力。唯願諸佛加護於我。結持此印。同佛勢力。令我得成無上正覺）。
　　次九方便。入佛。法界生。金剛輪。被甲。藍字。無能堪忍。驚發地神。地神持次第。灑淨請白地天偈。持地。以字燒字五輪成身。首中百光王。安立無垢眼。滿足句。燒淨器世界。安立器世間。大慧刀。法螺。蓮華座。金剛大慧。如來頂。如來頂相。毫相藏。大鉢。施無畏。與滿願。悲生眼。如來藏。如來心。如來臍。如來腰。如來藏。普光。如來甲。如來舌相。如來語。如來牙。如來辯說。如來持十力。如來念處一切平等開悟。普賢如意珠。慈氏菩薩。三世無閡力明妃。無能害力明妃。大海。金剛手持華。大眞言王蓮華王觀曼荼羅。以我偈。大輪壇。五色界道。淨治路。不動明王。振鈴。請召。索。鎖。鈴。除障不動。示三昧耶。閼伽。奉華座。執金剛。被甲。怖魔。難堪忍大結界。不可思越守護。相向守護。塗香。華鬘。焚香。飮食。燈。虛空藏明妃。大讃。一切佛心。虛空眼。一切菩薩。觀自在。多羅菩薩。毘俱胝。大勢至。耶輸陀羅。白處尊。賀野仡哩嚩。地藏。文珠。光網。無垢光。計設尼。烏波計設尼。地慧。質怛羅童子。召請童子。不可思議童子。除一切蓋。除疑怪。施無畏。除一切惡趣。救護慧。大慈生。悲旋潤。除一切熱惱。不思議慧（上卷了）。
　　地藏。寶處。寶手。持地。寶印手。堅固意。虛空藏。虛空無垢。虛空慧。蓮華印。清淨慧。行慧。安住慧。出現智。執蓮華杵檀。戒。忍。進。禪般若。方。願。力。智。金剛手。忙莽鷄。金剛針。金剛鎖。降三世。一切持金剛。金剛拳。一切奉教金剛。般若波羅蜜。不動尊。勝三世。大威德。釋迦文殊。能寂母。寫毫相明。一切諸佛頂。白傘蓋佛頂。勝佛頂。最勝佛頂。光聚佛頂。除障佛頂。廣生佛頂。無量聲佛頂。聲聞衆。緣覺衆。阿跛羅爾多。無能妃。自在天子。普華天子。光鬘天。滿意天。遍音天。火天。后。嚩斯仙。阿趺哩仙。驕答摩仙薩栗伽仙。增長天王。閻摩王。死王。七母。暗夜神。奉教官。拏吉尼。金翅鳥王。羅刹主。羅刹斯。羅刹衆。廣目天。水天。難陀。跋難陀。諸龍。地神。妙音天女。那羅延天。后。月天。諸二十八宿。摩醯首羅天。烏摩妃。遮文荼。風天。多聞天王。諸藥叉。諸藥叉女。諸毘舍遮。諸毘舍支。伊舍那天。諸步多。帝釋天。持國天。日天子。摩利支。九執。梵天。乾闥婆。諸阿修羅。諸緊那羅。諸人。請召諸天。普世明妃。次佛部四處輪。次蓮華部四處。次金剛部四處輪。次布三十二相字。次置大眞言王。次十號滿足句。次八部印。次無所不至。次百光王布字輪。次誦偈云。
　　世間衆生  無量諸苦  我當救度。
　　令離惡趣  除諸煩惱  令得解脫。
　　所有衆苦  種種剪迫  令起大悲。
　　發菩提心  爲苦衆生  而作歸依。
　　次誦旋轉眞言。次淨珠眞言。次蓮華百字明。次入三昧定。次出定執珠。次持珠眞言。次念誦次分限畢。次安珠本處。次入本尊三摩地。次出定結根本印誦言七遍。次結虛空眼印。次奉五供。次悅意妙伽陀。次閼伽。次振鈴。次加持句。次難堪忍大護印左轉。次呈三摩耶。次禮佛偈。次奉送。次三部。次被甲。次九方便。次回向。次出道場。隨意印佛印塔浴佛等。
　　私云。攝大儀軌。惟謹本等。普依經中所說眞言列諸尊也。而玄法寺兩三卷本。及爛脫本。并青龍寺三卷本等。更加天竺曼荼羅中諸尊。而無眞言印等。今珍和上唯列儀軌說印眞言諸尊不出無印明尊。然慧和上廣列儀軌所列諸尊。故兩次第廣略有異。

　　權僧正大和上別行略次第。
　　若欲入道場念誦者。先自心雖垢。爲衆生故起慈悲。次著淨衣以香塗身。次以眞言手印灑淨所換之衣。次入向道場時不起貪欲瞋恚等。專念本尊而往（住自他本性清淨步步踐蓮華而往）。
　　次稱吽字（三聲）。次觀想聖衆遍滿道場如影。重重不相妨礙。次欲入道場口誦眞言。
　　唵若嚩里哆盧者那吽泮（七遍。私云。或本作練。今依正文作縛）。
　　次入道場已。面向本尊。合掌作禮。禮三部諸尊。次起大悲心。唱偈云。
　　我從過去世  流轉於生死。
　　今對大聖尊  盡心而懺悔。
　　如先佛所懺  我今亦如是。
　　願垂加持力  衆生悉清淨。
　　次淨三業。次加持香水及供物。次唱禮。次九方便。次三昧耶。次法界生。次金剛輪。次金剛甲。次藍字。次無能堪忍明。次驚發地神。次地神持次第。次灑淨。次請白偈。次持地。次藍字觀。次五輪觀。次首中百光王。次安立無垢眼。次滿足句。次燒淨器世界。次安立器世間。次入佛三昧耶。次法界生。次轉法輪（巳上三印。師說曰。前巳用之。此處不更之）。次大慧刀。次法螺。次蓮華座。次金剛大慧。次如來頂。次如來頂相。次毫相藏。次大鉢。次施無畏。次施願。次悲生眼。次如來索。次如來心。次如來臍。次如來腰。次如來藏。次普光。次如來甲。次如來舌。次如來語。次如來牙。次如來辯說。次如來十力。次如來念處。次如來開悟。次普賢如意珠。次慈氏菩薩。次三世無閡力。次無能害力。次香水海。次金剛手持華。次羯磨金剛。次蓮華王。次觀曼荼羅。次大輪壇。次衆色界道。次觀中胎內八曼荼羅圍遶。次東方遍知印。次北方觀自在。次南方金剛手。次涅哩底不動尊。次風方勝三世。次四方四大護。次初門釋迦文。次第三妙吉祥。次南方除蓋障。次勝方地藏尊。次龍方虛空藏。次蘇悉地。次護世威德天。次治路。次無動明王。次振鈴。以召請。次索。次鎖。次鈴。次除障不動。次示三昧耶。次閼伽。次華座。次執金剛。次金剛甲冑。次怖魔。次難堪忍。次四方四大護。次相向守護（二印）。次五供。次虛空藏明妃。次大讃（供養了）。次遍知（名一切佛心）。次優樓頻螺迦葉。次伽耶迦葉。次虛空眼。七俱胝。大勇猛。大安樂不空（一切佛部了）。
　　北方觀自在。聖者多羅尊。毘俱胝。得大勢。耶輸多羅。白處尊。馬頭。地藏（巳上蓮華部了）。
　　文殊師利。光網。無垢光。計設尼。烏波計設尼。地慧。質多羅童子。召請童子。不可思議童子（巳上文殊部了）。
　　除一切蓋。除疑怪。施無畏。除惡趣。救護慧。大慈生。悲旋潤。除一切熱惱。不思議慧（餘蓋障部了）。
　　地藏。寶處。寶手。持地。寶印手。堅固意（地藏部了）。
　　虛空藏。虛空無垢。虛空慧。蓮華印。清淨慧。行慧。安住慧。出現智。執蓮華杵。十波羅蜜（虛空部了）。
　　金剛手。忙莽雞。金剛針。金剛鎖。降三世（月黶）。一切持金剛。金剛拳。一切奉教金剛（金剛手部了）。
　　般若波羅蜜菩薩。不動尊。勝三世。大威德金剛（六足。巳上四菩薩般若部了）。
　　釋迦牟尼。遍知眼（能寂母）。毫相明。一切諸佛頂。白傘蓋佛頂。勝佛頂。最勝佛頂光聚佛頂。除障佛頂廣生佛頂。發生佛頂。無量音聲佛頂。聲聞衆。緣覺衆。無能勝。無能妃（釋迦文部了）。自在天子。普華天子。光鬘天。滿意天。遍意天（巳上東北方淨居天）。火仙。火天后。縛斯仙。阿跋哩仙。驕答摩仙。薩哩伽仙（巳上東隅仙衆）。
　　增長天王。閻魔王。死王。七母。暗夜神。閻魔后。奉教官。拏吉尼。金翅鳥王（巳上南方天衆）。
　　羅刹主。羅刹斯。羅刹衆（已上西南隅羅刹衆）。
　　廣目天。水天。難陀。跋難陀（二龍）。諸龍。地神。妙音天。那羅延天。后。月。二十八宿。摩醯首羅。烏摩妃。遮文荼。風天（巳上西力天衆）。
　　多聞天。諸藥叉。諸藥叉女。諸毘舍遮諸毘舍支。大藥叉（巳上北方天衆）。
　　伊舍那天。諸步多（巳上二天東北方）。
　　帝釋。持國天。日天。摩利支。社耶。毘社耶。九執。梵天。梵天妃。乾闥婆。諸阿脩羅。諸緊那羅。摩睺羅（已上東方天衆）。
　　諸人。請善諸天（巳上諸方人天衆）。
　　普世明妃。次轉字輪。八印等。次作發願。次入定觀本不生理。次淨珠。次旋轉。次持珠。次念誦。次虛空眼。次五供。次普供。次讃。次閼伽。次振鈴。次加持句。次解界。次啓白。次奉送。次三密。九方便。隨意。
　　私云。此次第初用慧和上次第之文。念誦次第用珍和上次第之意。兼用慧和上說對受作印諸尊。故加大勇猛大安樂二菩薩也。其終亦用慧和上次第之文。行法簡略。行用尤善。

　　正僧正略次第。
　　五輪投地而禮。次胡跪誦供養文。次驚覺。九方便。作禮印作三昧耶印。從頂下分爲二拳。卽舞頂。出罪等（云云）。次正坐觀。心中有九重月輪。輪中有阿字（云云）。卽入四無量心。次三部等擐甲（云云）。次觀●字頂上。眞言（云云）。次無堪忍大護四印。次現前●字。次地神偈。并眞言（云云）。次持次第。次作壇（私云。印明出青龍寺三卷儀軌）。次灑淨。次持地。次定印頂上觀●字燒淨有爲五大建立無爲五大（云云）。
　　次頂上觀●字爲百光遍照王。心上●。胸中●。額●。耳●阿等（云云）。私云。頂●取成就悉地品。心●胸●額●取眞實智品。耳●取悉地出現品。次滿足句。次建立道場。住如來拳下方空界乃至地地輪（云云）。然後觀香水海。次金剛手持華。次華臺。眞言王。次師子座宮殿等觀。次誦偈及明妃。次小金剛輪。次五色。次本尊觀。及諸聖位八曼荼羅等。次寶冠阿字四處。次甲胄當額誦佛部字輪相繞。□心臍同上。次●阿（引）●暗●惡（如此次第誦繞如上輪）。又次蓮華部輪誦繞四種薩字（如上阿字輪）。又次金剛部四種嚩字（繞亦如上輪。合三四十二重法修曼荼羅自身中具足。云云）。次誦伊縊乃至諾莫三十二箇當臍相繞一遍。想成尊身光明之相也。次應布三十二相種子（定印）次四種眞言（如青龍本）。次供以香華等。次大眞言王。次八祕（別合）一塔（如攝大云白處等）。五字。無所。百光等（先頂觀●。次誦百光。布字如軌）。次遍照布字。次遍知空眼。七俱。安樂等。次勝方觀音等。次閻方金剛手等。次涅哩底方。般若及四明王（四大護也）。次因陀羅方釋迦等文殊等。次閻方除蓋障等。次勝方地藏等。次龍方虛空藏。次五淨居。次火天等。乃至普世明妃等。次淨治路。次不動結界。次金剛鉤。次不動立身。火輪印爲迦婁羅炎也。不動尊作除遣從魔結。次入佛三昧耶。次振鈴。次閼伽。次奉座。次不動示位。次金剛手（五股）。次被甲胄。次降魔。次大界。次無堪忍四印。次無能勝。次相向守護。次五供養。及普供。讃等。次啓謝。次三部三昧耶。次大慧刀。次法螺。次華座。次金剛大慧。次如來頂。次頂相。次大鉢。次施無畏。次與願。次悲生眼。次索。次心。次臍。次腰。次藏。次普光。次甲。次舌。次語。次牙。次辨。次十力。次念處。次平等開悟。次普賢。次慈氏。次一切三世。次無能。次加持珠。次更住定印觀字義。次本印加持。次旋轉念珠。次念誦如常。既畢。頂戴發願。卽作本印加持五處。次陳虛空眼。次五供并普供。讃及閼伽。次加持句。次作元堪忍第二印解界。更用入佛三昧耶加持。次誦偈發願。如初修九方便及誦時偈。次入佛。法界生轉法輪等。三部及擐甲是常法耳。
　　忠大德次第（名胎藏略次第）。
　　作淨護身。上堂視法。禮佛懺悔。辨供。著座。普禮。塗香。淨地。淨身。驚覺。普禮。遍知。四禮。金剛持。唱禮。敬禮尊號。九方便。次表白。次發願。略護摩（先炎）。次入佛三昧耶。法界生。金剛薩埵。金剛鎧。次如來眼印。白色囉字。赤色囉字。大力大護。次不動尊。大金剛輪。橛。牆。虛妃。大虛。待地及偈。加持四門。灑淨香水。持香。現前赤色囉字。大海。金龜。寶山。觀唅鑁阿字。小金剛輪。虛空藏。普供養偈。不動避除結界。送。請。迎。如來鉤。索。鎖。鈴。除遣從魔。視三昧耶（亦名入佛三昧耶）。網。火。大視三昧耶（亦名大三昧耶。此如先右手）。閼伽及振鈴。不壞座。執金剛。怖魔。次佛眼印。次大結界。無堪忍大護。不可起大護相向守護。塗香。華供。燒香。飮食。燈明。運心普供。讃（大日亦五讃）。大日三昧耶（以定印眞言王）。祕密八印。大慧刀。商佉螺。金剛大慧。毫相。釋迦大鉢。施無畏。與願。悲生眼（只佛眼。亦名除遣從魔。右手作出大指）。索印。如來鉤。如來心。臍腰。藏（拳亦制風指。私云。此注等爛脫）。普光。甲。舌。語。牙。辨。十力。念處。開悟。□慈氏。虛空藏。除蓋障。觀自在。得大勢。多羅。毘俱。白處。馬頭。地藏。文殊。金剛手。光網。無垢光。繼室尼。優婆髻室尼。地慧。請召。奉教。除疑怪。施無畏。除惡趣。救護。大慈。悲念。除熱。不思議。地藏旗。寶處。寶手。持地。寶印手。堅固。虛空無垢。空慧。清淨慧。安慧。十波羅蜜。執金剛妃莽鷄。金剛拳。月黶。針。鎖。釋迦鉢。一切佛頂。降三世（五股）。軍荼利。六足尊。金剛藥叉。不動尊。佛眼（亦名能寂母。地水入掌。九十六虛空眼。大日母）。白傘蓋佛頂。勝。最勝。除葉。火聚。廣生。發生。無量。毫相。佛眼。聲聞。及緣覺。無能勝。妃。五淨居。地火諸仙。閻羅。后。暗夜。嚕捺羅。后。梵天后。嬌未離。那羅延。七母等。遮文。羅刹力。那羅延輪。一切龍。商羯羅。烏忙妃。梵天。月天。日天。杜耶。毘社耶（勝。最勝）。風天。妙音天。水天。阿修羅。乾闥婆。藥叉。藥叉女。毘舍遮。毘舍遮女。一切執曜。一切宿等。羅刹沙。荼吉尼。加持念珠。念誦阿字。五輪字輪。本尊念誦。字輪等。讃。普供。閼伽。及振鈴。九方便。無堪忍大護（左轉解界）。還示三昧耶（觀奉送佛三昧耶。亦名入佛三昧耶）。奉送（印相如常）。如初三密護身等。以後隨意經行如常。但叡山傳授（供養閼伽。振鈴。讃）。無堪忍大護還示三昧耶。奉送三密護身。力方便等。以後隨意經行者稍異耳。
　　    錍。
　　    三  股。
　　輪  杵  鈴。
　　    螺。
　　    獨。
　　私云。此次第初雜用圓行和上大次第之初文。次念誦中雜用大日經密印品作印之次第。其終亦用圓行和上次第之終文。取捨在人。行藏隨樂而已。

　　守和上南山胎藏次第。
　　第一五輪投地而禮。次歸命作禮（印眞言）。懺悔（眞言）。次歸依（眞言）。施身（眞言）。發菩提心（眞言）。隨喜（眞言）。勸請（眞言）。請法身（眞言）。迴向（眞言）。次四無量觀（眞言）。大輪金剛（眞言及印）。地撅等。入佛三昧耶（印眞言）。法界生（印眞言）。轉輪（印眞言。先觀金剛種子等）。被金剛甲（本尊八佛印眞言。卽觀略觀）。卽結無堪忍觀（淨身及地）。觀風輪。水輪。金剛輪（觀八佛本尊）。觀白蓮華道場及師子座。次觀種種供養。誦虛空明妃（印眞言）。座上觀字（具觀九佛并三部諸尊種子印眞言）。不動尊眞言（淨供物）。召請（用鉤印眞言）。奉三昧。閼伽。奉座（具觀本尊種子眞言印并三部五部諸尊種子印眞言等）。避除（不動印眞言）。金剛（種子印眞言護身。吽總嚩別）。大結界不動。閼伽。塗香。花。燒香。燈。食。心供（印明）。諷誦。供了禮三寶。住座觀尊及種子。毫相（轉字成佛）。觀五字（五色）。百光。無垢眼。及三十二相種子布了·次念誦。誦滿。觀智持念了。轉作金剛諷誦。迴向。發願。奉水。禮。說偈。啓白。說偈。解三昧。結護。
　　私云。此中觀曼荼羅具觀諸尊印眞言。同正僧正。

　　十二眞言王儀軌一本（海和上存日密而不傳。沒後出之）。
　　左耳●暗字大勤勇大日如來（二）。
　　右耳●欠字佛眼佛母（一）。
　　●暗字頂上釋迦如來（三）。
　　●惡字額上遍智印（四）。
　　●右肩上糝字蓮華部聖衆（五）。
　　●左肩上索字金剛部聖衆（六）。
　　●唅字胸上胎藏中臺九佛位（七）。
　　●咽上赫字般若菩薩（八）。
　　●臍上㘕字勝三世菩薩（九）。
　　●腰上𡀩字聖無動忿怒尊（十）。
　　●鑁字右足上千手千眼觀自在（十一）。
　　●嚩字左股上金剛藏王菩薩（十二）。
　　●㘕●𡀩●伽囉（二合）赫（十三）。
　　●㘕●落（十四）。是身口意三葉也。
　　●吽字諸法了義風大也。具四輪義。四輪者。一金剛界輪義。二降三世教令輪。三遍調伏法輪。四一切義成就輪。佛部義。引入義。鎭護義。上有空點大空三昧耶義。中有曩字無相解脫門義。下有嗚字無作解脫門義。
