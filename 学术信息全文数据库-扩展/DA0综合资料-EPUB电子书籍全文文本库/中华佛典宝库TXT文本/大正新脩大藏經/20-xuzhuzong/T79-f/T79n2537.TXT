《大正藏》第79卷No.2537
釋摩訶衍論第十廣短册（勸劣向勝不退門）

　　四信理觀
　　論云。若觀彼佛眞如法身（文）意如何。
　　答。爲賛自所說。引經文中云觀彼佛眞如法身。此文意也。
　　問。爾者今此觀門者。四心下品人可云所修耶。
　　答。云此事學者意不同雖不一定。且存一義者。可云四心下品之觀門也。
　　問。就答申不明。凡無相理觀是深位之所修。利根之觀門也。而十信是未得不退之淺位。心外差別之智品也。寧四心下品之人凝眞如法身之觀乎。依是第五卷論釋以平等見諸佛說之文判發心已去。法藏和尚解今論文述入十住位得少分見法身住正定位也。如解釋者。初位已上觀門。而非住前淺位之行相（見）爾者所答申背此等文理。審定成立申。
　　答。自元所答申勸劣向勝不退門之意。四心下品之人勸西方不退土之教門也。彼引證經文豈交別類之觀解耶。所以於淨土修因有事理觀門。專念西方等明有相之事觀。若觀彼佛等述無相之理觀。有無觀門雖異。倶是四心下品之所觀也。但至云十信淺位不可修無相理觀者。今論意云二心下品之人既止輪修行時修眞如三昧。四心下品之位觀眞如法身。何過耶。次至第五卷論釋者。彼云見法身。此云觀法身。其意頗異歟。次至法藏釋者。違論解釋故。不及會通。如此成申者。御難自被遮者歟。無過可答申也。
　　問。所答申尚不可然。今論意正定聚稱在初住已上。而今依觀佛法身之修因所成得益。既云住正定聚爰知信滿入住之人修理觀往生淨土。住位不退正定聚云事。但至云四心下品人勸西方引證經文何交別類者。論釋且雖舉四心下品之教門。經文廣顯多類之往生也。若不爾者。住正定聚之文招違害故。次至言有無觀門倶四心下品所修者。今所立義科中更不出無相理觀。何爲四心下品之觀門耶。憶念他方淨土種種依正論判局有相事觀故。次至云十住菩薩修眞如三昧者。依教門僅雖修眞如三昧。觀門尚微劣也。何於往生業因可許理觀耶。爾者會此等難今度分明成申。
　　答。凡淨土因行者。論藏之施設髣髴。文義首尾易迷。且開作釋引證之始終案經論所說之文相。於四心下品之修行。九品上生之業因。宜存事理之二門也。實夫云眞如三昧之秋月既照止輪修行之窓。觀佛法身之春花方熏專念西方之室事。豈有異論乎。既依教門自許理觀者。何抂可妨往生之業因耶。但至住正定聚文者二意可存申。一云。指西方處不退土云正定聚也。故元曉法師釋今文云。九品往生皆名正定（判）雙觀經其有衆生生彼國者皆悉住於正定之聚（宣）一云。四心下品人終可至初住正定故云爾也。是以通法大師第一卷疏云。既得往生由見佛故終無有退。漸次得入正定聚故（云云）此意也。若如所難述初住已上行相者。已云住正定聚。何爲得益文耶。次經文云顯多類往生者不可爾。所引經文說相明故。不須重釋論判。經論意全同也云事。誠明鏡也。若非四心下品之觀門者。引之何用乎。次至云所立義科中更不出無相之觀門者。論且合釋有無二觀。經廣別說事理二門故。以若觀彼佛以下經文合謂以專意念佛因緣之文。以畢竟得生等文可合隨願得生以下論文也。凡輕毛之修行雖疎。乘願力託報土。四心根機雖劣。屬強緣許往生。是則雖無眞如三昧之力用。依彌陀超世之願生無漏無生眞土。暫所難之文悉約此機釋也。何塞一類劣鈍之釋文。可遮四心下品之理觀乎。隨諸文雖勸事行。強不遮眞如理觀修行耶。故無過可答申也。
　　問。所成申尚不叶理致。先就正定聚。二會釋倶不明。就初會釋。今論意以三賢十地定正定聚。馬鳴菩薩須彼初門之論判分明故。而違論釋以處不退云正定聚成申條甚不可然。但至元曉釋者。彼師於正定聚有三釋中。立者所依憑第三釋歟。其義違論釋故不可依用矣。故第二釋云。十解已上名爲正定。定不退位爲正定故（文）此釋同論家定判者耶。次雙觀經文者。淨影大師彼經疏云。習種已去位分不退說爲正定（述）釋彼經文指初住已上爲正定聚之旨明鏡也。後會釋又不可然。可舉終可至之處者須舉十地佛果等。何可指初住正定耶。是以新羅元曉。十解已上菩薩得少分見眞如法。是故能得畢竟往生（判）長水子[王*(虍-七+一/(谷-口+目))]。十信滿足及三賢位人。以觀眞如法身。觀修習故願生彼國（宣）諸師解釋一致也。論藏何違此義耶。次至云非四心下品所修引之何用耶者。雖非正證。因爲顯有往生多類引之歟。或同文故來歟。次以若觀彼佛等經文合謂以專意念佛因緣文云事不可然。論家釋彼文云。憶念他方淨土種種依正（文）觀依正二報。是有相事觀也。豈可合無相觀門耶。所成申招此等難。分明成申。
　　答。凡四心下品人云可作無相觀解事。文理兩證如先重出申。問難及多重。立者愚昧難決者耶。但今論意以初住已上爲正定聚御難。立者自元所不遮申也。然而今所引經正定聚者。指處不退所成申也。所以爾者。論家立得善處定不退門科名。作永離惡名從定不動之解釋。成處不退義畢。所引證之正定聚。豈不有處不退義耶。就中所引經者是指觀經等歟。筆削記中。修多羅等者即阿彌陀無量壽瑞相及觀經等（判）而彼無量壽經既簡無諸邪聚及不定聚。述皆悉住於正定之聚。今所引非指彼經文耶。若爾者淨影釋習種已去。違經論之施設者耶。依之群疑論中。位行雖淺唯遇勝緣念念進修大乘聖道。決定無退故得名爲正定聚也（判）此釋深叶經王之深旨者歟。次遠指初住已上存申意。因果相對不一準故。四心下品是不定聚攝故。望之正定聚爲得益也。所以畢竟得生者往生西方之義。住正定聚者生彼土後漸次至初住（爲言）通法大師釋既得往生由見佛故終無有退。漸次得入正定聚故。存此旨（見）彼元曉等釋者違文理。必不可依用也。次至云依正二報有相觀。何合無相行者。云有勝方便。云念佛因緣。不簡無相理觀故。何可局有相事觀耶。若如所難者。今論遂於往生修因可忘無相之觀門耶。但至種種依正論釋者。且舉色相觀之一邊歟。無過可答申也。
　　問。於十信位可許理觀立申事。甚背論家之性相歟。所以三身章中。依遍分別妄想事識見應化身（乃至）見從外來取色分齊（文）。十信菩薩二乘人等者不作唯心觀解故。依事識見心外佛身。若許無相理觀者。豈不見無邊色身耶。又分別事識云不緣眞理事。論家定判也。未以如理爲自境界之高斷分明故。而十信既事識分齊也。更不可作眞如法身之觀解（矣）是以群疑論中釋淨土業因云。淺根之人未能觀理。爲作色觀觀報化身。深根之人能觀實相。爲說無相觀於法身（判）輕毛淺位之人不可作理觀云事分明也。加之吉藏大師觀經疏。觀諸法實相名念佛法身。觀如來相好光明國土等云念佛生身。今論種種依正等釋。當念佛生身。更非念佛法身義耶。以若觀彼佛等經文合專意念佛之文成申事。難得其起盡。次正定聚經文指處不退會申。此又不可然。今論無處不退名正定聚。何猥正定聚之稱可通位與處耶。但至得善處定不退之科門者。得善處之三言當即得往生之文。定不退之三字指住正定聚。何科名不退定處不退耶。或又處定不退指終無有退經文。住正定聚文非爲正證。故不可混亂也。如何。
　　答。十信理觀事止輪門之輪判分明也。又唯心觀解舉勝爲論十解已上（判）十信又非無彼觀解。故第八卷本論。當知唯心無外境界（宣）釋論修此三昧通達一切無量諸法同體一相無差別故（判）既許唯心無境之行解。作諸法同體之觀門。何成申旨背論深旨耶。但至三身章文者。於十信定散二心見佛不同故。且屬心外見佛之類歟。云爾非遮定中見佛也。又四十心凡夫倶雖意識分齊。三賢位許業識唯心之觀解。例又十信依事識雖緣心外境。何又不許業識見佛之義耶。故筆削記中委成此旨（矣）次至群疑論釋者。雖述淺深二根之不同。未遮十信理觀。何忽備難文耶。次至吉藏釋者。彼具釋云。但念佛有二種。一者念佛法身。二者念佛生身（文）既念佛言通法身生身。亙有相無相。今論念佛因緣之詞云可通二種。誰疑之耶。次正定處不退事。所引經文就事理二觀明二重因果。若觀彼佛已下述理觀之修因得果。已上文明事觀之修行得益。雖因果二重。同以極樂爲得果處也。何事觀得果許處不退。理觀得果不許處不退耶。第一卷八因緣中。云以勝緣力而爲安立正定聚故。彼勝緣力者當義科中如來方便殊勝門。安立正定聚故非同今得善處定不退門耶。故彼第七因緣引今本文爲能化教法。可思之。如此答成之上者。諸難悉被遮者歟。無過可答申也。觀經疏（吉藏）云。但念佛有二種。一者念佛法身。二者念佛生身。念佛法身者。如須菩提在石室中端坐念諸法實相。名念佛法身。念佛生身者。念如來三十二相八十種好金容挺特。名念佛生身。今念無量壽佛是非念佛法身。乃念佛生身。何者。正觀如來相好光明等故也。然念佛生身復二種。一者但念佛。二者通念五種。謂念佛念徒衆國土時節等（文）探玄記第三云。四約退不退。謂入十住已去不退位三賢菩薩生處。名爲淨土。於中亦有四果二乘等。如阿彌陀土生彼皆住正定等。堪任已還輕毛退位三聖衆生共生之處。不名淨土（文）起信疏（法藏）下云。引經中二。先引經。從常見佛下釋經文。言若觀法身得畢竟往生等者。但往生之人約有三位。一如蓮華未開時信行未滿。未名不退。但以處無退緣故稱不退。二信位滿足以去花開見佛。入十住位得少分見法身住正定位也。三者三賢位滿入初地已去。證遍滿法身生無邊佛土。如佛記龍樹菩薩等住初地生淨土等也。此中畢竟等是後二位也（文）同論疏（元曉）云。住正定者。通論有三。一者見道以上方名正定。約無漏道爲正定故。二者十解以上名爲正定。定不退位爲正定故。三者九品往生皆名正定。依勝緣力得不退故。於中委悉如無量壽料簡中說（文）。
　　報身報土。
　　問。引何經文證勸劣向勝不退門耶。
　　答。引若人專念西方極樂世界等文。證勸劣向勝不退門（見）故論云。如修多羅說。若人專念西方極樂世界阿彌陀佛。所修善根迴向願求生彼世界（文）。
　　問。爾者西方佛土可報身報土耶。
　　答。此事經論施設區。諸師解釋非一。故或云報身報土。或云化身化土可有二傳也。
　　問。所出申二傳倶以明。先就云報身報土傳難思。夫定能化之佛土專可任所化之機根也。既十信凡夫之所見也。寧云報佛之身土耶。是以本論云凡夫二乘心所見者名爲應身。釋論述隨識麁細所見佛身隨麁細故。明知十信凡夫之能化身土可非報身報土云事。次就化身化土傳不明。思彼佛土者。佛身廣大而說身量無邊非是凡夫心力所及。國土寬廣而究竟如虛空廣大無邊際（判）可知非化佛之身土云事。是以善導和尚釋云。西方安樂阿彌陀佛是報身佛土（判）是豈非定報佛之身土耶。抑出申二傳中。立者終何傳可存申耶。
　　答。於西方極樂報土化土之諍論舉旗鼓。論師人師解釋成鉾楯。先哲尚迷是非。今愚豈辨邪正耶。雖然拾權實二教之判文。探顯密兩宗之義理。報身報土之義可立申也。今論中釋報身。具勝妙因受極樂果。自然自在決定安樂遠離苦相（文）阿彌陀經中。無有衆苦但受諸樂故名極樂（說）經論之文義全同也。可知極樂自在之身可報身云事。是以善導和尚引三經說定報佛之身土。懷感禪師會諸論文成報土之義理（矣）但至云十信凡夫所見可非報身者。乘彌陀別願力具惑凡夫生報土。何過耶。言他力往生此意也。依之觀經玄義云。若論衆生垢障實難欣趣。正由託佛願以作強緣。致使五乘齊入（判）次至三身章本釋二論文者。就大途之義相。西方佛土異彼歟。如此存申者。御難自被遮者歟。無過可答申也。
　　問。所答申不可爾。凡按諸經之施設。鼓音聲經中。於彌陀如來出父母王國魔王調達等。他受用既非生身。何存父母等耶。又觀音授記經示彌陀入滅之行相畢。定未來補處之弟子。他受用是不斷常之佛也。寧存入滅等之相耶。依此等經說。變化身之佛土云事不可有異論（矣）是以淨影大師定凡夫事淨之土。智者禪師凡聖同居上品淨土（判）文理倶指掌。會釋盍迷心耶。但至報身章釋者。受極樂果者簡化身非受樂相之詞也。何以此成彌陀報身義耶。次至阿彌陀經文者。且對娑婆世界云爾也。故天台釋云。若望賢首猶是下品。但比娑婆故名極樂（文）次善導懷感兩師釋者。背文理故難信用者耶。次彌陀別願事。誰所共許耶。西方是凡聖同居土故。異生等往生于彼。何猥成報土義。構他力往生之會通耶。會此等諸難分明答申。
　　答。凡安養淨土者勝過三界之國。月朗無漏無生之光。廣大無邊之境。花發非有非空之匂。見色皆眞色也。花池寶閣悉寶藏因行之所成。聞音悉法音也。水鳥樹林皆彌陀果地之所作也。何濫準同居之莊嚴。強可抱界內之疑胎耶。重窺經論之施設。再詳諸師之解釋。觀經說無量壽佛有八萬四千相。心地觀經。八萬四千相好定地上能化。又初地二地等所坐之華葉。百葉千葉等也。而彌陀如來所坐之蓮華。八萬四千葉（云云）是豈還地前能化應化身耶。依之群疑論云。八萬四千相好是唯他受用身佛（判）加之那伽羅樹爲八宗之高祖。述清淨國者出於三界。娑藪般頭爲千部論師。判勝過三界道。爰知珠珍之臺非界內之所有。寶玉之林非同居之莊嚴云事。是以禮懺經說受用智慧身阿彌陀佛。佛地論出報身土判或西方等處處不定。安養淨土非化佛之身土云事。顯密說根一揆耶。但至鼓音聲經說者。慈恩大師會之云。此是他受用身示現亦有父母王國。實即無之。實無女人惡道等怖（文）化現父母等非實類父母（爲言）次至觀音授記經者。他受用身又有入滅相。故心地觀經云。前佛入滅後佛成道不同化佛經劫現（文）又不斷常者約多分歟。依之淄洲大師最勝疏云。言相續者約多分說。不同化身多百千劫始一現故（釋）慈恩法師唯識疏云。言湛然者簡他受用。及簡化身彼時斷故（述）此等釋意於他受用許少時間斷（見）次至淨影釋者。彼義章中明事相眞三種土之時。以西方凡夫事土（判）是守往生人之一邊。未知彌陀別願之廣大。故彼釋難信用。次天台釋者。不應經論之說文。所以者何。今論決定安樂遠離苦相文。與阿彌陀經無有衆苦但受諸樂言。其意全同也。何以彼經文望娑婆世界云名極樂耶。是以群疑論。無有衆苦但受諸樂等故。唯是他受用土也（判）次彌陀別願事。凡彌陀如來是濁世利物之導師。娑婆有緣之薄伽也。六八願之弘誓遠被未來之衆生。三三品之淨刹爲在惡凡夫也。是以具縛底下之凡夫不斷一毫之惑直生無漏之報土。是五劫思惟之所成。他力別願之所果也。若如所難者。何更號別願。又可稱超世之願耶。故無過可答申也。
　　問。所成申尚不明。凡以三乘同見之佛身定變化身。西方佛土既二乘凡夫雜居故。可化身之佛土云事勿論也。故觀經中以聲聞人分中三品。故於凡夫位分下三品。既二乘異生生在。豈云實報土耶。依之佛地攝論唯識等論中。地前生化土。地上居報土（定）但至八萬四千之相好者。穢土佛尚具此相好。況淨土佛身何不備之耶。所以觀佛三昧經中。過去毘婆尸佛備八萬四千之相好（云云）彼佛豈非變化身耶。加之檢經軌說。無量壽儀軌云。想無量壽如來三十二相八十種好了了分明（說）觀經云。若欲至心生西方者。先當觀於一丈六像（宣）據兩經之明文。誰此云報身耶。次所坐蓮華準佛身相好可存之也。次至勝過三界道等文者。不及私會通。惠遠義章云。後門之果形前非苦。是其相似出世果故。故論宣說無量壽國不屬三界。實論苦諦生滅果故（釋）妙樂釋籤云若大論中明安養國非三界者。且是非此娑婆三界耳。若就彼土具有三界故（宣）解釋誠以明鏡也。何以此爲報身報土之的據耶。次至慈恩釋者。殊勝妙顏實類女人（見）何云實即無之耶。又他受用身現父母等有何用耶。就中慈恩作報土化土之二釋中。化土潤色引彼經文成之者耶。次他受用有入滅相云事不可然。彼心地觀經說。所化機從前位進後地之時。前地能化隱滅。後位能化顯現。此且云入滅也。
　　更非彌陀入滅之後逕多劫如中觀音成道也。次他受用身不斷常事。莊嚴論云由無間常故一切諸佛命身常住。佛地論云。
　　謂受用身恒受法樂無間斷故（宣）既云無間常云無間斷。何許少時間斷耶。凡所成申一一雖不稱理致。不遑細細重難。先會此等難分明成立申。
　　答。凡淨土穢土是如次報化二土不同也。既云安養淨土。豈云化身之土耶。是以同性經中。淨土成佛者皆是受用身。穢土中者皆是化身（云云）撲揚大師引此經文。故知化身所居土者不得名淨（判）善導和尚以今經文證報土之旨（矣）爰知西方淨土非化身土云事。但至云三乘人雜居故可化土者。此事諸師解釋不同。所立義亦不一准。且依善導懷感兩師之解釋存之者。善導自問曰。彼佛及土既言報者。報法高妙小聖難階。垢障凡夫云何得入。答曰。若論衆生垢障實難欣趣。正由託佛願以作強緣致使五乘齊入。懷感禪師。然以阿彌陀佛殊勝本願增上緣力。爲令彼地前諸小行菩薩等識心雖劣。依託如來本願緣力（乃至）故名生他受用土（判）是則彌陀別願之所致。何始爲奇耶。次至佛地攝論等判文者。群疑論會之云。佛地論等說初地已上生他受用土。地前菩薩生變化土。此據自力分判地前地上居二土別。不據他力別願勝緣而說（述）會釋誠明鏡也。誰可作疑貽耶。次至彌陀如來相好多少者。先觀經說。彌陀如來實身廣大無邊。非下劣凡夫之所知故。爲引入方便且令觀一丈六像也。故經次下文云。無量壽佛身量無邊。非是凡夫心力所及。然彼如來宿願力故。有憶想者必得成就（文）依此義文按儀軌說。爲初心行者且示三十二相等形相歟。又儀軌中云廣如無量壽經所說。可知儀軌意不可違觀經說云事。次於勝過三界文者。惠遠妙樂等釋倶不叶理致。恐似胸臆會釋（矣）故曇鸞道綽善導等諸師。探經論之玄旨專成報土之義理（矣）次云妙顏天子實類女人事。文證何耶。無明證者不可作重難也。云示現父母等事。爲化分段身菩薩。更現父母王城等也。依之太賢釋云。既報上無實女。佛及菩薩化爲母等。化分段等（文）次慈恩釋。作報土化土二釋中。唯報土義爲所存正義（見）故上生經疏中。通報化二土之義爲有人釋。以唯報土義爲自義（矣）次心地觀經文。彼次下云不同化佛經劫現。此文所顯他受用亦非許少時間斷耶。依之淄洲大師釋不同化身多百千劫始一現故。實冥契經說者歟。而約前後地之機見。御難頗不可爾也。次至佛地莊嚴等論文者。彼約自受用。未據他受用。故不可爲相違。無過可答申也。
　　問。難答雖及多重。尚非無不審。報化二身之所化者。變易分段各別也。是以慈恩通賛疏云。報佛所化變易身化土菩薩分段身（文）而西方淨土之往生人分段身故。不可言報佛身土。是以雙觀經中。疑心修善人在極樂邊地受胎生等（說）嘉祥大師。又彼土壽雖無量必終訖。故知彼土分段生死（判）若爾者唯變化土可非報佛土也。依此等文理。天台嘉祥淨影等諸師。盛談化身化土之義（矣）但至同性經文者。對報土唯淨。且化身土云穢土。非遮淨土。是以唯識論云。變現無量隨類化身居淨穢土。爲未登地諸菩薩衆二乘異生稱彼機宜（判）既云居淨穢土。何西方淨土非變化淨土耶。荆谿湛然大師釋雖是淨土。由有男女及須彌等。此同居淨土。既其不同。同居穢土亦應不等。專有所據（見）又撲揚大師會彼經文云。爲對受用化稱爲穢亦不相違（文）但至所出申釋者。撲揚於變化淨土作長時暫變之二釋中。不許長時淨土義前作彼釋也。述實義之時。今同前說。多經論中說生淨故（文）。以西方爲變化長時淨土（見）次他受用有間斷云事。尚不可然。能現智品平等性智也。佛果相續無間斷。所現他受用何可有間斷耶。又佛地莊嚴等不約他受用云事不然。淄洲大師釋此中含身攝自他受用。通他受用云事分明也。如何。
　　答。總相麁論之時。二身所化分段變易雖殊。據實通論之日。二佛所化可通分段變易也。故彼七地以前悲增菩薩預他受用之教化。十地菩薩列變化身會座等。此意也。若爾者西方教主報身以分段身爲所化。何過耶。況彌陀如來弘誓異他佛悲願故。以常途之謂情不可爲重難也。但至受胎生文者。天台法華疏云。處華臺久者爲胎生。非實胎也。例蓮華化生者亦稱濕卵而非濕卵（文）是即非實胎生也。次至唯識論居淨穢土文者。慈恩釋此文云。暫變淨土（文）非長時淨土也。撲揚釋恐違慈恩釋。故不可依用也。所以親光論師釋報土處處不定義。或云西方等處處不定。慈恩大師以西方唯報土義爲實義。違此等判文變化長時淨土（判）背師資禀承者耶。次他受用身間斷事。設能現雖無間斷。所現報身間斷。何過耶。如此答成者。諸難悉被遮者歟。無過可答申也。
    觀經疏第一云。問曰。彌陀淨國爲當是報是化也。答曰。是報非化。云何得知。如大乘同性經說。西方安樂彌陀佛是報身報土。又無量壽經云。法藏比丘在世饒王佛所行菩薩道時。發四十八願。一一願言。若我得佛。十方衆生稱我名號願生我國。下至十念。若不生者不取正覺。今既成佛。即是酬因之身也。又觀經中。上輩三人臨命終時皆云阿彌陀佛及與化佛來迎此人。然報身兼化共來授手。故名爲與。以此文證。故知是報（乃至）問曰。既言報者。報身常住永無生滅。何故觀音授記經說阿彌陀佛亦有入涅槃時。此之一義若爲通釋。答曰。入不入義者。唯是諸佛境界。尚非三乘淺智所闚。豈況小凡輒能知也。雖然必欲知者。敢引佛經以爲明證。何者。如大品經涅槃非化品中說云。須菩提言。何等是不生不滅非變化。佛言。無誑相涅槃。是法非變化。世尊。如佛自說。諸法平等。非聲聞作。非辟支佛作。非諸菩薩摩訶薩作。非諸佛作。有佛無佛諸法性常空。性空即是涅槃。云何涅槃一法非如化。佛告須菩提（乃至）爲是新發意菩薩故。分別生滅者如化。不生不滅者不如化耶。今既以斯聖教驗知彌陀定是報也。縱使後入涅槃。其義無妨。諸有智者應知。問曰。彼佛及土既言報者。報法高妙小聖難階。垢障凡夫云何得入。答曰。若論衆生垢障實難欣趣。正由託佛願以作強緣致使五乘齊入（文）同經疏（天台）云。安養清淨池流八徳。樹列七珍（乃至）凡聖同居上品淨土（文）群疑論第一云。問曰。今此西方極樂世界。三種土中是何土攝。釋曰。此有三釋。一是他受用土。以佛身高六十萬億那由他恒河沙由旬。其中多有一生補處。無有衆苦但受諸樂等故。唯是他受用土也。二言唯是變化土。有何聖教言佛高六十萬億那由他恒河沙由旬等。即證是於他受用身土。何妨淨土變化身之高六十萬億那由他恒河沙由旬。以觀經等皆說爲凡夫衆生往生淨土。故知是變化土。三通二土。地前見變化土。地上見他受用土。同是一處。各隨自心所見各異。故通二土（乃至）問曰。前第一釋。若是他受用土者。云何地前凡夫生。若是變化土者。云何地上聖人生。釋曰。計彼地前菩薩聲聞凡夫未證遍滿眞如。未斷人法二執。識心麁劣。所變淨土不可同於地上諸大菩薩微細智心所變微妙受用淨土。然以阿彌陀佛殊勝本願增上緣力。令彼地前諸小行菩薩等。識心雖劣。依託如來本願勝力。還能同彼地上菩薩所變淨土。微妙廣大清淨莊嚴亦得見。故名生他受用土。佛地論等說初地已上生他受用土。地前菩薩生變化土。此據自力分判地前地上居二土別。不據他力別願勝緣而說（乃至）八萬四千相好唯是他受用身佛。非是地前所能觀見。下文言然彼如來宿願力故。有憶想者必得成就。故知乘宿願力觀見他受用之身。亦乘宿願之力生他受用土（文）往生論云。大乘善根界。等無機嫌名。女人及根缺二乘種不生（文）三身義林（慈恩）云。初地見佛坐百葉華。即是稱可百大千界。且阿彌陀佛眼如四大海水。眉間毫相如五須彌山。身高六十萬億那由他恒河沙由旬。應是初地菩薩所見（乃至）此他受用雖有父母亦現受生。不先處天方下成佛。鼓音聲經說。阿彌陀佛父名月上。母名殊勝妙顏。子名月明。奉事弟子名無垢稱（乃至）無量壽論云女人及根缺二乘種不生。既是報土無實女人。佛及菩薩化爲母等。化分段身故現此相。化變易身未見誠說（文）佛土義林云。觀經所說諸觀及孝養父母等（乃至）十念爲淨土因者。此有二義。一云。准攝大乘等。西方即是他受用土。觀經自言阿鞞跋致不退菩薩方得往生故。非以小善根因緣而得生故。無著天親淨土論言女人根缺二乘種等皆不生故（乃至）又說阿彌陀佛身量毫相如五須彌。非他受用何容乃爾。又觀音授記經言。阿彌陀佛滅度之後。觀音菩薩次當補處。十地大形說當補處。非他受用是何佛耶。二云。西方通於報化二土。報土文證如前所說。化土證者。鼓音聲經云。阿彌陀佛父名月上。母名殊勝妙顏。有子有魔。亦有調達。亦有王城。若非化身寧有此事。故觀經說九品生中。亦有阿羅漢須陀洹等。故生彼者通有三乘。其土通是報化二土。若依前解。此是他受用身示現亦有父母王國。實即無之。實無女人惡道等怖。九品生中阿羅漢等借彼名說。實是菩薩。二釋任情取捨隨意（文）演祕七云。論三變化身至諸利樂事等者。問。瑜伽論七十九云地前菩薩不生淨土。攝論亦云。生淨土者是別時意。如何今云化居淨土爲未登地菩薩等耶。答。傳有兩釋。一云。二乘異生亦生故。觀經等皆誠說故。瑜伽攝論言不生者。據受用土。不遮化土。二云。不生。瑜伽攝論以自會故。又大乘同性經云。淨土成佛者皆是受用身。穢土者皆是化身。故知化身所居土者不得名淨。此言淨土據暫變說。即如法華三變淨方。維摩等同。詳曰。今同前說。多經論中說生淨故。同性經中爲對受用化稱爲穢。亦不相違（文）淨土論云。觀彼世界相。勝過三界道。究竟如虛空。廣大無邊際（文）釋籤第六云。大論二十八云。有佛土說一乘。純菩薩也。有佛土雜如彌陀也。多菩薩僧少聲聞僧。若大論中明安養國非三界者。只是非此娑婆三界耳。若就彼土具有三界。故無量壽經（乃至）雖是淨土。由有男女及須彌等。此同居淨土。既其不同。同居穢土亦應不等（文）大乘義章十九（淨土義）云。分別有三。一事淨土。二相淨土。三眞淨土。事淨之中三門分別。一總辨相。二別顯之。三約諦明定。總相云何。事淨土者是凡夫人所居土也（乃至）次別顯之。事淨有二。一是凡夫求有淨業所得之土。如上諸天所居等是（乃至）二是凡夫求出善根所得淨土。如安樂國衆香界等。由從出世善業得故。受用之時能生出道（文）又云。次約四諦辨定其相。前兩門中。初門之因唯是集諦。分段因故。初門之果體唯苦諦。分段果故。後門之因有其兩能。一正感佛果。二傍招淨土。佛邊一向非集能生功徳。不集生死諸有果故。傍招土邊亦集非集。形於向前初門之因得言非集。求出善根是其相似道諦攝故。當分實論。體性是集。能招有爲生死果故。後門之果形前非苦。是其相似出世果故。故論宣說無量壽國不屬三界。彼無貪欲故非欲界。以在地故不名色界。有形色故非無色界。以是相似道家之果。攝之屬道。故不名苦。似佛淨土菩提道攝。當分實論。體性苦諦。生滅果故。有漏報身所依處故。事淨如是（文）淨土論（迦才）云。言是化土者出觀音授記經。經云（乃至）阿彌陀佛正法滅後。過中夜分明相出時。觀世音菩薩於菩提樹下成等正覺（文）心地觀經云。他受用身諸相好（乃至）先佛入滅後佛成。不同化佛經劫現（文）最勝王經疏（惠沼）云。應身非化身者。是地前身故。問。若他受用云何。下云。應身者從無始來相續不斷。一切諸佛不共之法能攝持故。衆生無盡。用亦無盡。他受用身既現滅度。如何得言無始相續不共之法能攝持故。答。言相續者約多分說。不同化身多百千劫始一現故（文）唯識疏第十云。言相續者簡自性身。有生滅故。言湛然者簡他受用及簡化身。彼時斷故（文）。觀經云。若欲至心生西方者。先當觀於一丈六像在池水上。如先所說。無量壽佛身量無邊。非是凡夫心力所及。然彼如來宿願力故。有憶想者必得成就（乃至）何況觀佛具足身相。阿彌陀佛神通如意。於十方國變現自在。或現大身滿虛空中。或現小身丈六八尺。所現之形皆眞金色（文）又云。阿難當知。無量壽佛身如百千萬億夜摩天閻浮檀金色。佛身高六十萬億那由他恒河沙由旬。眉間白毫右旋婉轉如五須彌山。佛眼如四大海水清白分明（乃至）於圓光中有百萬億那由他恒河沙化佛。一一化佛亦有衆多無數化菩薩以爲侍者。無量壽佛有八萬四千相（文）。
　　他方佛土。
　　論云。隨願得生他方佛土（文）意如何。
　　答。明專意念佛之勝利。云隨願得生他方佛土。此文意也。故論云。謂以專意念佛因緣隨願得生他方佛土（文）。
　　問。爾者今此他方佛土可云局西方淨土乎。
　　答。義門不定。學者存知不一准。且依一義者。可云局西方也。
　　問。所答申不明。夫開本釋二論之施設按他方佛土之寬狹。以諸如來之言不局一佛。隨願得生之文可通十方（覺）依之異譯論。必得往生餘佛刹中（宣）人師隨意往生十方淨土（判）他方佛土之言不局西方淨土云事。解釋誠分明也。爾者如何可答申耶。
　　答。本自所答申引證經文既云專念西方極樂世界阿彌陀佛。若他方佛土可通十方者。何可引局西方經說耶。是以論云即得往生妙樂土故。妙樂土稱唯在西方極樂故。高祖大師又最上妙樂在其中故云極樂（判）（給）但至以諸如來文者。通釋迦彌陀二佛故云諸如來歟。故無際大師釋云。勝妙方便具通願教。謂如西方彌陀如來本願攝受。此土釋迦說教誘導。皆方便故（文）。或又諸佛皆隨衆生願樂化導西方淨土故云爾也。如彼藥師經等所說（矣）次至隨願之詞者。凡生安養淨土事。依願力往生故。云隨願往生。是以論中釋隨自所願即得往生此意也。次至異譯論者。無違今論文。云他方云餘刹。其意全同也。何爲難端耶。對此土指西方云餘佛刹也。人師釋用否可任意。故無過可答申也。
　　問。所答申尚不可然。凡衆生願樂萬差也。諸佛方便何局一佛土耶。依之長水子[王*(虍-七+一/(谷-口+目))]。如隨願往生經所說十方皆有淨土。若欲生者隨願往生（判）加之唐朝無際。然此論中四五六門汎令念佛。即前所謂縱意寬緣一切諸佛（文）依此等解釋。云不局西方事分明也。但至妙樂土稱者。十方佛土皆妙樂也。何必局西方耶。隨大師釋既妙樂言在華藏界。豈局西方乎。次至引證經文者。無際大師釋云。其第七門引證經說專念西方阿彌陀佛。以狹證寬（矣）爾者今度分明成申。
　　答。凡所立義科之大旨。勸四心下品之人令生西方不退之土意也。得善處定不退門專非成西方處不退義耶。依之筆削記中釋如來有勝方便句。勝方便者即念佛三昧十六觀門及佛願力等（判）是則非指觀經所說十三定善等觀門耶。但至云衆生願樂萬差者。今論且約四心下品一類之機也未盡一切機歟。次至大師釋者。極樂與華藏爲成同處義作此釋。故知妙樂稱局極樂云事。無際等釋背當段大意。故不可依用也。
　　華開見佛。
　　問。以何人爲勸劣向勝不退門所化耶。
　　答。以十信位中四心下品人爲所化機也。故論云。所謂顯示得十信位前四種心。更不勝進下品衆生故（文）。
　　問。爾者四心下品人生西方佛土已。即時可云見佛聞法耶。
　　答。生彼土已即時可云見佛聞法也。
　　問。就答申難思。夫信行未滿之人生七寶花之中。蓮華未開之前如何可有見佛聞法義耶。依之賢首大師釋中。如蓮華未開時信行未滿未名不退（乃至）信位滿足已去。華開見佛入十住位（文）文理實明鏡也。可知四心下品信行未滿之位。云不可見佛聞法事。爾者會此等難審定分明成申。
　　答。本自所成申開論家之所釋。生彼土已眼見如來具相好像。耳聞聖說深妙梵音（文）論判實分明也。何乍生彼土云不見佛聞法耶。但至御難者。設雖蓮華未開之前。何無見佛等義耶。是以妙樂大師釋中。如安養界下品生人。在蓮華中常聞彌陀觀音說法（文）聞法既有。見佛何無耶。或又釋以十信上品上生人意。不生華中故。不可論華開前後（矣）次至賢首釋者。違論釋故不及劬勞。無過可答申也。
　　問。答申旨尚不明。蓮華未開之前可見佛聞法成申事甚以不可然。開觀經說。或云當華敷時大悲觀世音菩薩及大勢至放大光明住其人前。爲說甚深十二部經。上文或云。華既敷已開目合掌讃歎世尊。聞法歡喜（宣）是皆華開已後云見佛聞法。何云未開已前見佛耶。是以論主餘處釋云。信心清淨者華開則見佛（文）或又考善導觀經疏。在華內時有三種障。一者不得見佛及諸聖衆。二者不得聽聞正法。三者不得歴事供養（判）但至論釋者。約華開已後云爾。非未開之位歟。次至妙樂釋者。在蓮華中者生有無量蓮華中（爲言）非謂合蓮華中也。次十信上品上生存申事不可然。按觀經所說。上品上生人生彼土已。見佛菩薩色相聞寶林演說妙法即悟無生法忍（略鈔）四心下品人豈往生彼土即可證無生忍乎。準仁王經施設。無生忍在七地已上故。是以吉藏法師釋。當知此是七地無生也（判）淨影大師所釋四地已去名爲上品。生彼即得無生忍故（述）而背此等文理以十信云爲上品上生人事。甚不可然。如何。
　　答。凡生合蓮中是依罪障。若無見佛聞法之益者。依何有華開期耶。彼娑婆臨終之時尚有見佛聞法。況生極樂之後無聞法等義者。極樂名言無其實歟。依之或釋中舉六時聞法樂。或論中出得大法樂益。但至觀經文者。且明華開以後見佛。未遮華中見佛等。不可成相違。次善導釋。彼又釋下品下生五逆十惡故。是且抑止門意。更非實義歟。次妙樂釋。蓮華未敷之前未受彼土淨味色香等故。以法味爲食（爲言）若如御難者。釋意趣無其詮耶。次九品階級次位配當事。諸師釋義不一準。所詮閤諸師釋可任觀經說。而經中說九品三輩業因專爲五濁凡夫（見）依之善導和尚以十處經文云定爲凡夫不爲聖人。明知九品往生人皆於常沒凡夫云分九品差降事。何況十信菩薩何遮上品上生義耶。依之一師釋云。上品上生取十信及十信前能發三心（文）但至無生忍難者。於無生忍有重重不同。諸經所說不同。諸論解釋各別也。華嚴經說無生法忍在十信位。本業經明無生法忍在十住位。依之迦才淨土論。懷感群疑論。倶成無生忍在地前義。若爾者吉藏等解釋違經說故不可信用耶。無過可答申也。起信論疏（法藏）下云。但往生之人約有三位一如蓮華未開時信行未滿未名不退但以處無退緣故稱不退。二信位滿足已去華開見佛。入十住位得少分見法身住正定位也。三者三賢位滿入初地已去。證遍滿法身生無邊佛土。如佛記龍樹菩薩等住初地生淨土等也。此中畢竟等是後二位（文）筆削記第六云。料簡往生之人。正是說於已生彼者。若觀經中具明九品。天台所判。上三品人始從習種終至解行菩薩。中三品是十信已下。以能持戒孝養等而求生故。下三品是今時悠悠凡夫。以作衆惡重罪臨命終時遇善友勸方願生故。上上品見佛聞法便證無生故是道種人。上中品位當性種。上下品位當習種（文）法華疏記第七云。法食等者。法食聞法也。如安養界下品生人。在蓮華中常聞彌陀觀音說法。喜食者聞法歡喜。正聞屬法食。聞已爲喜食（文）觀經云。上品下生者（乃至）即自見身坐金蓮華。坐已華合。隨世尊後即得往生七寶池中。一日一夜蓮華乃開。七日之中乃得見佛。雖見佛身於衆相好心不明了。於三七日後乃了了見佛。聞衆音聲皆演妙法（文）又云。下品上生者（乃至）經七七日蓮華乃敷。當華敷時大悲觀世音菩薩及大勢至放大光明住其人前。爲說甚深十二部經。聞已信解發無上道心（文）又云。下品下生者。或有衆生作不善業五逆十惡具諸不善。（乃至）具足十念（乃至）即得往生極樂世界。於蓮華中滿十二大劫蓮華方開。觀世音大勢至以大悲音聲爲其廣說諸法實相（文）善導疏第四云。又下品下生中取五逆除謗法者。其五逆已作。不可捨令流轉。還發大悲攝取往生。然謗法罪未爲。又止言若起謗法即不得生。此就未造業而解也。若造還攝得生。雖得生彼華合逕於多劫。此等罪人在華內時有三種障。一者不得見佛及諸聖衆。二者不得聽聞正法。三者不得歴事供養。除此已外更無諸苦（文）十住毘婆沙論云。若人修善根疑則華不開。信心清淨者華開則見佛（文）觀經疏（善導）第一云。第二即以道理來破者。上言初地至七地已來菩薩者如華嚴經說。初地已上七地已來即是法性生身變易生身。斯等曾無分段之苦。論其功用已經三大阿僧祇劫（乃至）神通自在轉變無方。身居報土常聞報佛說法（乃至）更憂何事乃藉韋提爲其請佛求生安樂國也。以此文證。諸師所說豈非錯也（文）又云。看此觀經定善及三輩上下文意。總是佛去世後五濁凡夫。但以遇緣有異致令九品差別。何者。上品三人是遇大凡夫。中品三人是遇小凡夫。下品三人是遇惡凡夫（文）又云。第四出文顯證者（乃至）定爲凡夫不爲聖人（文）觀經疏（吉藏）云。前明上品上生發菩提心修行經七日則生彼國。見彼佛身聞說妙法則悟無生法忍。問。此是何地無生耶。解云。此是七地無生。何以得知耶。解云。上下品生百法明門得歡喜地。下品既得歡喜。當知此是七地無生也（文）雙觀經疏（惠遠）云。細分九品者。前上品中（乃至）四地已去名爲上上。生彼即得無生忍故。初二三地名爲上中。生彼國已逕一小劫得無生忍（乃至）種性解行名爲上下。生彼國已過三小劫得百法明門住於初地。故知地前乃至（文）群疑論第六云。細分九品者。且上品三人諸師取捨有多同異。一師云。上品上生四五六地菩薩。上品中生初二三地菩薩。上品下生地前三十心菩薩（乃至）一師云。上品上生取十信及十信前能發三心能修三行悉名上品上生（乃至）所以諸師判此三品高下不同者。以無生法忍經論判位或下或上。仁王般若說無生法忍在七八九地。諸論中說無生法忍在於初地或在忍位。菩薩本業瓔珞經說無生法忍在十住位。華嚴經說無生法忍在十信位。占察經說無生法忍在十信前凡夫位。故諸師各據一位得無生法忍分上三品高下不同也（文）淨土論（迦才）上云。
　　惡趣往生。
　　論云。即得往生妙樂土故（文）文意如何。
　　答。依如來方便即明生妙樂土。云即得往生妙樂土故文意也
　　問。爾者三惡趣有情同可有往生淨土義耶。
　　答。此事雖無論判。三惡趣衆生可往生淨土也。
　　問。所答申不明。夫論云趣向假人。經云若人專念。此非簡惡趣耶。何況所引經文說所修善根迴向願求生彼世界。鬼畜等類豈有迴願之心乎。爾者所答申不明。審定可成申。
　　答。本自所答申雖無論家之解釋。伺餘處之判文。或說三惡趣往生極樂。或述於五趣中悉能修西方淨業得生極樂。爰知三惡趣之有情往生極樂土云事。但至御難者。且舉勝爲論云若人等歟。次至所引經文者。六趣有情皆列佛會作信受奉行之禮。何無迴願往生之義耶。如此成申者。御難自被遮者歟。
　　問。所成申尚不可然。開觀經等說相案淨土業因。致孝養仁義之行。依持戒修善之誠。十三定善正觀依正二報。三心念佛專感無漏眞土。惡趣愚昧之有情何致此等行相乎。彼小乘見道尚惡趣依身簡之。況大乘善根之境豈得往生乎。
　　答。三惡趣衆生云可往生淨土事。如先重成申（矣）但至御難者。無量壽觀經說。無量諸天龍夜叉聞佛所說皆大歡喜（文）稱讃淨土經。聽法衆中有諸天八部阿修羅等（見）既爲聽法衆。何無願求心乎。但至孝行持戒等難者。群疑論引經云。化生龍持八關齋戒（乃至）壽終之後皆當往生阿彌陀佛國（文）既有畜類持戒之行。孝養仁義之心何無乎。又淨土論云。至於龍鬼八部。能發菩提心專念阿彌陀佛（乃至）臨命終時正念現前者皆得往生也（文）釋文誠分明也。誰成異論乎。故無過可答申也（文）淨土論（迦才）上云。若男若女無根至於龍鬼八部。但能發菩提心專念阿彌陀佛。厭惡穢刹欣樂淨土。臨命終時正念現前者皆得往生也（文）群疑論第二云。問。往生衆生唯此人趣得修淨業而得往生。爲通餘趣亦得往生。及已終者於冥道中亦得往生否。釋曰於五趣中悉能修西方淨業得生極樂。案諸天既能來聽觀經。及觀經下文言無量諸天龍夜叉聞佛所說皆大歡喜。稱讃淨土經列衆中。言無量諸天阿素洛等爲聞法故皆來聽法。故知悉欲願生淨土。皆能習淨業得生西方。又按菩薩處胎經第四卷說。化生龍持八關齋戒。金翅鳥欲食不得。請問其法。龍爲說八關齋戒。金翅鳥隨龍往海龍王宮中。爾時龍子復與金翅鳥而說於偈。是時龍子龍女心開意解。壽終之後皆當往生阿彌陀佛國（乃至）以此準知。五趣衆生悉得往生極樂國也（文）。
　　無明所發。
　　問。迴向所修善根可生極樂耶。
　　答。迴向修善可生極樂也。故論中。所修善根迴向願求生彼世界即得往生（文）。
　　問。爾者今此所修善根可云無明所發乎。
　　答。此事雖難定。非無明所發可答申也。
　　問。所答申難思。凡往生淨土人是具縛底下之異生。常沒五濁之凡夫也。今論文又四心下品之人。煩惱未斷之位也。既具惑所發之善根。豈非無明妄心之作業乎。是以惠沼大師釋中。知足淨土亦是生死由定信故攝彼無明是有覆性（判）可知淨土之業因無明之所發云事。爾者所答申招此等難。分明成申。
　　答。本自所答申往生淨土之業因可非無明之所發。凡欣求淨土者。出離生死之行業。上求菩提之用心也。何同輪迴之業因更爲無明之所發乎。何況極樂世界者出過三界之淨土。出世善根之所感也。若云無明所發者。豈云出世善根之所生乎。就中今論意。五十一位悉始覺淨智之修行也。十信四心之菩薩修西方往生之業因。尤始覺智之所發。可非無明之所起（矣）是以對法論云。非業煩惱力所生故。非業煩惱增上起故（判）但至御難者。雖具惑凡夫之所修。菩提心所起之善故。非無明所發也。次至惠沼釋者。二義中不正義故不可依用也。如此成申者。諸難悉被遮者歟。無過可答申也。
　　問。所成申尚不可爾。西方佛土凡夫往生皆分段身也。若爾者分段業因專可無明所發也。有漏業因四住爲緣受分段身之誠說無異論故。但至云四心下品之所修可始覺淨智之所發者。今論意十信位亦非不造生死之業因。所以十信菩薩修十善等。是非輪王業因乎。若爾者設起始覺智雖修菩薩行。又起發業無明造生死業。何過乎。次至對法論文者。約自受用土之因歟。爾者此難如何可會申耶。
　　答。凡安養淨土之業因。諸師解釋不一準。是非粉紜勝負難定。雖然今論意依諸佛如來之勝妙方。便念他方淨土之種種依正之時。何忽可起無明妄想之心念乎。是以吉藏法師云。別則以菩提心爲業因。餘善爲緣（判）慈恩大師云。淨土因者。一由善根。二由大願（乃至）如世有支資愛取潤方感內外二土果故（宣）但至有漏業因四住爲緣之經文者。彼約穢土分段。淨土受生異彼也。次至云十信菩薩造輪王業者。彼權教意歟。今論者覺知生死輪迴之業果是過患更止彼念。何造生死引業乎。依之無際大師釋云。能至未來新業不起（判）次至云修十善者。第七卷本論文云。信業果報能起十善。厭生死苦欣求無上菩提（文）既欣無上菩提所修十善故。不可成輪王業因也。次對法論文約自受用土云事不可然。慈恩大師引彼文成依善根大願因緣之義畢。生佛土義總相雖爾。然佛四土勝因各別（文）是總通四土之因。何云約自受用土乎。故無過可答申也。
　　問。所答申尚不明。淨土因果者十二有支之所攝。欲色二界之分齊也。依之群疑論云。未離欲惑往生淨土。無明支行支即是欲界（乃至）若已離欲界欲得色界心。十二有支即色界攝（文）既無明行之所感。豈不依煩惱力乎。又釋潤生義之時。現潤種潤雖二義不同。煩惱潤生義決定。煩惱潤生決定。無明所發勿論也。但十信不起新業云事難思。仁王經中說十信云。十善菩薩發大心（乃至）上品十善鐵輪王（文）是則非依十善修因得鐵輪報乎。今論又不可忘彼義。故慈行大師云。以至信滿方能斷盡（判）加之緣起經云。內法異生起福不動業無明所發（文）內法異生是三乘凡位也。今論十信內法異生故。造福不動二業何過。爾者如何。
　　答。凡依欣求無上佛果起迴願往生之心念修十六想觀。念淨土依正之時不可起無明煩惱之道理極成者。何必拘人師解釋乎。況十二緣起攝不攝者。群疑論出二釋中一釋云。此十二有支據三界說故。於淨土不分別也（文）此釋叶道理之上者。所出難文不可依用也。次至煩惱潤生釋者。凡淨土受生者聖衆加被心不顛倒。彌陀來迎大聖授手更無惡境。何起煩惱潤受生耶。是以慈恩大師引世有支資愛取潤之例證。成以善根大願爲因緣生彼土之旨（矣）次十信新業事如先重成申。棄背生死樂求出離之菩薩。何可更造生死業因乎。小乘凡位尚不造彼業。何況於大乘十信乎。慈行釋頗難信用者乎。但至輪王報者。是依古業感彼果。若依此難者。十住已上又作輪王。是可依新造業乎。彼既依古業。十信又可爾也。仍無過。
　　問。所立尚非無不審。觀經云。孝養父母奉事師長慈心不殺修十善業（文）善導釋此文云。第一福即是世俗善根。曾來未聞佛法。但自行孝養仁義禮智信故名世俗善也（文）既未聞佛法之行。豈云始覺智所發乎。就中罪福不動之三業同云無明所發事。緣起經所說分明也。西方淨土之業因既福不動二業之所攝也。寧云非無明所發乎。依之群疑論云。西方業因者三業中福不動二業攝（文）又撲揚釋云。若資糧道有漏善法皆向佛果。十王果業在何位造。若許此位造彼業者。云何得言皆向佛果（文）准此釋於資糧位竝發生死因及佛果因（見）今論十信起無明所發之業事。在何怪乎。
　　答。觀經所說三福淨業出世菩提之善根故非三業攝也。雖世俗仁義之行。依釋尊之教行此善。豈同儒家五常之行乎。群疑論釋者二釋中一義也。同第二云。以三業竝據穢土業說。不約淨土論也（文）次撲揚釋者亦一義也。同釋云。感三界業若善若不善皆無明引。總名無明。資糧等道有無漏善皆向佛果。非無明發。總名爲善。非謂無明所發福等不感三界（云云）釋文分明也。仍無過。觀經云。欲生彼國者。當修三福。一者孝養父母奉事師長慈心不殺修十善業。二者受持三歸具足衆戒不犯威儀。三者發菩提心深信因果讀誦大乘勸進行者。如此三事名爲淨業（文）同經疏（善導）第四云。言三福者。第一福即是世俗善根。曾來未聞佛法。但自行孝養仁義禮智信故名世俗善也。第二福者此名戒善。就此戒中即有人天聲聞菩薩等戒（乃至）第三福者名爲行善。此是發大乘心凡夫自能行之。兼勸有緣。捨惡持心迴生淨土（文）群疑論第五云。問曰。又大小乘論引契經說有罪福不動三種業。未知三種業中爲用何種業而得往生極樂國也。釋云。有說。於三業中用福業及不動業生西方也。三福即是福業。十六觀若得上界定心。即不動業也。有說。非三業攝。以三業竝據穢土業說。不約淨土論也。故淨土業非三業也（文）淨土義林云。佛地經論及攝大乘皆言。勝妙出世間善根所起唯說無漏善根爲因。雖有如是諸文不同（乃至）對法云。非業煩惱力所生故。非業煩惱增上起故。然由大願清淨善根之所引發。總而言之。淨土因者。一由善根。二由大願若不修善根佛土無因。不發大願佛土無緣。因緣具足方感果故。如世有支資愛取潤方感內外二土果故（乃至）生佛土義總相雖爾。然佛四土勝因各別。謂法性土（云云）了義燈第六云。內法異生若諸放逸及不放逸起福不動。所有無明。一云有覆。信爲依故（乃至）內法異生求善趣生。雖不能了彼生死苦。是於生死起定信故。又復求生知足淨土亦是生死由定信故攝彼無明。是有覆性。一云。若放逸者起於福行。通有覆不善。無明所發。以放逸者當感惡趣。經唯說彼不放逸之者造非福行不感惡趣故。如何不起不善無明發於福行（乃至）若求知足希見佛等即有覆發。此釋爲勝（文）演祕第六云。問。准本業經佛母品云。一切善受佛果。無明受有爲生滅之果。是故善果從善因生。是故惡果從惡因生名善不受生滅之果。唯受常住之果。論云善惡倶招異熟。豈不相違。答。有釋云感三界業若善不善皆無明引。總名無明。資糧等道有無漏善皆向佛果。非無明發。總名爲善。非謂無明所發福等不感三界。詳曰若資糧道有漏善法皆向佛果。十王果業在何位造。若許此位造彼業者。云何得言皆向佛果。故義有餘。今者會之略爲二釋。一經隨轉。隨化地部。化地部言。善非有因。二據三乘無漏資糧加行正位漏善。遠近皆名佛果因也。無明爲緣故無明惑本所引漏善亦名無明。故云無明感三界果。由斯不言諸餘煩惱及餘漏善感生滅果。若也執文不許餘善感異熟果。亦應取文唯一無明能感漏果。自餘煩惱皆不能招。文中唯說無明得故。此既不爾。彼何則然。故知經論各據一義。竝不相違（矣）。
　　永離惡道。
　　論云。常見於佛故永離惡道（文）意如何。
　　答。明善處不退義。云常見佛故永離惡道文意也。
　　問。就答成不明。夫思極樂世界者。寶池側鳧雁鴛鴦交聲。樹林間共命舍利調翅。既惡趣之隨一也。豈非雜類之畜衆乎。爾者論譯不明如何可答申乎。
　　答。本自所答申任論釋。但至難勢者。慈行大師謂淨土中無實惡道之名（矣）阿彌陀經說。皆是阿彌陀佛欲令法音宣流變化所作（文）非實類畜衆者全不可成難（矣）無過可答申也。
　　教法無常。
　　論云。三世不動四相不遷（文）爾者可指所學教法乎。
　　答。可云指所學教法也。
　　問。答申旨難思。夫教法是色行二蘊之所攝。有爲無常之法體也。依之性相釋云。牟尼說法蘊數有八十千。彼體語或名。此色行蘊攝（判）若爾者何可云三世不動等乎。
　　答。本自所答申標歸依所學教法門者。所述釋義可云所學教法之義相也。但至難者。今論意異小乘之謂歟。依之上論云。三世諸佛爲自恩師不能生滅不動軌則（文）況今論挾深密之義故。色塵文字尚存法爾常住義也。
　　身體明白。
　　論云。心海澄淨身體明白（文）意如何。
　　答。明往生人之行相。云心海澄淨身體明白也文意也。
　　問。今付之按四十八願之隨一設我得佛。國中人天不悉眞金色者不取正覺（文）何違眞金色經文云身體明白乎。
　　答。明白未必白色歟。是則顯清淨義也。故云依妙正清此意也。
　　稱名念佛。
　　論云。謂以專意念佛因緣（文）爾者可云稱名念佛乎。
　　答。依一義者可云爾也。
　　問。就答成開論釋。謂專注意憶念他方淨土種種依正（文）何云稱名乎。
　　答。善導釋中。六字之中攝在依正（文）唱六字名號攝依正二報。故更無相違。
　　去嘉元元年（癸卯）之冬。中性院先師上網寢病床之日。命愚質云。我化滅之後。每年忌辰可勤竪義決擇。我頃日欲就勸劣向勝不退門記彼短册。然未遂其功。露命將消。爾須書此短册而勤彼竪問。遂乃至翌年正月朔旦未刻寂。然滅度愁傷屠肝。遺訓止耳。由茲拭千行之淚綴十題之草而已。此草本經于醍醐寺報恩院上網憲淳之一覽。即就第四重會釋中少少被添句。因重書入此中。同九月十九日再治畢。
　　金剛佛子順繼（四十五歳）。

