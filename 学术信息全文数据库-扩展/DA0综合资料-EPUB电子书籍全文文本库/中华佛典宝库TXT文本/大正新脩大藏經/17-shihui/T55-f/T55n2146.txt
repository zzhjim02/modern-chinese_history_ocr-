大正新脩大藏經第 55 冊 No. 2146 眾經目錄


　　No. 2146

眾經目錄卷第一

　　隋沙門法經等撰

　　大乘修多羅藏錄第一(六分)

　　合六百四十五部一千四百七十八卷

　　眾經一譯一

　　合一百三十三部四百二十一卷大方廣佛華嚴經六十卷(晉義熙年沙門佛陀跋陀羅等共法業等揚州譯)大般涅槃經四十卷(北涼沮渠蒙遜世沙門曇無讖共慧嵩等於姑臧譯)大方等大集經二十七卷(北涼世曇無讖於姑臧譯)菩薩瓔珞經十四卷(前秦建元年沙門竺佛念於長安譯)菩薩見實三昧經十四卷(齊天統年沙門耶舍於相州譯)佛名經十二卷(後魏世留支於洛陽譯)月燈三昧經十一卷(齊天統年耶舍共法智於相州譯)華手經十卷(後秦弘始年沙門羅什於長安譯)十住斷結經十卷(前秦建元年竺佛念共道安譯)閑居經十卷(晉世沙門竺法護譯)觀佛三昧經八卷(宋永初佛陀跋陀羅於揚州譯)金光明經七卷(北涼世曇無讖譯後三卷陳時真諦譯)海意經七卷(宋明帝世沙門法眷於廣州譯)法集經六卷(後魏世沙門菩提留支於洛陽譯)菩薩處胎經五卷(前秦世沙門竺佛念於長安譯)大悲經五卷(齊天統年耶舍共法智於相州譯)深密解脫經五卷(後魏世留支於洛陽譯)念佛三昧經五卷(或有六卷)(宋大明年沙門功德直於楊州譯)寶頂經五卷(宋明帝世沙門法眷於廣州譯)大方等無相經五卷(一名大雲經)(前秦世竺佛念於長安譯)如來恩智不思議經五卷(宋明帝世沙門法眷於廣州譯)密迹力士金剛經五卷(晉太康年竺法護譯)大方等陀羅尼經四卷(法眾於高昌郡譯)央掘魔羅經四卷(宋元嘉年沙門求那跋陀羅於揚州譯)僧伽吒經四卷(後魏世月婆首那譯)稱揚諸佛功德經三卷(後秦弘始年羅什譯)等目菩薩所問三昧經三卷(或兩卷)(晉世竺法護譯)菩薩藏經三卷(後秦弘始年羅什譯)雜呪經三卷(晉世竺法護譯)明度五十校計經三卷(後漢世安息沙門安世高譯)淨度三昧經三卷(晉世沙門寶雲於揚州譯)瓔珞本業經二卷(前秦世竺佛念譯)如來莊嚴智慧光明入一切諸佛境界經二卷(後魏世菩提留支譯)中陰經二卷(前秦世竺佛念於長安譯)大法鼓經二卷(宋世沙門求那跋摩於揚州譯)諸佛要集經二卷(晉世竺法護譯)文殊師利佛土嚴淨經二卷(晉永熙年竺法護於洛陽譯)濡首菩薩無上清淨分衛經二卷(一名決了諸法如幻化三昧經)(𫅦公於南海譯)孛本經二卷(後漢世沙門支讖譯)大乘同性經二卷(後周天和年沙門闍那崛多共僧安譯)諸法無行經二卷(後秦弘始年羅什譯)阿閦佛國經二卷(一名佛剎菩薩學成經或一卷後漢建和年支讖於洛陽譯)般舟三昧經二卷(晉世竺法護譯)迦葉經二卷(後魏世月婆首那譯)無上依經二卷(陳世沙門真諦於廣州譯)未曾有因緣經二卷(沙門曇景譯)猛施經一卷(一名猛施道地經)(晉世竺法護譯)太子須大拏經一卷(晉世沙門法堅譯)太子慕魄經一卷(晉世竺法護譯)金色王經一卷(後魏世留支譯)無憂王經一卷(宋元嘉年求那跋陀羅譯)摩訶摩耶經一卷　沙門曇景譯阿闍貰女經一卷(晉世竺法護譯)大淨法門經一卷(晉世竺法護譯)勝鬘師子吼一乘大方便經一卷(宋元嘉年求那跋陀羅於楊州譯)須摩提菩薩經一卷(一名須摩提經晉世竺法護譯)金益長者子經一卷(晉世竺法護譯)梵女首意經一卷(晉世竺法護譯)差摩婆帝授記經一卷(後魏世留支譯)獨證自誓三昧經一卷(一名如來自誓三昧經晉世竺法護譯)月明菩薩經一卷(一名月明童子經吳黃武年支謙譯)滅十方冥經一卷(晉元熙年竺法護譯)離垢蓋經一卷(晉世竺法護譯)菩薩十住經一卷(晉世竺法護譯)心明經一卷(晉世竺法護譯)慧明經一卷(晉世竺法護譯)光明三昧經一卷(後漢世支讖譯)月燈三昧經一卷(一名文殊師利菩薩十事行一名逮慧三昧經先公譯)嚴淨定經一卷(一名序世經)(晉世竺法護譯)不思議光菩薩所說經一卷(一名無思議光孩童菩薩經晉世竺法護譯)尊勝菩薩入無量門陀羅尼經一卷(齊世萬天懿於相州譯)文殊師利問菩薩署經一卷(一名署經後漢靈帝世支讖譯)佛說德光太子經一卷(一名賴吒問光德太子經晉太始年竺法護譯)幻士仁賢經一卷(晉世竺法護譯)寶施女經一卷(一名須摩提法律三昧經晉世竺法護譯)三密底耶經一卷(宋明帝世沙門法眷於廣州譯)施燈功德經一卷(一名然燈經齊世耶舍譯)菩薩訶色欲經一卷(後秦弘始年羅什譯)人本欲生經一卷(後漢桓帝世安世高譯)人所從來經一卷(晉世竺法護譯)不增不減經一卷(後魏世留支譯)眾祐經一卷(晉世竺法護譯)佛語經一卷(後魏世留支譯)無字寶篋經一卷(後魏留支譯)如來師子吼經一卷(後魏世菩提留支共佛陀扇多譯)三轉月明經一卷(晉世竺法護譯)十法經一卷(梁普通年沙門僧伽婆羅於陽州譯)十等藏經一卷(晉世竺法護譯)不必定入印經一卷(後魏世留支譯)魔逆經一卷(晉太康年竺法護譯)濟諸方等學經一卷(晉世竺法護譯)菩薩行五十緣身經一卷(晉世竺法護譯)內藏百寶經一卷(後漢靈帝世支讖譯)惟逮菩薩經一卷(晉惠帝世沙門帛法祖譯)彌勒菩薩所問本願經一卷(晉世竺法護譯)文殊師利巡行經一卷(後魏世留支譯)普首童經一卷(晉世竺法護譯)文殊師利說般若波羅蜜經一卷(梁天監年沙門曼陀羅譯)淨六波羅蜜經一卷(晉世佛陀跋陀羅譯)遺日說般若經一卷(後漢世支讖譯)演道俗業經一卷(晉世沙門法堅譯)決道俗經一卷(晉世竺法護譯)菩薩生地經一卷(一名差摩竭經)(吳黃武年支謙譯)菩薩道樹經一卷(一名私呵昧經名道樹三昧經)(一名私呵末經一吳世支謙譯)度一切諸佛境界智嚴經一卷(梁天監年曼陀羅仙共僧伽婆羅於陽州譯)照明三昧經一卷(晉世竺法護譯)寶網經一卷(一名寶網童子經)(晉世竺法護譯)無量義經一卷(南齊建元年沙門曇無伽陀耶舍於陽州譯)廣義法門經一卷(陳世真諦於晉安佛力寺譯)殖眾德本經一卷(晉世竺法護譯)觀彌勒上生兜率天經一卷(北涼世沮渠安陽侯譯)無量壽觀經一卷(宋元嘉年沙門畺良耶舍於陽州譯)觀普賢菩薩行法經一卷(宋元嘉年沙門曇無蜜多於陽州譯)觀藥王藥上二菩薩經一卷(宋元嘉年畺良耶舍譯)觀世音觀經一卷(沮渠安陽侯於高昌譯)請觀世音消伏毒害陀羅尼經一卷(宋世外國舶主竺難提譯)觀世音懺悔除罪呪經一卷(南齊永明年沙門法意譯)金剛上味陀羅尼經一卷(後魏世佛陀扇多於洛陽譯)無崖際持法門經一卷(晉世法堅譯)第一義法勝經一卷(後魏興和年留支譯)正恭敬經一卷(一名佛說威德陀羅尼中說)(後魏世佛陀扇多譯)鹿母經一卷(晉世竺法護譯)鹿子經一卷(吳建興年支謙譯)除恐災患經一卷(魏世沙門白延譯)法沒盡經一卷(一名空寂菩薩所問經)(晉世竺法護譯)八吉祥經一卷(宋元嘉年求那跋陀羅於荊州譯)小法沒盡經一卷(晉世竺法護譯)十二門大方等經一卷(吳黃武年支謙譯)溫室洗浴眾僧經一卷(晉世竺法護譯)四不可得經一卷(晉世竺法護譯)諸德福田經一卷(一云福田經)(晉世沙門法炬共法立譯)過去佛分衛經一卷(晉世竺法護譯)出家功德經一卷(吳世支謙譯)

　　右一百三十三經並是原本一譯其間非不分摘卷品別譯獨行而大本無虧故宜定錄。

　　眾經異譯二(此分有二一大本異譯二別品異譯)

　　合一百九十五部五百三十卷悲華經十卷(北涼沮渠蒙遜世曇無讖於姑臧譯)大悲分陀利經八卷

　　右二經同本異譯。妙法蓮華經七卷(後秦弘始年羅什譯)正法華經七卷(晉太康年竺法護譯)

　　右二經同本異譯。楞伽阿跋多羅經四卷(宋元嘉年求那跋羅譯)入楞伽經十卷(後魏世菩提留支譯)

　　右二經同本異譯。賢劫經十卷(一云賢劫三昧經或七卷)(晉元康年竺法護譯)新賢劫經七卷(後秦弘始年羅什譯)

　　右二經同本異譯。菩薩行方便境界神通變化經三卷大薩遮尼乾子經八卷(後魏世菩提留支譯)

　　右二經同本異譯。海龍王經四卷(晉世竺法護譯)新海龍王經四卷(北涼世曇無讖譯)

　　右二經同本異譯。大樹緊那羅王所問經四卷(後秦弘始年羅什譯)屯真陀羅所問經三卷(或二卷)(後漢建寧年支讖譯)

　　右二經同本異譯。持人菩薩所問經三卷(晉世竺法護譯)持世經四卷(亦名法印經)(後秦弘始年羅什譯)

　　右二經本同異譯。弘道廣顯三昧經四卷(晉永嘉年竺法護譯)阿耨達龍王經二卷(一名阿耨請佛)(晉世竺法護譯)

　　右二經同本異譯。普超三昧經四卷(晉太康年竺法護譯)阿闍世王經二卷(後漢世支讖譯)

　　右二經同本異譯。等集眾德三昧經二卷(或三卷)(晉世竺法護譯)集一切福德三昧經三卷

　　右二經同本異譯。聖善住意天子所問經三卷(後魏世留支譯)如幻三昧經三卷(或二卷)(晉世竺法護譯)

　　右二經同本異譯。須真天子經二卷(晉太始年竺法護譯)須真天子經二卷(亦名須真天子問四事經)(晉太始二年沙門曇摩羅剎共文慧等譯)

　　右二經同本異譯。無極寶三昧經一卷(晉永嘉年竺法護譯)寶如來三昧經二卷

　　右二經同本異譯。慧上菩薩問大善權經二卷(晉太康年竺法護譯)大乘方便經二卷(晉世竺難提釋)

　　右二經同本異譯。文殊師利現寶藏經二卷(晉太始年竺法護譯)大方廣寶篋經二卷

　　右二經同本異譯。奮迅王問經二卷(後魏世留支譯)自在王經二卷(後秦弘始年羅什譯)

　　右二經同本異譯。佛昇忉利天為母說法經卷上(少下卷)(晉太康年竺法護譯)道神足無極變化經二卷(晉太康年安法欽譯)

　　右二經同本異譯。超日明三昧經一卷(晉太始年竺法護譯)超日明經二卷(晉世聶承遠重出)

　　右二經同本異譯。成具光明定意經一卷(後漢靈帝世支曜譯)成具光明定意經一卷(後漢世支讖譯)

　　右二經同本異譯。金剛般若波羅蜜經一卷(後秦弘始年羅什譯)金剛般若波羅蜜經一卷(後魏世菩提留支譯)

　　右二經同本異譯。須賴經一卷(或名須賴菩薩經)(吳黃武年支謙譯)須賴經一卷(魏世白延譯)

　　右二經同本異譯。大方等如來藏經一卷(一名佛藏方等經)(晉惠帝世法炬共法立譯)大方等如來藏經一卷(晉義熙年佛陀跋陀羅譯)

　　右二經同本異譯。無量壽佛經一卷(一名阿彌陀經)(後秦弘始年羅什譯)無量壽經一卷(宋元嘉年求那跋陀羅譯)

　　右二經同本異譯。光世音大勢至受決經一卷(晉世竺法護譯)觀世音菩薩受記經一卷(宋世沙門曇無竭於揚州譯)

　　右二經同本異譯。普門品經一卷(晉太康年竺法護譯)普門品經一卷(晉世祇密多譯)

　　右二經同本異譯。老女人經一卷(亦名老母經)(吳世支謙譯)老母六英經一卷

　　右二經同本異譯。大方等頂王經一卷(一名維摩詰子問經)(晉世沙門竺法護譯)大乘頂王經一卷

　　右二經同本異譯。無所悕望經一卷(一名象步經)(晉世竺法護譯)象腋經一卷

　　右二經同本異譯。大方等修多羅經一卷(後魏世留支譯)轉有經一卷

　　右二經同本異譯。大乘要慧經一卷彌勒菩薩所問經一卷(後魏世留支譯)

　　右二經同本異譯。文殊師利問菩提經一卷(亦名菩薩無行經)(後秦弘始年羅什譯)伽耶山頂經一卷(後魏菩提留支譯)

　　右二經同本異譯。一切法高王經一卷(後魏興和年留支譯)諸法勇王經一卷

　　右二經同本異譯。惠印三昧經一卷(亦名惠三昧經)(吳世支謙譯)如來智印經一卷

　　右二經同本異譯。決定總經一卷　晉世竺法護譯謗佛經一卷(後魏世留支譯)

　　右二經同本異譯。睒子經一卷(亦名孝子睒經亦名菩薩睒經亦名為佛說睒經)(晉世法堅譯)睒本經一卷

　　右二經同本異譯。乳光佛經一卷(晉世竺法護譯)犢子經一卷

　　右二經同本異譯。摩訶般若波羅蜜經三十卷(一名大品經)(後秦弘始年羅什譯)放光般若波羅蜜經三十卷(晉元康年無羅叉共竺叔蘭於陳留倉垣譯)光讚般若波羅蜜經十卷(晉太康年竺法護譯)

　　右三經同本異譯。廣博嚴淨不退轉經六卷(或四卷)(宋元嘉年沙門智嚴共寶雲譯)不退轉法輪經四卷阿惟越致經三卷(或四卷)(晉太康年竺法護譯)

　　右三經同本異譯。思益梵天問經四卷(後秦弘始年羅什譯)持心梵天所問經四卷(一名等御諸法一名莊嚴佛法或十卷)(晉太康年竺法護譯)勝思惟梵天所問經六卷

　　右三經同本異譯。佛遺日摩尼寶經一卷(後漢光和年支讖譯)大寶積經一卷摩訶衍寶嚴經一卷

　　右三經同本異譯。無畏德女經一卷(後魏元象年佛陀扇多譯)佛說阿闍世王女阿術達菩薩經一卷(晉世竺法護譯)阿闍世女無憂施經一卷(晉世竺法護譯)

　　右三經同本異譯。順權方便經二卷(一名轉女身菩薩經)(晉世竺法護譯)隨權女經二卷(晉世竺法護譯)樂瓔珞莊嚴方便經一卷(沙門法海譯)

　　右三經同本異譯。貝多樹下思惟十二因緣經一卷(一名十二因緣經)(晉世竺法護譯)十二因緣經一卷(一名聞城十二因緣經)(後漢世安世高譯)十二因緣經一卷(南齊永明年求那毘地譯)

　　右三經同本異譯。龍施女經一卷(晉世竺法護譯)龍施女經一卷(吳黃武年支謙譯)龍施菩薩本起經一卷

　　右三經同本異譯。孔雀王神呪經一卷(晉咸康年沙門帛尸利蜜多譯)孔雀王雜神呪經一卷(晉咸康年沙門帛尸利蜜多譯)孔雀王陀羅尼經二卷(梁世僧伽婆羅譯)

　　右三經同本異譯。了本生死經一卷(吳黃武年支謙譯)異了本生死經一卷稻芉經一卷

　　右三經同本異譯。大方廣菩薩十地經一卷(晉世竺法護譯)菩薩十地經一卷(晉世竺法護譯)莊嚴菩提心經一卷(後秦弘始年羅什譯)

　　右三經同本異譯。觀虛空藏菩薩經一卷(宋元嘉年沙門曇摩蜜多於陽州譯)虛空藏菩薩經一卷虛空藏經一卷(後秦世沙門佛陀耶舍譯)

　　右三經同本異譯。長者子制經一卷(一名制經)逝童子經一卷(晉世沙門支法度譯)佛說菩薩逝經一卷(一名逝經)

　　右三經同本異譯。離垢施女經一卷(晉太康年竺法護譯)無垢施菩薩分別應辯經一卷(晉世竺法護譯)得無垢女經一卷(後魏興和三年瞿曇留支於相州譯)

　　右三經同本異譯。維摩詰經三卷(吳黃武年支謙譯)維摩詰經一卷(晉世竺法護譯)維摩詰所說經三卷(後秦弘始年羅什譯)異維摩詰經三卷(晉惠帝世竺叔蘭譯)

　　右四經同本異譯。彌勒成佛經一卷(晉世竺法護譯)彌勒成佛經一卷(後秦弘始年羅什譯)彌勒受決經一卷(一名彌勒下生經)(後秦弘始年羅什譯)彌勒當來生經一卷

　　右四經同本異譯。月光童子經一卷(一名月明童子經)(晉世竺法護譯)申日經一卷申日兜本經一卷失利越經一卷

　　右四經同本異譯。郁伽長者所問經一卷(魏世康僧鎧譯)郁伽羅越問菩薩行經一卷(晉世竺法護譯)法鏡經一卷(後漢世安玄共佛調譯)法鏡經二卷(吳黃武年支謙譯)

　　右四經同本異譯。道行般若波羅蜜經十卷(後漢光和年支讖譯)新道行經十卷(一名新小品經或七卷)(晉太始年竺法護譯)小品經七卷(後秦弘始年羅什譯)明度經六卷(一名大明度無極經或四卷)(吳黃武年支謙譯)須菩提品經七卷

　　右五經同本異譯。轉女身經一卷無垢賢女經一卷腹中女聽經一卷胎藏經一卷不莊校女經一卷

　　右五經同本異譯。無量門微密持經一卷(吳黃武年支謙譯)出生無量門持經一卷(晉元熙年佛陀跋陀羅譯)阿難目佉尼訶離陀羅尼經一卷(後魏世佛陀扇多譯)無量門破魔陀羅尼經一卷(宋大明年功德直於荊州譯)舍利弗陀羅尼經一卷

　　右五經同本異譯。無量清淨平等經二卷(魏世白延譯)阿彌陀經二卷(吳黃武年支謙譯)無量壽經二卷(晉元嘉年竺法護譯)新無量壽經二卷(宋永初年佛陀跋陀羅譯)新無量壽經二卷(宋世曇摩蜜多於祇桓寺譯)新無量壽經二卷(宋世寶雲於六合山譯)

　　右六經同本異譯。首楞嚴經二卷(後漢中平年支讖譯)首楞嚴經二卷(吳世支謙譯)首楞嚴經二卷(魏世白延譯)首楞嚴經二卷(晉世竺法護譯)勇伏定經二卷(晉元康年竺法護譯)首楞嚴經二卷(晉惠帝世竺叔蘭譯)新首楞嚴經二卷(後秦弘始年羅什譯)蜀首楞嚴經二卷後出首楞嚴經二卷

　　右九經同本異譯。

　　前一百六十二經並是諸經大本異譯。漸備一切智德經五卷(是華嚴經十地品或十卷)(晉元康年竺法護別譯)十住經四卷(亦是華嚴經十地品)(後秦弘始年羅什譯)羅摩伽經三卷(入法界品)(西秦乞伏仁世聖堅別譯)信力入印法門經五卷(是華嚴經別品)(後魏世菩提留支別譯)如來興顯經四卷(一名興顯如幻經是如來性起品)(晉元康年竺法護別譯)度世經六卷(是離世間品)(晉元康年竺法護別譯)佛說兜沙經一卷(是如來名號品)(後漢世支讖別譯)菩薩本業經一卷(是淨行品并十住品略無偈)(吳黃武年支謙別譯)菩薩十住行道品經一卷(是十住品)(晉世竺法護譯)菩薩十法住經一卷(是十住品)(晉世佛陀跋陀羅別譯)諸菩薩本業經一卷(是淨行品)(晉世佛陀跋陀羅別譯)諸菩薩求佛本業經一卷(是淨行品)佛藏大方等經一卷(一名問明顯經是明難品)

　　右十三經並是華嚴經別品殊譯。大般泥洹經六卷(是大般涅槃經前分十卷盡大眾問品)(晉義熙年沙門法顯譯)般涅槃經二十卷(宋元嘉年沙門智猛於涼州譯)

　　右二經是大般涅槃經別品殊譯。月藏經十卷(是大集經月藏分)(齊世耶舍共法智譯)大哀經八卷(是初陀羅尼自在王菩薩品或七卷)(晉元康年竺法護譯)須彌藏經二卷(是大集經別品)(齊世耶舍共法智譯)虛空藏所問經六卷(是虛空藏菩薩品或八卷)(西秦乞伏仁世聖堅譯)寶髻菩薩經二卷(是寶髻菩薩品一名菩薩淨行經)(晉永熙年竺法護譯)阿差末經七卷(是無盡意品或四卷)(晉永嘉年竺法護譯)小阿差末經二卷(晉世竺法護譯)無盡意經十卷(宋明帝世沙門法眷於廣州譯)無盡意經四卷(亦是阿差末經)(晉太始年竺法護譯)寶女經三卷(是寶女品或四卷)(晉太康年沙門竺法護譯)無言童子經二卷(是無言品或名無言菩薩經)(晉世竺法護譯)

　　右十一經並是大集經別品殊譯。相續解脫經一卷(是深蜜解脫經少分)(宋元嘉年求那跋陀羅譯)解節經一卷(亦是深密經少分)(陳世真諦譯)

　　右二經是深密經別品殊譯。放鉢經一卷

　　右一經是普超經奉鉢品別譯。薩曇分陀利經一卷(是法華經寶塔品少分及提婆達多品)

　　右一經是法華經別品殊譯。般舟三昧經一卷(是後十品)(後漢世支讖別譯)跋陀菩薩經一卷(是初四品)佛說般舟三昧念佛章經一卷(是行品)

　　右三經是般舟三昧經別品別譯此前三十三經並是諸經別品異譯。

　　右一百九十五經。並是重譯。或全本別翻。或割品殊譯。然而世變風移。質文迭舉既無梵本校讎。自宜俱入定錄。

　　眾經失譯三(此分有二單本失譯二重出失譯)

　　　合一百三十四部二百七十五卷出要經二十卷阿惟越致轉經十八卷摩訶衍經十四卷大忍辱經十卷大灌頂經九卷行道經七卷寶雲經七卷方廣十輪經七卷大方便報恩經七卷正法華經六卷梵王請問經五卷三昧王經五卷佛本行經五卷佛從兜率降中陰經四卷魔王請問經四卷七佛經四卷大梵天王請轉法輪經三卷釋提桓因所問經三卷大方廣如來性起經三卷菩薩本行經三卷法華光瑞菩薩現壽經三卷普賢菩薩答難二千經三卷優婆夷淨行經二卷(一名淨行經)不思議功德經二卷(一名功德經)大吉義呪經二卷菩薩夢經二卷濡首菩薩經二卷文殊問經二卷哀泣經二卷法界體性無分別經二卷伅真陀羅所問寶如來經二卷深斷連經二卷弘道經二卷梵天王請佛千首經二卷密迹力士經二卷虛空藏菩薩問持經幾福經一卷大方廣如來祕密藏經一卷度諸佛境界光嚴經一卷善臂菩薩所問經一卷菩薩修行經一卷(一名威勢長者問觀身行經)大本藏經一卷無端底總持經一卷菩薩投身餓虎起塔因緣經一卷一切施主所行檀波羅蜜經一卷菩薩本行經一卷賢首菩薩二百問經一卷文殊觀經一卷頻婆娑羅王詣佛供養經一卷大意經一卷內藏大方等經一卷天王太子辟羅經一卷太子法慧經一卷是光太子經一卷長者法志妻經一卷法志女經一卷一切智光明仙人慈心因緣不食肉經一卷文殊師利般涅槃經一卷觀世音所說行法經一卷師子月佛本生經一卷功德莊嚴王八萬四千歲請佛經一卷持身菩薩經一卷(一名持身經)金剛女菩薩經一卷善意菩薩經一卷法華三昧經一卷佛寶三昧經一卷金剛三昧經一卷金剛三昧本性清淨不壞不滅經一卷(一名金剛清淨經)寶積三昧文殊師利問法身經一卷文殊師利權變三昧經一卷(一名權變經)彌勒經一卷千佛因緣經一卷八部佛名經一卷八吉祥神呪經一卷八陽經一卷十吉祥經一卷賢首經一卷(一名賢首夫人經)小安般舟三昧經一卷小阿闍世經一卷小須賴經一卷甚深大迴向經一卷四無畏經一卷菩薩十漚惒經一卷十漚惒經一卷賢者五福德經一卷六法行經一卷菩薩常行經一卷菩薩等行經一卷善德經一卷阿陀三昧經一卷阿多三昧經一卷佛印三昧經一卷百寶三昧經一卷藥師瑠璃光經一卷長者音悅經一卷(一名音悅經一名長悅音不蘭迦葉經)提謂經一卷十思惟經一卷分別六情經一卷阿質國王經一卷三昧王三昧經一卷八菩薩四弘誓經一卷大光明菩薩百四十八願經一卷墮迦羅問菩薩經一卷大悲觀世音經一卷菩薩諸苦行經一卷瑞應觀世音經一卷功德寶光菩薩問護持經一卷自在王菩薩問如來境界經一卷目佉經一卷薩羅國經一卷菩薩道地經一卷佛說等入法嚴經一卷(一名法嚴經)方等決經一卷佛說本行六波羅蜜經一卷讚七佛偈經一卷慈仁問八十種好經一卷阿彌陀佛偈一卷後出阿彌陀佛偈一卷阿彌陀鼓音聲陀羅尼經一卷佛說阿難見水光瑞經一卷迦栴延偈經一卷(一名迦栴延說法滅盡偈百二十章)雜華經一卷五百偈經一卷三乘經一卷

　　右一百二十三經並是單本失譯。前世三轉經一卷銀色女經一卷

　　右二經同本異譯。和休經一卷太子刷護經一卷

　　右二經同本重出。善法方便陀羅尼經一卷金剛祕密善門陀羅尼經一卷

　　右二經同本重出。阿闍世王受決經一卷採華違王上佛受決經一卷

　　右二經同本重出。師子奮迅菩薩所問經一卷華積陀羅尼經一卷華聚陀羅尼經一卷

　　右三經同本重出。

　　右十一經是重出失譯。

　　前一百三十四經。並是失譯。雖復遺落譯人時事。而古錄備有。且義理無違。亦為定錄。

眾經目錄卷第一淨六波羅蜜經一卷　晉世佛陀跋陀羅譯遺日說般若經一卷　後漢世支讖譯演道俗業經一卷　晉世沙門法堅譯決道俗經一卷　晉世沙門竺法護譯菩薩生地經一卷(一名差摩竭經)　吳黃武年支謙譯菩薩道樹經一卷(一名私呵昧經一名私阿末經一名道樹三昧經)　吳世支謙譯度一切諸佛境界智嚴經一卷　梁天監年曼陀羅仙共僧伽婆羅於揚州譯照明三昧經一卷　晉世沙門竺法護譯寶網經一卷(一名寶網童子經)　晉世沙門竺法護譯無量義經一卷　南齊建元年沙門曇無伽陀耶舍於揚州譯廣義法門經一卷　陳世真諦於晉安佛力寺譯殖眾德本經一卷　晉世沙門竺法護譯觀彌勒上生兜率天經一卷　北涼世沮渠安陽侯譯無量壽觀經一卷　宋元嘉年沙門畺良耶舍於揚州譯觀普賢菩薩行法經一卷　宋元嘉年沙門曇無蜜多於揚州譯觀藥王藥上二菩薩經一卷　宋元嘉年畺良耶舍譯觀世音觀經一卷　沮渠安陽侯於高昌譯滅十方冥經一卷　晉元熙年沙門竺法護譯雜垢蓋經一卷菩薩十住經一卷心明經一卷慧明經　晉世沙門竺法護譯光明三昧經一卷　後漢世支讖譯月燈三昧經一卷(一名文殊師利菩薩十事行一名逮惠三昧經)　宋沙門釋先公譯嚴淨定經一卷(一名序世經)　晉世沙門竺法護譯不思議光菩薩所說經一卷(一名無思議光孩童菩薩經)　晉世沙門竺法護譯尊勝菩薩入無量門陀羅尼經一卷　齊世居士萬天懿於相州譯文殊師利問菩薩署經一卷(一名署經)　後漢靈帝世支讖譯佛說德光太子經一卷(一名賴吒問光德太子經)　晉太始年沙門竺法護譯幻士仁賢經一卷　晉世沙門竺法護譯寶施女經一卷(一名須摩提法律三昧經)　晉世沙門竺法護譯三密底耶經一卷　宋明帝世沙門法眷於廣州譯施燈功德經一卷(一名然燈經)　齊世沙門耶舍譯菩薩訶色欲經一卷　後秦弘始年沙門羅什譯人本欲生經一卷　後漢桓帝世沙門安世高譯人所從來經一卷　晉世沙門竺法護譯不增不減經一卷　後魏世沙門留支譯眾祐經一卷　晉世沙門竺法護譯佛語經一卷無字寶篋經一卷　後魏世沙門留支譯如來師子吼經一卷　後魏世菩提留支共佛陀扇多譯三轉月明經一卷　晉世沙門竺法護譯十法經一卷　梁普通年沙門僧伽婆羅揚州譯十等藏經一卷　晉世沙門竺法護譯不必定入定入印經一卷　後魏世沙門留支譯魔逆經一卷　晉太康年沙門竺法護譯濟諸方等學經一卷菩薩行五十緣身經一卷　晉世沙門竺法護譯內藏百寶經一卷　後漢靈帝世支讖譯惟逮菩薩經一卷　晉惠帝世沙門帛法祖譯彌勒菩薩所問本願經一卷　晉世沙門竺法護譯文殊師利巡行經一卷　後魏世沙門留支譯溥首童經一卷　晉世沙門竺法護譯文殊師利說般若波羅蜜經一卷　梁天監年沙門曼陀羅仙譯　後秦弘始年沙門羅什譯阿閦佛國經二卷(一名佛剎菩薩學成經或一卷)　後漢建和年支讖於洛陽譯般舟三昧經二卷　晉世沙門竺法護譯迦葉經二卷　後魏世王子月婆首那譯無上依經二卷　陳世沙門真諦於廣州譯未曾有因緣經二卷　蕭齊沙門曇景譯猛施經一卷(一名猛施道地經)　晉世竺法護譯太子須大拏經一卷　晉世沙門法堅譯太子慕魄經一卷　晉世沙門竺法護譯金色王經一卷　後魏世留支譯無憂王經一卷　宋元嘉年求那跋陀羅譯摩訶摩耶經一卷　蕭齊沙門曇景譯阿闍世女經一卷大淨法門經一卷　晉世沙門竺法護譯勝鬘師子吼一乘大方便經一卷　宋元嘉年求那跋陀羅於揚州譯須摩提菩薩經一卷(一名須摩提經)　晉世沙門竺法護譯金益長者子經一卷梵女首意經一卷　晉世沙門竺法護譯差摩婆帝受記經一卷　後魏世菩提留支譯獨證自誓三昧經一卷(一名如來自誓三昧經)　晉世沙門竺法護譯月明菩薩經一卷(一名日明童子經)　吳黃武年支謙譯


大正新脩大藏經第 55 冊 No. 2146 眾經目錄


眾經目錄卷第二

　　隋沙門法經等撰

　　眾經別生四

　　　合二百二十一部二百六十三卷華嚴經十種生法經一卷佛名經一卷淨行品經一卷菩薩名經一卷抄華嚴經一卷菩薩十地經一卷

　　右六經出華嚴經。佛說金剛藏問菩薩行經一卷漸備經一卷

　　右二經出漸備經。名字功德品經一卷

　　右一經出涅槃經。大智度無極經四卷大智度無極譬經三卷總攝無盡義經二卷摩訶般若波羅蜜神呪經一卷般若波羅蜜神呪經一卷道行經一卷

　　右六經出大品經。舍利弗問寶女經一卷(出第二卷)菩薩導示行經一卷(出第三卷寶女品)調伏眾生業經一卷(出第三卷)大慈無減經一卷(出第三卷)魔業經一卷(出第十一卷)菩薩出要行無礙法門經一卷(出第十二卷虛空藏初)過魔法界經一卷(出第十六卷虛空藏中)無言菩薩流通法經一卷(出第十七卷)佛弟子化魔子誦偈經一卷(出第二十卷)寶女問慧經一卷(出寶女品)舍利弗歎寶女說不思議經一卷魔女聞佛說法得男身經一卷開化魔經一卷魔王入苦宅經一卷寶幢呪經一卷佛入三昧以一毛放大光明經一卷過去無邊光淨佛土經一卷見水世界經一卷佛說菩薩瓔珞莊嚴經一卷八光經一卷佛齊化出菩薩經一卷調伏王子道心經一卷明星天子問慈經一卷佛說菩薩如意神通經一卷光味仙人覩佛身經一卷光味菩薩造七寶梯經一卷梵王變身經一卷寶女問三十二相經一卷佛問四童子經一卷菩薩本願經一卷謦欬撤十方經一卷無言菩薩經一卷菩薩初發心持經一卷不與婆羅門等爭訟經一卷諸天問如來境界不可思議經一卷太白魔王堅信經一卷十八不共品經一卷申越長者悔過供佛經一卷波斯匿王蒙佛神力到寶坊經一卷

　　右三十九經出大集經。提婆達多品經一卷觀世音經一卷

　　右二經出妙法蓮花經。光世音經一卷

　　右一經出正法華經。寶海梵志成就大悲經一卷佛說過去行檀波羅蜜經一卷觀世音求十方佛各為受記經一卷梵志向佛說夢經一卷東方善華世界佛座震動經一卷文殊師利受記經一卷佛變時會身經一卷寶海梵志請如來經一卷陀羅尼法門六動經一卷寂意菩薩問五濁經一卷五百王子作淨土願經一卷當來撰擇諸惡世界經一卷大悲比丘本願經一卷過去香蓮華佛世界經一卷轉輪聖王發心求淨土經一卷一音演正法經一卷寶日光明菩薩問蓮華國相貌經一卷彌勒菩薩本願待時成佛經一卷樹提摩納發菩提心誓願經一卷

　　右十九經出悲華經。佛說菩薩三法經一卷菩薩奉施詣塔作願念經一卷棄惡長者問菩薩法經一卷師子步雷音菩薩問文殊師利發心經一卷師子步雷音菩薩問文殊師利成佛時事經一卷

　　右五經出文殊師利佛土嚴淨經。賢劫千佛名經一卷

　　右一經出賢劫經。等御諸法經一卷

　　右一經出持心梵天經。定意三昧經一卷

　　右一經出十住斷結經。具善根經一卷

　　右一經出菩薩藏經下卷。帝釋施央掘魔羅法服經一卷佛降央掘魔羅人民歡喜經一卷無量樂國土經一卷央掘魔羅歸化經一卷央掘魔羅悔過經一卷佛說央掘魔羅母因緣經一卷

　　右六經出央掘魔羅經。無吾我經一卷三幼童經一卷往古造行經一卷舉鉢經一卷心本淨經一卷溥首童真經一卷

　　右六經出普超三昧經。人弘法經一卷善德婆羅門求舍利經一卷善德婆羅門問提婆達經一卷大雲密藏菩薩問大海三昧經一卷大雲密藏菩薩請雨經一卷四百三昧名經一卷

　　右六經出大雲經。菩薩戒自在經一卷四自在神通經一卷

　　右二經出自在王菩薩經。不退轉法輪經一卷

　　右一經出阿惟越致遮經初。楞伽阿跋多羅經一卷

　　右一經出楞伽經斷肉品。寶雲經一卷

　　右一經抄寶雲經禪行。善肩品抄經一卷

　　右一經別出善臂菩薩經。寶鬘品抄經一卷

　　右一經別出寶網經。曇昧摩提菩薩說經一卷

　　右一經出菩薩十住行道品經。阿難或經一卷

　　右一經出人本欲生經。抄寶積經一卷

　　右一經出寶積經。合首楞嚴經八卷

　　右一經出首楞嚴經。合維摩經五卷

　　右一經出維摩經。雜要經一卷(一名菩薩要行經)迦夷國王頭布施經一卷三十二相因緣經一卷諸絰雜事一卷菩薩三十二相經一卷眾生未然三界經一卷(并五道受生經共卷)降怨王所行檀波羅蜜經一卷受持佛名不墮惡趣經一卷無為道經二卷阿練若習禪法經一卷(即是抄菩薩禪經初卷)佛說分別觀經一卷法門念佛三昧經一卷佛說六淨經一卷內三十七品經一卷內六波羅蜜經一卷歡喜布施五事經一卷菩薩呵睡眠經一卷菩薩呵色欲經一卷(似異羅什所譯者)

　　右十八經。是諸經所出。既未見經本。且附斯錄。過去五十三佛名經一卷

　　右一經出藥王藥上經。佛名經十卷佛名經一部三卷諸經佛名二卷十方佛名經一部二卷三世三千佛名一卷三千佛名一卷十方佛名功德經一卷現在十方佛名一卷千五百佛名一卷千佛名一卷現在千佛名一卷過去千佛名一卷當來星宿劫千佛名一卷南方佛名經一卷賢劫五百佛名一卷五百七十佛名一卷百七十佛名一卷同號佛名一卷菩薩名二卷諸經菩薩名二卷六菩薩名亦當誦持經一卷

　　右二十一經。是諸經所出。既未見經本。且附斯錄。三歸五戒帶佩護身呪經一卷龍王結願五龍神呪經一卷五龍呪經一卷大將軍神呪經一卷

　　右四經出大灌頂經。雜呪集十卷九十五種道雜類神呪經二卷摩呵神呪經一卷大總持神呪經一卷思益呪經一卷十方佛神呪經一卷七佛所結麻油述呪經一卷(異本)七佛神呪經一卷(結縷者異本)降魔神呪經一卷華積陀羅尼神呪經一卷威德陀羅尼神呪經一卷陀羅尼句經一卷集法悅捨苦陀羅尼經一卷陀隣鉢呪經一卷諸天王所說陀羅尼經一卷四天王神呪經一卷金剛十二使呪經一卷請金剛呪經一卷金剛隨意所樂一切皆得呪經一卷金剛如所願一切勝呪經一卷金剛結界呪經一卷金剛小心除滅諸怨呪經一卷金剛請夢呪經一卷大神母結誓呪經一卷護諸比丘呪經一卷十二因緣結縷神呪經一卷伊洹法願呪經一卷佛說六字大陀羅尼呪經一卷移山神呪經一卷和摩結神呪經一卷解日厄神呪經一卷六神名神呪經一卷六字神呪經一卷幻師颰陀神呪經一卷幻師陂陀呪經一卷摩尼羅神呪經一卷檀特羅麻油述神呪經一卷麻油述神呪經一卷羅亶神呪案經一卷醫王惟樓延神呪經一卷(一名阿難所問醫王惟樓延呪)龍王呪水浴經一卷十八龍王神呪經一卷請雨止雨神呪經一卷嚫水神呪經一卷呪水經一卷呪土經一卷藥呪經一卷毒呪經一卷血氣神呪經一卷(一云取血氣)呪時氣經一卷呪小兒經一卷呪齲齒經一卷(一云呪虫齒一云呪齒)呪牙痛經一卷呪牙痛經一卷(異本)呪齲齒經一卷(異本)呪眼痛經一卷呪眼痛經一卷(異本)呪賊經一卷(一云除辟賊害呪)呪賊經一卷(異本)卒逢賊結帶呪經一卷七佛安宅神呪經一卷三歸五戒神王名經一卷

　　右六十二經。並是諸經所出。既未見本。且附斯錄。

　　前二百二十一經。並是後人隨自意好。於大本內。抄出別行。或持偈句。便為卷部。緣此趣末歲廣。妖濫日繁。今宜攝入以敦根本。

　　眾經疑惑五

　　合二十部二十九卷仁王經二卷(別錄稱此經是竺法護譯經首又題云是羅什撰集佛語今案此經始末義理文詞似非二賢所譯故入疑)阿那含經二卷定行三昧經一卷(一名佛遺定行一名摩訶目連所問經)毘羅三昧經二卷像法決疑經二卷善王皇帝經二卷(一名善王皇帝功德尊經或一卷)隨願往生經一卷惟無三昧經一卷(一名惟務三昧)清淨法行經一卷龍種尊國變化經一卷(與四事解脫經大同)四事解脫經一卷(一名四事解脫度人經)佛說定慧普遍國土神通菩薩經一卷大通方廣經三卷觀世音十大願經一卷觀世音三昧經一卷大乘蓮華馬頭羅剎經一卷陰馬藏經一卷(一名陰馬藏光明經一名身土王所問治國經)空淨三昧經一卷(一名空淨大感應三昧經)般若得經一卷初波羅耀經二卷占察善惡業報經二卷

　　前二十一經。多以題注參差眾錄。文理復雜。真偽未分。事須更詳。且附疑錄。

　　眾經偽妄六

　　合八十部二百一十七卷大法尊王經三十一卷十方佛決狐疑經一卷八方根原八十六佛名經一卷寶如來經二卷(一名寶如來三昧經。道安僧祐等錄咸云。南海胡作。故入偽品)普賢菩薩說此證明經一卷彌勒成佛本起經十七卷彌勒下生觀世音施珠寶經一卷彌勒成佛伏魔經一卷彌勒下教經一卷妙法蓮華經度量天地品一卷觀世音詠託生經一卷滅七部莊嚴成佛經一卷空寂菩薩所問經一卷(一名法滅盡)(此經偽妄炳然固非竺護所譯)照明菩薩經一卷照明菩薩方便譬喻治病經一卷首羅比丘見月光童子經一卷觀月光菩薩記經一卷阿難現變經一卷般若玄記經一卷幽深玄記經一卷玄記經二卷大契經四卷發菩提心經一卷菩薩求五眼經一卷菩提福藏法化經一卷(舊錄稱齊武帝時沙門道備撰後改名道歡)般泥洹後諸比丘經一卷小般泥洹經一卷(一名法滅盡經)佛說法滅盡經一卷鉢記經一卷(經記甲申年洪水月光菩薩出世事略觀此經妖妄之甚)五濁惡世經一卷妙法蓮華天地變異經一卷華嚴十惡經一卷觀世樓炭經一卷小樓炭經一卷正化內外經二卷(一名老子化胡經傳錄云晉時祭酒王浮作)須彌四域經一卷華嚴經十四卷方等大集經十二卷菩薩地經十二卷菩薩決定經十卷阿差末經四卷淨度三昧經四卷摩訶摩耶經三卷為法捨身經六卷胎經三卷央掘魔羅經二卷報恩經二卷法華藥王經一卷維摩經二卷菩薩本業願行經一卷法律三昧經一卷照明三昧不思議事經一卷諸佛要集經一卷大乘方等要惠經一卷樂瓔瓔莊嚴方便經一卷未曾有因緣經一卷諸法無行經一卷無為道經一卷德光太子經一卷

　　自華嚴至此。二十三經。並是南齊竟陵王蕭子良。輕悉自心。於大本內。或增或損。斟酌成經。違反聖教。蕪亂真典。故附偽末。用誡後人。薩婆若陀眷屬莊嚴經一卷

　　右一經。僧祐錄稱。梁天監九年。郢州頭陀道人妙光。詣楊州治下弘普寺。方造此經。聚徒誑惑。梁朝治擯。故須詣明以懲後學。寶頂經一卷(南齊永元元年出時年八歲)淨土經七卷(南齊永元元年出時年九歲)王頂經一卷(南齊永元元年出時年九歲)法華經一卷(南齊永元元年出時年九歲)勝鬘經一卷(南齊永元元年出時年九歲)藥草經一卷(南齊永元元年出時年十歲)太子經一卷(南齊永元三年出時年十歲)伽耶婆經一卷(南齊永元三年出時年十歲)波羅奈經一卷(南齊中興元年出時年十歲)優婁頻經一卷(南齊中興元年出時年十二歲)益意經二卷(梁天監元年出時年十三歲)般若得經一卷(梁天監元年出時年十三歲)華嚴瓔珞經一卷(梁天監元年出時年十三)出乘師子吼經一卷(梁天監三年出時年十五)踰陀衛經一卷(梁天監四年苑內華光殿出時年十六)阿那含經二卷(梁天監四年出時年十六)妙音師子吼經三卷(梁天監四年出時年十六)優曇經一卷妙莊嚴經四卷維摩經一卷序七世經一卷

　　右自寶頂至此。二十一經。凡三十五卷。是南齊末年。太學博士江泌女子。尼名僧法。年八九歲。有時靜坐。閉目誦出。楊州道俗。咸稱神授。但自經非金口。義無傳譯。就令偶合。不可以訓。故附偽錄。

　　前八十一經。並號乖真。或首掠金言。此未申謠讖。或初論世術。而後託法詞。或引陰陽吉凶。或明神鬼禍福。諸如此比。偽妄灼然。今宜祕寢。以救世患。

眾經目錄卷第二


大正新脩大藏經第 55 冊 No. 2146 眾經目錄


眾經目錄卷第三

　　隋沙門法經等撰

　　小乘修多羅藏錄第二

　　合七百七十九部一千一百八十三卷

　　眾經一譯一

　　合七十二部二百九十二卷正法念處經七十卷(後魏世留支譯)增一阿含經五十卷(前秦建元年沙門曇摩難提譯)雜阿含經五十卷(宋世沙門求那跋陀羅譯)長阿含經二十二卷(後秦弘始年沙門佛陀耶舍共竺佛念譯)賢愚經十三卷(宋世沙門惠覺共威德在高昌譯)雜寶藏經十卷(後魏延興年沙門吉迦夜共曇曜譯)生經五卷(晉世沙門竺法護譯)陰持入經二卷(後漢世沙門安世高譯)中本起經二卷(後漢建安年康孟詳共竺大力譯)達摩多羅禪經二卷義足經二卷(吳黃武年支謙譯)毘耶娑問經二卷(後魏世沙門菩提留支譯)賈客經二卷(晉世竺法護譯)小本起經二卷(後漢靈帝世支曜於洛陽譯)大十二門經一卷(後漢世安世高譯)小十二門經一卷(後漢世安世高譯)大安般經一卷(後漢世安世高譯)安般守意經一卷(後漢世安世高譯)般泥洹經一卷(宋元嘉年求那跋陀羅譯)當來變經一卷(晉世竺法護譯)難提迦羅越經一卷(後漢世安世高譯)普義經一卷(晉世竺法護譯)㮈女耆域經一卷(晉世竺法護譯)淨飯王般涅槃經一卷(北涼世安陽侯沮渠京聲譯)沙門果證經一卷(晉世竺法護譯)馬王經一卷(晉世竺法護譯)八師經一卷(吳世支謙譯)四部喻經一卷(晉世竺法護譯)七法經一卷(後漢世安世高譯)鴈王經一卷(晉世竺法護譯)四願經一卷(吳黃武年支謙譯)鴈王五百鴈俱經一卷(晉世竺法護譯)五法經一卷(後漢世安世高譯)戒羅雲經一卷(晉世竺法護譯)婦人遇辜經一卷(一名婦遇對經)(晉世沙門法堅譯)給孤獨明德經一卷(一名給孤獨氏)(晉世竺法護譯)辯意長者子所問經一卷(一名長者辯意經)(魏太安年竺法護譯)胞胎經一卷(一名胞胎受身經)(晉太安年竺法護譯)四自侵經一卷(晉世竺法護譯)釋六十二見經一卷(宋元嘉年求那跋陀羅譯)五百弟子自說本起經一卷(晉太康年竺法護譯)七女本經一卷(一名七女經)(吳黃武年支謙譯)大迦葉本經一卷(晉世竺法護譯)阿難四事經一卷(吳黃武年支謙譯)所欲致患經一卷(晉世竺法護譯)法受塵經一卷(後漢世安世高譯)禪行法想經一卷(後漢世安世高譯)誡王經一卷(晉世竺法護譯)摩訶目連本經一卷(晉世竺法護譯)四天王經一卷(宋元嘉年沙門智嚴共寶雲譯)五福施經一卷(晉世竺法護譯)優多羅母經一卷(一名優多羅經)(吳黃武年支謙譯)鏡面王經一卷(吳世康僧會譯)摩調王經一卷(晉世竺法護譯)察微王經一卷(吳世康僧會譯)阿闍世王問五逆經一卷(一名阿闍世王經)(後漢世沙門支讖譯)阿難念彌經一卷(吳世康僧會譯)觀行不移四事經一卷(晉世竺法護譯)廬夷亘經一卷(晉世竺法護譯)廅羅王經一卷(晉世竺法護譯)檀若經一卷(晉世竺法護譯)梵皇經一卷(吳世康僧會譯)龍王兄弟陀達試王經一卷(晉世竺法護譯)勸化王經一卷(晉世竺法護譯)佛垂般涅槃略說教誡經一卷(後秦弘始年沙門羅什譯)五蓋疑結失行經一卷(晉永寧年竺法護譯)小郁迦經一卷(晉世竺法護譯)舍利弗目連遊諸國經一卷(一名遊諸四衢)(晉世竺法護譯)目連上淨居天經一卷(晉世竺法護譯)解無常經一卷(晉世竺法護譯)城喻經一卷(晉世竺法護譯)耆闍崛山解經一卷(晉世竺法護譯)

　　右七十二經。並是原本一譯。其間非不分摘卷品別譯獨行。而大本無虧。故宜定錄。

　　眾經異譯二(此分有二一大本異譯二別品異譯)

　　合一百部二百七十卷中阿含經五十九卷(前秦建元年曇摩難提譯)中阿含經六十卷(晉世沙門僧伽提婆譯)

　　右二經同本異譯。修行道地經六卷(後漢世安世高譯)修行經七卷(晉世竺法護譯)

　　右二經同本異譯。阿蘭若習禪法經二卷(後秦弘始年羅什譯)坐禪三昧經二卷

　　右二經同本異譯。捨頭諫經一卷(亦名太子二十八宿經或名虎耳意經)(晉永嘉年竺法護譯)摩登伽經二卷

　　右二經同本異譯。本相猗致經一卷(後漢世安世高譯)緣本致經一卷

　　右二經同本異譯。普曜經八卷(晉永嘉年竺法護譯)普曜經六卷(宋元嘉年沙門智猛共寶雲譯)蜀普曜經八卷

　　右三經同本異譯。過去現在因果經四卷(宋世求那跋陀羅譯)太子本起瑞應經二卷(吳建興年支謙譯)修行本起經二卷(後漢世沙門曇果竺大力共譯)

　　右三經同本異譯。雜藏經一卷(晉世沙門佛陀跋陀羅共法顯譯)鬼問目連經一卷餓鬼報應經一卷(一名目連說地獄餓鬼因緣經)

　　右三經同本異譯。阿難問事佛吉凶經一卷(西秦乞伏仁世法堅譯)佛說阿難分別經一卷(一名分別經)弟子慢為耆域述經一卷

　　右三經同本異譯。

　　此前二十二經並是諸經大本異譯。雜經四十四篇二卷(後漢安世高別譯)流離王經一卷(晉世竺法護別譯)鴦崛髻經一卷(一名指髻經)(晉世竺法護別譯)移山經一卷(一名力士移山經)(晉世竺法護別譯)三摩竭經一卷(一名須摩提女經一名難國王經一名忿惒檀王經)(吳世竺律頭炎譯)太愛道般泥洹經一卷(一名佛母般泥洹經)(宋世沮渠安陽侯於楊州譯)須達經一卷(一名長者須達經一名三歸五戒慈心厭離功德經)(南齊永明年求那毘地譯)行七行現報經一卷(出第三十卷)阿難同學經一卷(出第三十八卷)增一阿含經一卷群牛譬經一卷國王不離先尼十夢經一卷(一名國王十夢經)波斯匿王太后崩塵土坌身經一卷(一名波斯匿王喪母經)施食獲五福報經一卷(一名五福德經一名施色力經)四未曾有法經一卷阿那邠邸化七子經一卷放牛經一卷長者子六過出家經一卷

　　右十八經並是增一阿含別品異譯。漏分布經一卷(後漢世安世高譯)四諦經一卷(後漢興平年康孟詳譯)是法非法經一卷(後漢世安世高譯)一切流攝守因緣經一卷(後漢世安世高譯)頂生王故事經一卷(一名文陀竭王經出第十一卷)鹽王五天使者經一卷(一名鐵城泥犁經出第十二卷)歡豫經一卷(出第十二卷)古來世時經一卷(出第十三卷)鳩摩迦葉經一卷(一名童迦葉解難經出第十五卷)長壽王經一卷(出第十七卷)阿那律八念經一卷(一名禪行斂意經出第十八卷)釋摩男本經一卷(一名苦陰因事經出第二十五卷)吳黃武年支謙譯瞿曇彌記果經一卷(出第二十八卷)諸法本經一卷(出第二十八卷)魔嬈亂經一卷(一名弊魔試目連經一名魔王入目揵蘭腹經出第三十卷)賴吒和羅經一卷(出第三十一卷)(吳黃武年支謙譯)梵摩喻經一卷(出第三十一卷吳世支謙譯)鸚鵡經一卷(一名兜調經出第四十四卷)齋經一卷(一名八關齋經一名優婆夷墮合迦經出第五十五卷)(吳黃武年支謙譯)十支居士八城人經一卷(出第六十卷)法海經一卷(一名海八德經一名瞻波比丘經一名恒水經)比丘問佛多優婆塞命終經一卷佛說求欲經一卷梵志孫陀耶致經一卷(一名孫多耶致經)佛有五百比丘經一卷凡人有三事愚癡不足經一卷蓱沙王五願經一卷(一名弗迦沙王經)七事經一卷鹹水喻經一卷

　　右二十九經並是中阿含別品異譯。七處三觀經二卷(後漢世安世高譯)九橫經一卷(後漢世安世高譯)八正道經一卷(後漢世安世高譯)五陰譬喻經一卷(一名水沫所漂經)(後漢世安世高譯)轉法輪經一卷(後漢世安世高譯)聖法印經一卷(晉元康年竺法護譯)雜阿含經一卷雜阿含三十章經一卷不自守意經一卷(一名自守亦不自守經)戒德香經一卷比丘聽施經一卷(一名聽施比丘經)馬有三相經一卷馬有八態譬人經一卷(一名馬有八弊惡態經)比丘避惡名欲自殺經一卷戒相應法經一卷禪行三十七品經一卷

　　右十六經並是雜阿含別品異譯。義決律經一卷(一名決律法行經)(後漢世安世高譯)普法義經一卷(一名具法行經)(後漢世安世高譯)樓炭經六卷(是世記經)(晉世沙門法炬共法立譯)樓炭經五卷(亦是世記經)(晉世竺法護譯)大般涅盤經二卷(是遊行經)(吳黃武年支謙譯)大般泥洹經二卷(亦是遊行經)(晉世竺法護譯)方等泥洹經二卷(亦是遊行經)(晉世佛陀跋陀羅共法顯譯)大六向拜經一卷(一名威花長者六向拜經一名尸迦羅越六向拜經)(晉世竺法護譯)梵罔六十二見經一卷(一名梵網經)(晉世竺法護譯)十報法經二卷(一名多增道章經)(後漢世安世高譯)寂志果經一卷梵志阿跋經一卷(一名阿拔摩納經)七佛父母姓字經一卷(一名婦人無延請佛經)梵志頗羅延問種尊經一卷

　　右十四經並是長阿含別品異譯。總持經一卷(一名佛心持經)(晉世竺法護譯)

　　右一經是生經中別品異譯。

　　右七十八經並是諸經別品異譯。

　　前一百經並是重譯。或全本別翻。或割品殊譯。然而世變風移。質文迭舉。既無梵本校讎。自宜俱入定錄。

　　眾經失譯三

　　合二百五十部二百七十一卷別譯雜阿含經二十卷興起行經二卷(一名十緣經)難提釋經一卷太子試藝本起經二卷無垢優婆夷問經一卷造立形像福報經一卷法常住經一卷懈怠耕者經一卷憂填王經一卷(一名憂王作佛形像經)阿難得道經一卷阿難七夢經一卷(一名阿難八夢經或誤作八字)阿難般泥洹經一卷舍利弗目連泥洹經一卷佛入涅槃金剛力士哀戀經一卷迦葉赴佛涅槃經一卷(一名佛般涅槃時迦葉赴佛經)佛滅度後棺斂葬經一卷(一名比丘師經一名師比丘經)灌佛經一卷(一名摩訶剎頭經)羅雲忍經一卷(一名忍辱經)五十五法誡經一卷(一名五十五法行經)八法行經一卷給孤獨四姓家問應受施經一卷憂墮羅迦葉經一卷弟子本行經一卷出家緣經一卷三品弟子經一卷(一名弟子學有三輩經)四部本文經一卷四輩經一卷佛為年少比丘說正事經一卷見正經一卷(一名生死變識經)長者賢首經一卷賢者手力經一卷荷鵰阿那含經一卷(一名呵調阿那含經)十二賢者經一卷(一名十二賢經)有賢者法經一卷五無返復經一卷(一名五有返復經)四婦因緣經一卷五百婆羅門問有無經一卷黑氏梵志經一卷道德果證經一卷檢意向正經一卷曉所諍不解者經一卷阿含正行經一卷(一名佛說正意經)沙門分衛見怪異經一卷摩訶遮曷遊經一卷五恐怖世經一卷摩訶厥彌難問經一卷(一名大厥彌經)大魚事經一卷心情心識經一卷失道得道經一卷頞多和多耆經一卷外道誘質多長者經一卷梵摩難國王經一卷佛為阿支羅迦葉說自他作苦經一卷摩訶迦葉度貧母經一卷中心經一卷魔試佛經一卷龍王兄弟經一卷(一名降龍王經一名難龍經)外道仙尼說度經一卷沙曷比丘功德經一卷佛為年少婆羅門說知善不善經一卷佛為拘羅長者說根熟經一卷奇異道家難問住處經一卷奇異道家難問法本經一卷佛為外道須深說離欲經一卷須摩提長者經一卷長者難提經一卷十二品生死經一卷年少王經一卷諫王經一卷(一云大小諫王經)末羅王經一卷羅提坻王經一卷(一名羅提押王經)摩達國王經一卷普達王經一卷揵陀國王經一卷天王下作䐗經一卷堅意經一卷(一名堅心正意經)佛大僧大經一卷邪祇經一卷十二頭陀經一卷(一名沙門頭陀經)木槵子經一卷錫杖經一卷旃檀樹經一卷貧窮老公經一卷(一名貧窮老經)長者子懊惱三處經一卷佛說越難經一卷(一名日難經)旃陀越國王經一卷自愛經一卷(一名自愛不自愛經)無上處經一卷輪轉五道罪福報應經一卷泥犁經一卷(一名勤苦泥犁經)罪業報應教化地獄經一卷僧護因緣經一卷那先比丘經一卷(或二卷)護淨經一卷時經一卷(一名時非時經)讓德經一卷始造浴佛時經一卷度梵志經一卷新歲經一卷(一名婆惒羅經)惟流王經一卷(一名惟留經)未曾有經一卷佛說諸大地獄果報經一卷罪業報應經一卷三小劫經一卷佛說進學經一卷(一名勸進學道經)觀身九道經一卷禪思滿足經一卷佛說大蛇譬喻經一卷八總持經一卷八正八邪經一卷說阿難持戒經一卷阿難受持經一卷阿難問何因緣持戒見世間貧亦現道貧經一卷菩薩宿命經一卷鬼子母經一卷分別善惡所起經一卷(一名十善十惡經)惟婁王師子湩譬喻經一卷佛並父弟調達經一卷調達經一卷調達喻經一卷摩訶揵陀經一卷(一名盡信比丘經)目連問經一卷摩目揵連與佛捔能經一卷舍利弗歎度女人經一卷佛說樹提伽經一卷墮迦經一卷五王經一卷解慧微妙經一卷八大人覺章經一卷五方便經一卷弟子死復生經一卷須多羅入胎經一卷墮落優婆塞經一卷羅漢迦留陀夷經一卷羅漢過瓶沙王經一卷二十八天經一卷為壽盡天子說法經一卷(一名命盡天子經)阿鳩留經一卷廋伽三摩斯經一卷阿闍世王問瞋恨從何生經一卷韋提希子月夜問天人經一卷愛欲聲經一卷(一名愛欲一聲經)受十善戒經一卷說善惡道經一卷度世護身經一卷爪甲擎土譬經一卷(一名爪甲取土經一名爪頭土經)迦丁比丘說當來變經一卷墮釋迦牧牛經一卷佛本行經一卷自見自知為知為能盡結經一卷有四求經一卷便賢者坑經一卷(坑字或作旃)兩比丘得割經一卷所非汝所經一卷道德舍利曰經一卷舍利曰在王舍國經一卷獨居思惟自念止經一卷問所明種經一卷欲從本相有經一卷(一名欲從本經)獨坐思惟意中生念經一卷佛說如是有諸比丘經一卷比丘所求色經一卷佛說道有比丘經一卷色為非常念經一卷色比丘念本起經一卷佛說善惡意經一卷比丘一法相經一卷有二力本經一卷有三力經一卷有四力經一卷人有五力經一卷不聞者類相聚經一卷無上釋為故世在人中經一卷自為無有反復經一卷師子畜生王經一卷阿須倫子婆羅門經一卷婆羅門子名不侵經一卷生聞婆羅門經一卷(一名生聞梵志經)有𨻗竭經一卷署杜乘婆羅門經一卷佛在拘薩國經一卷佛在優墮國經一卷是時自梵守經一卷婆羅門不信重經一卷佛告舍日經一卷說人自說人骨不知腐經一卷栴檀調佛經一卷惡人經一卷難提和難經一卷(一名難提和羅經)四姓長者難經一卷(一名四姓長者經)折佛經一卷難等各第一經一卷(一名阿難迦葉舍利弗說各第一經)理家難經一卷迦留多王經一卷梵志闍孫經一卷波達王經一卷悲心悒悒經一卷趣度世道經一卷薩和達王經一卷癡注經一卷和達經一卷分八舍利經一卷悉曇慕經一卷鉢呿沙經一卷吉法譣經一卷瓶沙王經一卷有無經一卷須耶越國貧人經一卷(一名須耶越國貧人賃別頭經)坯喻經一卷妖怪經一卷阿般計泥洹經一卷(一名陶射計泥洹經)四非常經一卷五失蓋經一卷要真經一卷本無經一卷十五德經一卷父母因緣經一卷金輪王經一卷慧行經一卷佛說未生怨經一卷內外無為經一卷道淨經一卷七事本末經一卷(一名七事行本經)耆域四術經一卷(一名耆域經)五蓋離疑縱經一卷太子智止經一卷苦相經一卷須佛得度經一卷由經一卷分然洹國迦羅越經一卷義決法事經一卷漚惒七言禪利經一卷三失蓋經一卷王舍城靈鷲山要直經一卷思道經一卷佛在竹園經一卷法為人經一卷道意經一卷陀賢王經一卷阿夷比丘經一卷比丘三事經一卷

　　右二百四十一經單本。五母子經一卷沙彌羅經一卷

　　右二經同本重出。玉耶經一卷(一名長者詣佛說子婦不恭敬經一名七婦經)阿漱達經一卷

　　右二經同本重出。盂蘭盆經一卷灌臘經一卷(一名般泥洹後四輩灌臘經)報恩奉瓫經一卷

　　右三經同本重出。摩登女經一卷(一名摩耶女經一名阿難為蠱道所說經)摩登女解形中六事經一卷

　　右二經同本是摩登迦經別品重出。

　　前二百五十經。並是眾經失譯。雖復遺落譯人時事。而古錄備有。且義理無違。亦為定錄。

眾經目錄卷第三


大正新脩大藏經第 55 冊 No. 2146 眾經目錄


眾經目錄卷第四

　　隋沙門法經等撰

　　別生四

　　合三百十一部　三百四十六卷善時鵝王經一卷

　　右一經出正法念經。舍衛城人喪子狂經一卷(一名梵志喪女經分三經)調達入地獄事經一卷飛鳥喻經一卷三十三天園觀經一卷四人出現世間經一卷婆羅門避死經一卷毘羅斯那居士五欲娛樂經一卷波斯匿王詣佛有五威儀經一卷波斯匿王呵欲最經一卷五戰鬪人經一卷掃地經一卷大枯樹經一卷(一名枯樹經一名積木燒然經)世間強盜布施經一卷羅閱城人民請佛經一卷梵天詣婆羅門講堂經一卷郁伽居士見佛說法醒悟經一卷水喻經一卷七寶經一卷四泥犁經一卷鷹鷂獵經一卷鵄鳥事經一卷母子作僧尼意亂經一卷(一名學人意亂經)

　　右二十五經出增一阿含經。七知經一卷(一名七智經出第一卷)七車譬諭經一卷(出第二卷)福行經一卷(出第二卷)佛問阿須輪大海有減經一卷(一名海有八事經出第八卷)婆拘羅答異學問經一卷(一名薄拘羅經出第八卷)摩夷比丘經一卷(一名摩夷經出第十卷)惡道經一卷(一名惡意經出第十五卷)離睡經一卷(出第二十卷)梵志計水淨經一卷(出第二十三卷)受歲經一卷(出第二十三卷)四意止經一卷(一名四意止本行經出第二十四卷)苦陰因事經一卷(出第二十五卷)苦陰經一卷(出第二十五卷)樂想經一卷(出第二十六卷)阿耨風經一卷(出第二十七卷)貧窮經一卷(出第二十九卷)柔軟經一卷(出第二十九卷)伏婬經一卷(出第三十卷)優婆塞五法經一卷(出第三十卷)受持經一卷(出第三十卷)佛為黃竹園老婆羅門說學經一卷(出第三十卷)福經一卷(出第三十四卷)商人求財經一卷(出第三十四卷)佛說名稱經一卷(出第三十六卷)何苦經一卷(出第三十六卷)婆羅門行經一卷(出第三十九卷)阿蘭那經一卷(出第四十卷)佛說尊上經一卷(出第四十三卷)佛說應法經一卷(出第四十五卷)意經一卷(出第四十五卷)瞿曇彌經一卷(出第四十七卷)鞞摩肅經一卷(出第五十七卷)邪見經一卷(出第六十卷)箭喻經一卷(出第六十卷)中阿含本文經一卷(出第六十卷)息恚經一卷浮彌經一卷長者犁師達多兄弟二人詣世尊經一卷佛為訶利曠野鬼說法經一卷父母恩難報經一卷(一名報父母恩經)

　　右四十經出中阿含經。佛為婆羅門說四法經一卷(出第二卷)佛跡見千輻輪相經一卷(出第四卷)佛說普施經一卷(出第四卷)優陀夷坐樹下寂靜調伏經一卷(出第九卷)色無常經一卷(出第十卷)諸漏盡經一卷(出第十卷)水沫所漂經一卷(一名河中大聚沫經一名聚沫譬經出第十卷)佛為比丘說大力經一卷(出第十卷)佛為頻頭婆羅門說像類經一卷(出第十一卷)佛說四大色身生厭離經一卷(出第十二卷)滿願子經一卷(出第十三卷)異信異欲經一卷(出第十四卷)佛為比丘說三法經一卷(出第十四卷)葉喻多少經一卷(出第十五卷)佛說醫王經一卷(出第十五卷)佛為比丘說極深險處經一卷(出第十六卷)佛為諸比丘說莫思惟世間思惟經一卷(出第十六卷)佛為比丘說大熱地獄經一卷(出第十六卷)舍利弗等比丘得身作證經一卷(出第十八卷)釋提桓詣目連放光經一卷(出第十九卷)目連見大身眾生然鐵纏身經一卷(出第十九卷)目連見眾生身毛如箭經一卷(出第十九卷)見一眾生舉體糞穢塗身經一卷(一名眾生身穢經出第十九經)阿那律思惟目連神力經一卷(出第十九卷)眾生頂有鐵磨盛火熾然經一卷(出第十九卷)三行經一卷(出第二十一卷)眼色相繫經一卷(出第二十一卷)無畏離車白阿難經一卷(出第二十一卷)質多羅長者請比丘經一卷(出第二十一卷)世尊繫念經一卷(出第二十二卷)商人脫賊難經一卷(出第二十二卷)二童子見佛說偈供養經一卷(出第二十三卷)羅婆鳥鷹所捉經一卷(出第二十四卷)世間言美色經一卷(出第二十四卷)淳陀沙彌經一卷(出第二十四卷)雪山無猨猴經一卷(出第二十四卷)商人子作佛事經一卷(出第二十五)婆羅門通達經論經一卷(出第二十五卷)比丘於色厭經一卷(出第二十六卷)捨諸世務經一卷(出第二十六卷)嬰兒譬經一卷(出第二十六卷)外道出家經一卷(出第二十七卷)轉輪聖王七寶現世間經一卷(出第二十七卷)無母子經一卷(出第二十八卷)婆羅門服白經一卷(出第二十八卷)向邪違法經一卷(出第二十八卷)佛說精勤四念處經一卷(出第二十九卷)田夫喻經一卷(出第二十九卷)不淨觀經一卷(出第二十九卷)信人者生五種過患經一卷(出第三十卷)婆羅門虛偽經一卷(出第三十卷)佛將比丘優婆塞乞人遊行遇外道說法經一卷(出第三十二卷)外道進問佛生歡喜天因緣經一卷(出第三十二卷)佛為調馬聚落主說經一卷(出第三十二卷)外道問佛鬪戰生天因緣經一卷(出第三十二卷)少多制戒經一卷(出第三十三卷)四種良馬經一卷(出第三十二卷)馬有八態經一卷(出第三十三卷)釋種問優婆塞經一卷(出第三十三卷)佛說無始本際經一卷(出第三十四卷)一切行不恒安經一卷(出第三十四卷)長壽童子病見世尊經一卷(出第三十七卷)婆羅門問佛布施得福經一卷(出第三十七卷)十法成就惡業入地獄經一卷(出第三十七卷)佛見牧牛者示道經一卷(出第三十八卷)比丘浴遇天子放光經一卷(出第三十八卷)魔作不淨色欲嬈亂經一卷(出第三十九卷)尊者瞿低迦獨一思惟經一卷(出第三十九卷)人民疾疫受三歸經一卷(出第三十九卷)仙人說阿脩羅王歸化經一卷(出第三十九卷)天於脩羅欲戰鬪經一卷(出第四十卷)天帝釋受戒經一卷(出第四十卷)逗遮婆羅門論義出家經一卷(出第四十二卷)二老男女見佛出家得道經一卷(出第四十二卷)河中草龜經一卷(出第四十三卷)佛說四蛇經一卷(一名四虺喻經出第四十三卷)恒水流澍經一卷(一名浮木譬喻經出第四十三卷)佛說灰河經一卷(一名塵灰河譬喻經出第四十三卷)四吒婆羅門出家得道經一卷(出第四十四卷)佛見梵天頂經一卷(出第四十四卷)帝釋慈心戰勝經一卷(出第四十六卷)波斯匿王祖母命終經一卷(出第四十六卷)獨富長者財物無付經一卷(一名長者命終無子付囑經出第四十六卷)鑄金喻經一卷(出第四十七卷)離車不放逸經一卷(出第四十七卷)木杵喻經一卷(出第四十七卷)金師精舍尊者病經一卷(出第四十七卷)過去彈琴人經一卷(出第四十八卷)蛇行法經一卷波斯匿王女命過詣佛經一卷佛說婆羅門解知眾術經一卷佛說十一相思念如來經一卷佛說羊群喻經一卷佛說三種良馬經一卷四種人經一卷悉鞞梨天子詣佛說偈經一卷差摩比丘喻重病經一卷佛為比丘說燒頭喻經一卷阿育王獲果報經一卷大力士出家得道經一卷比丘問佛釋提桓因緣經一卷過去鳴鼓人經一卷魔化年少詣佛說偈經一卷阿育王於佛所生大敬信經一卷天神禁寶經一卷國王成就五法久存於世經一卷佛為事火婆羅門說悟道經一卷阿育王施半阿摩勒菓經一卷處中行道經一卷阿育王供養道場樹經一卷壽命促經一卷長者命終生無熱天經一卷長者命終生兜率天經一卷不壞淨經一卷佛化火與婆羅門出家經一卷數經一卷佛為婆羅門說耕經一卷佛為老婆羅門說偈經一卷佛為憍慢婆羅門說偈經一卷勸行有證經一卷三時過經一卷七處三觀經一卷如來神力經一卷四天王案行世間經一卷帝釋禮三寶供養經一卷婆羅門問世尊將來有幾佛經一卷身觀經一卷相應相可經一卷

　　右一百二十八經出雜阿含經。三劫經一卷三因緣經一卷大迦葉遇尼乾子經一卷天地成敗經一卷

　　右四經出長阿含經。旃闍摩暴志謗佛經一卷(出第一卷)五仙人經一卷(出第一卷)舅甥經一卷(出第一卷)鼈獼猴經一卷(出第一卷)舍利弗般泥洹經一卷(出第二卷)迦旃延無常經一卷(出第二卷)閑居經一卷(出第二卷)佛心總持經一卷(出第二卷)和利長者問事經一卷(出第二卷)和難釋經一卷(出第三卷)比丘疾病經一卷(出第三卷)仙人撥劫經一卷(出第四卷)君臣經一卷(出第四卷)夫婦經一卷(出第四卷)拘薩羅國烏王經一卷(出第四卷)蜜具經一卷(出第四卷)驢駝經一卷(出第四卷)和難經一卷分衛比丘經一卷比丘各言志經一卷清信士阿夷扇持經一卷過命神經一卷弟子過命經一卷五百幼童經一卷審裸形子經一卷光華梵志經一卷前世諍女經一卷墮珠海水中經一卷負為牛者經一卷子命過經一卷那賴經一卷象王經一卷水牛王經一卷兔王經一卷孔雀經一卷野雞經一卷蠱狐烏經一卷腹使經一卷雜讚經一卷是我所經一卷邪業自活經一卷毒喻經一卷毒草喻經一卷毒悔喻經一卷猘狗經一卷(一名𤢴狗嚙主經)比丘尼現變經一卷國王五人經一卷(一名福德子經)吉祥呪經一卷梵志經一卷八陽神呪經一卷

　　右五十經出生經。沙彌守戒自殺經一卷鳥聞法生天經一卷鸚鵡聞四諦經一卷五百鴈聞佛法生天經一卷堅誓師子經一卷

　　右五經出賢愚經。人受身入陰經一卷(出第一卷)人身八十種虫經一卷(出第一卷)人身四百四病經一卷(出第一卷)地獄罪人眾苦事經一卷(出第三卷)地獄眾生相害經一卷(出第三卷)歡悅品經一卷(出第四卷)五陰成敗經一卷修行勸意經一卷曉食經一卷除恐怖品經一卷修行慈經一卷人病醫不能自治經一卷

　　右十二經出修行道地經。佛入甘露調正意經一卷

　　右一經出大十二門經。梵志疑爭得解脫經一卷鏡面王經一卷勇辭梵志經一卷兜勒梵志經一卷梵志觀無常得解脫經一卷猛觀梵志經一卷桀貪王經一卷法觀梵志經一卷

　　右八經出義足經。三方便經一卷積骨經一卷地獄讚經一卷(經後別有地獄讚非此經類)

　　右三經出七處三觀經。還國品經一卷

　　右一經出普曜經。變化本起經一卷

　　右一經出中本起經。木槍刺脚因緣經一卷

　　右一經出興起行經。長阿含經三卷那先譬喻經四卷道地中要語章一卷安般行道經一卷道德章一卷十二遊經一卷本起鈔一卷佛本記一卷口傳劫起盡一卷父子因緣經一卷貧女為王夫人經一卷盧至長者經一卷燈指因緣經一卷優波斯那優婆夷經一卷怛惒尼百句經一卷世間珍寶經一卷(一名世間所望珍寶經)佛說處處經一卷止寺中經一卷十八泥犁經一卷慢法經一卷分明罪福經一卷地獄經一卷衰利經一卷八方萬物無常經一卷六衰事經一卷佛說弟子事佛吉凶經一卷道至佛問十四事經一卷佛說孝經一卷(一名孝子報恩經)十八難經一卷佛說三毒事經一卷群生偈一卷十一因緣章經一卷百八愛經一卷七漏經一卷(一名七漏鈔)五十二章經一卷三界人天身量及壽經一卷佛說諸天經一卷(一名天地像經)度量天地經一卷略說禪經要句一卷法觀經一卷禪法經一卷阿那律念復生經一卷阿那律七念章經一卷禪數經一卷治禪鬼魅不安經一卷禪定方便次第法經一卷小道地經一卷數息事經一卷深自知身事偈經一卷禪經偈一卷內身觀章經一卷數練意章經一卷受食思惟經一卷內禪波羅蜜經一卷十二門禪經一卷形疾三品風經一卷佛治意經一卷佛治身經一卷身相經一卷禪要經呵慾品一卷明識諦觀經一卷

　　右六十一經。是諸經所出。既未見經本。且附前三百四十二經。並是後人隨自意好。於大本內。抄出別行。或持偈句。便為卷部。緣此趣末歲廣妖濫日繁。今宜攝入。以敦根本。

　　眾經疑惑五

　　合二十九部三十一卷魔化比丘經一卷真諦比丘慧明經一卷(一名慧明比丘經一名清淨真諦經)善信神呪經三卷善信女經二卷(一名善信經)五苦章句經一卷護身主妙經一卷(一名度世護世經)五濁經一卷大育王經一卷胸有萬字經一卷(一名胷現萬字經)法滅盡經一卷決罪福經一卷(一名惠法經)華鮮經中說罪福經一卷大阿那律經一卷貧女人經一卷(一名貧女難陀經)摩目連問經一卷(一名定行三昧經)五龍悔過經一卷(一名空慧悔過經一名五龍悔過護法經)戒具三昧道門經一卷最妙勝定經一卷天竺沙門經一卷相國阿羅呵經一卷(一名相阿羅呵公經)救護身命濟人病苦厄經一卷佛說應供法行經一卷(經首題云羅什所出根尋傳錄全無此經故入疑品)大那羅經一卷惠明正行經一卷佛說居士請僧福田經一卷(經首題云曇無讖譯案讖所譯無故入疑品)阿秋那三昧經一卷(一名阿秋那經)兩部獨證經一卷鑄金像經一卷四身經一卷

　　右二十九經。多以題注參差。眾錄致惑。文理復雜。真偽未分。事須更計。且附疑錄。

　　眾經偽妄六

　　合五十三部九十三卷梵天神策經一卷天皇梵摩經一卷安墓經一卷安塚經一卷安宅經一卷危脆經一卷安宅神呪經一卷天公經一卷安墓神呪經一卷灌頂度星招魂斷絕復連經一卷(此經更有一小本是人作)度生死海神船經一卷度法護經一卷救蟻沙彌經一卷佛說呪願經一卷(一名燒香呪願經)北方禮佛呪願經一卷敬福經一卷阿羅呵條國王經一卷五百梵志經一卷(一名亦有亦無經)修行方便經一卷情離有罪經一卷偈令經一卷度世不死經一卷提謂經二卷(僧祐錄宋孝武時北國沙門曇靜撰與一卷者邪正文乖)齊法清淨經一卷妙好寶車經一卷(一名寶車菩薩經舊錄稱淮州沙門曇辯撰青州道人道侍治)無為法道經一卷佛說正齊經一卷呪媚經一卷屍陀林經一卷照魄經一卷佛說法社經一卷(披尋古錄更應別有法社制度但自未見此經無假具顯)太子讚經一卷比丘法藏見地獄變經一卷人民求願經一卷閻羅王東太山經一卷七寶經一卷字論經一卷救護眾生惡疾經一卷(一名救疾經)五菓譬喻經一卷國一切度經一卷(一名薩和薩經一名薩和菩經)尼吒國王經一卷孤兒孤女經一卷灌頂經一卷(舊錄稱宋孝武時秣陵鹿野寺沙門惠簡撰非藥師經)度人王并庶民受五戒正信除邪經一卷九十五種道經一卷法句譬經三十八卷頭陀經二卷義足經二卷安般守意經一卷四諦要數經一卷分別經一卷魔化比丘經一卷貧女為王夫人經一卷

　　右自法句下八經。並是蕭子良所造。故附偽錄。

　　前五十三經。並號乖真。或首掠金言。而末申謠讖。或論世術。後託法詞。或引陰陽吉凶。或明神鬼禍福。諸如此比。偽妄灼然。今宜祕寢以救世患。

眾經目錄卷第四


大正新脩大藏經第 55 冊 No. 2146 眾經目錄


眾經目錄卷第五

　　隋沙門法經等撰

　　大乘毘尼藏錄第三(六分)

　　合四十八部八十二卷

　　眾律一譯一

　　合一十二部三十二卷菩薩戒經八卷(北涼沮渠蒙遜世沙門曇無讖於姑臧譯)佛藏經四卷(後秦弘始年沙門羅什於長安譯)菩薩藏經一卷(梁天監年沙門僧伽婆羅於楊州譯)決定比丘尼經一卷(眾錄皆云於燉煌譯竟不顯傅譯世代人名)寶梁經二卷(晉世沙門道龔譯)佛悔過經一卷(晉世沙門竺法護譯)菩薩悔過法經一卷(晉世竺法護譯)文殊師利悔過經一卷(一名文殊師利五體悔過經)(晉世竺法護譯)舍利弗悔過經一卷(一名悔過經)(晉世竺法護譯)優婆塞戒經十卷(是在家菩薩戒)(北涼世曇無讖與慧嵩等譯)菩薩戒優婆塞戒壇文一卷(北涼世曇無讖譯)三歸及優婆塞二十二戒一卷(一名優婆塞)(宋元嘉年沙門求那跋摩譯)

　　右一十二律並是眾律一譯定本。

　　眾律異譯二

　　合七部七卷菩薩戒本一卷(後秦弘始年羅什譯)菩薩戒本一卷(北涼世曇無讖與惠嵩等譯)

　　右二戒經同本異譯。菩薩齋法一卷(一名正齋一名持齋)(晉世竺法護譯)菩薩齋法一卷(一名賢首菩薩齋法)(晉世竺法護譯)

　　右二齋法同本異譯。清淨毘尼方廣經一卷(晉世竺法護譯)文殊師利淨律經一卷(晉世竺法護譯)寂調音所問經一卷(沙門法海譯)

　　右三戒經同本異譯　前七律並是眾律異譯。

　　眾律失譯三

　　合十二部十四卷大方廣三戒經三卷法律三昧經一卷菩薩內戒經一卷阿惟越致菩薩戒經一卷三曼陀颰陀羅菩薩經一卷菩薩波羅提木叉經一卷颰陀悔過經一卷菩薩受齋經一卷淨業障經一卷在家菩薩戒一卷在家律儀一卷優婆塞優婆夷離欲具行二十二戒一卷

　　右一十二律並是眾律失譯。

　　眾律別生四

　　合一十六部一十六卷菩薩戒要義經一卷

　　右一經出菩薩戒經。三十五佛名經一卷菩薩布施懺悔法一卷

　　右二經出決定毘尼經。勸德經一卷

　　右一經出舍利弗悔過經。優婆塞戒本一卷

　　右一經出優婆塞戒經。淨除業障經一卷

　　右一經出淨業障經。菩薩戒經抄一卷菩薩受戒法一卷菩薩受戒次第十法一卷菩薩戒獨受壇文一卷菩薩懺悔法一卷菩薩懺悔法一卷(異本)菩薩受齋法一卷菩薩教法經一卷菩薩出入諸則經一卷菩薩正行經一卷

　　右十經是眾律抄。

　　前一十六律並是眾律別生。

　　眾律疑惑五

　　一部二卷梵罔經二卷(諸家舊錄多入疑品)

　　右一戒經依舊附疑。

　　眾律偽妄六

　　合二部十一卷菩薩善戒比丘藏一卷淨行優婆塞經十卷(南齊竟陵王蕭子良出)

　　右二律並是眾律偽妄。

　　小乘毘尼藏錄第四(六分)

　　合六十四部三百八十二卷

　　眾律一譯一

　　合一十六部一百九十九卷四分律六十卷(後秦世沙門佛陀耶舍共竺佛念譯)僧祇律四十卷(晉世沙門佛陀跋陀羅共法顯譯)彌沙塞律三十卷(宋景平年沙門佛陀什共智勝譯)律二十二卷(陳世沙門真諦譯)四分戒本一卷(後秦世佛陀耶舍譯)五分戒本一卷(宋景平年佛陀什共智勝譯)解脫戒本一卷(出迦葉毘律)(後魏世瞿曇留支譯)沙彌威儀一卷(宋世求那跋摩譯)四分羯磨一卷(宋元嘉年求那跋摩譯)彌沙塞羯磨一卷(宋景平年佛陀什譯)三品悔過法一卷(晉世竺法護譯)誡具經一卷(晉世竺法護譯)優婆塞五戒相一卷(宋元嘉年求那跋摩譯)善見律毘婆沙十八卷(南齊永明年沙門僧伽跋陀羅於廣州譯)鼻奈耶十卷(前秦世竺佛念譯)薩婆多毘尼摩德勒伽十卷(宋元嘉年沙門僧伽跋摩譯)

　　右一十六律並是眾律一譯定本。

　　眾律異譯二

　　合八部一百二十六卷十誦律五十九卷(後秦弘治年沙門佛若多羅共羅什於長安譯)十誦律六十一卷(晉世沙門卑摩羅叉於壽春重譯)

　　右二律同本異譯。僧祇戒本一卷(晉世佛陀跋陀羅共法顯譯)僧祇戒本一卷(魏世沙門曇柯迦羅於洛陽譯)

　　右二律同本異譯。比丘尼戒經一卷(晉世竺法護譯)比丘尼大戒一卷(晉世沙門曇摩持譯)

　　右二律同本異譯。曇無德羯磨一卷(魏正元年安息沙門曇諦於洛陽譯)四分羯磨一卷(宋元嘉年求那跋摩於楊州祇桓寺譯)

　　右二律同本異譯。

　　前八律並是眾律同本異譯。

　　眾律失譯三

　　合二十九部四十五卷摩訶比丘經一卷(一名真偽沙門經)迦葉禁戒經一卷舍利弗問經一卷優波離問佛經一卷大愛道比丘尼經二卷應行律經一卷戒消災經一卷犯戒罪報輕重經一卷(一名犯罪經)大沙門羯磨一卷大戒經一卷比丘波羅提木叉一卷大比丘威儀經二卷異出比丘威儀經一卷沙彌威儀經一卷沙彌尼十戒經一卷沙彌離戒經一卷沙彌離威儀經一卷五部威儀所服經一卷威儀經一卷優婆塞五戒經一卷優婆塞五法經一卷優婆塞威儀經一卷道本五戒經一卷六齋八戒經一卷五戒報應經一卷賢者五戒經一卷賢者威儀經一卷毘尼母八卷薩婆多毘尼毘婆沙八卷

　　右二十九律並是眾律失譯。

　　眾律別生四

　　合六部六卷十誦羯磨一卷(一名略要羯磨法)十誦律羯磨雜事一卷十誦比丘尼戒本一卷四分羯磨一卷衣服制法一卷(出十誦律)揵椎法一卷(出十誦律)

　　右六律並是眾律別生。

　　眾律疑惑五

　　合二部三卷遺教法律三昧經二卷二百五十戒經一卷(諸錄並云有六七種異無所出故入疑)

　　右二律並是眾律疑惑。

　　眾律偽妄六

　　合三部三卷毘跋律一卷(此律乃南齊永明年沙門法度於楊州作。以濫律名及錄注譯故附偽)比丘尼戒本一卷(此尸梨蜜弟子覓歷所傳諸錄皆疑故附偽)異威儀一卷(宋元嘉世曇摩耶舍弟子法度造違反正律誑耀僧尼楊州于今尚有行者故指明)

　　右三律並是眾律偽妄。

　　大乘阿毘曇藏錄第五(六分)

　　合六十八部二百八十二卷

　　眾論一譯一

　　合四十二部二百七卷大智度經論一百卷(後秦弘始年羅什於長安譯)十地經論十二卷(後魏永明年沙門勒那摩提共菩提留支於洛陽譯)十住毘婆沙經論十四卷(龍樹菩薩撰)(後秦世羅什譯)大涅槃經論一卷(陳世真諦於廣州譯)彌勒菩薩所問經論十卷(後魏世留支譯)寶積經論四卷(後魏世菩提留支譯)金剛般若經論三卷(後魏世菩提留支譯)勝思惟經論三卷(後魏世菩提留支譯)三具足經論一卷(後魏世菩提留支譯)法華經論一卷(後魏世菩提留支譯)轉法輪經論一卷(後魏世菩提留支譯)寶髻菩薩四法經論一卷(後魏世菩提留支譯)無量壽經論一卷(後魏世菩提留支譯)文殊師利問菩提經論二卷(一名伽耶頂經論)(後魏世菩提留支譯)大莊嚴論十五卷(馬鳴菩薩撰)(後秦世羅什譯)佛性論四卷(陳世真諦譯)大丈夫論二卷(提婆菩薩撰)(北涼世沙門道泰譯)中邊論三卷(陳世真諦譯)迴諍論一卷(後魏世瞿曇留支譯)佛阿毘曇論二卷(陳世真諦譯)業成就論一卷(後魏世瞿曇留支譯)中論四卷(後秦世羅什於長安譯)順中論二卷(後魏世菩提留支譯)百論二卷(後秦世羅什譯)三無性論一卷(陳世真諦譯)入大乘論二卷(堅意菩薩撰)(北涼世道泰譯)如實論二卷(陳世真諦譯)十二門論一卷(後秦世羅什譯)寶性論四卷(後魏世菩提留支譯)方便心論一卷(後魏延興年沙門吉迦夜與曇曜譯)反質論一卷(陳世真諦譯)墮負論一卷(陳世真諦譯)求那摩底隨相論一卷(陳世真諦譯)成就三乘論一卷(陳世真諦譯)十二因緣論一卷(後魏世菩提留支譯)正說道理論一卷(陳世真諦譯)一輸盧迦論一卷(龍樹菩薩撰)(後魏世瞿曇留支譯)寶行王正論一卷(陳世真諦譯)百字論一卷(後魏世菩提留支譯)意業論一卷(陳世真諦譯)破外道四宗論一卷(後魏世菩提留支譯)破外道涅槃論一卷(後魏世菩提留支譯)

　　右四十二論並是眾論一譯定本。

　　眾論異譯二

　　合八部五十二卷攝大乘釋論十二卷(陳世真諦譯)攝大乘釋論十五卷(陳世真諦於廣州譯)

　　右二論同本異譯。菩薩地持論八卷(北涼世曇無讖譯)菩薩善戒經十卷(一名菩薩地經)(宋元嘉年求那跋摩於楊州譯)

　　右二論同本異譯。攝大乘本論二卷(後魏世沙門佛陀扇多譯)攝大乘本論三卷(陳世真諦於廣州譯)

　　右二論同本異譯。唯識論一卷(後魏世瞿曇留支譯)唯識論一卷(陳世真諦譯)

　　右二論同本異譯。

　　前八論並是眾論同本異譯。

　　眾論失譯三

　　一部二卷發菩提心論二卷

　　右一論是眾論失譯。

　　眾論別生四

　　合一十五部一十九卷易行品諸佛名經一卷

　　右一經出十住毘婆沙論。菩薩地持戒經一卷

　　右一經出地持論。菩薩善戒受戒經一卷

　　右一經出善戒經。大乘優波提舍五卷十住毘婆沙抄一卷釋論一卷一切義要一卷方等論抄經一卷五惟越羅名解說經一卷熒火六度經一卷日出經一卷佛說惟日雜難經一卷散將法經一卷四品學法經一卷問忍功德經一卷

　　右一十二經是眾論抄。

　　前一十五論並是眾論別生。

　　眾論疑惑五

　　一部一卷大乘起信論一卷(人云真諦譯勘真諦錄無此論故入疑)

　　右一論是眾論疑惑。

　　眾論偽妄六

　　一部一卷五凡夫論一卷

　　右一論是人造偽妄。

　　小乘阿毘曇藏錄第六(六分)

　　合一百一十六部四百八十九卷

　　眾論一譯一

　　合一十四部二百七十六卷阿毘曇毘婆沙論八十四卷(北涼世沙門佛陀跋摩共道泰譯)阿毘曇論三十卷(一名迦旃延阿毘曇一名八揵度或二十卷)(前秦建元年沙門僧伽提婆於洛陽譯)舍利弗阿毘曇論二十二卷(後秦弘始十年沙門曇摩啒多共曇摩耶舍等譯)毘婆沙阿毘曇論十四卷(一名廣說)(前秦建元年僧伽提婆於洛陽譯)阿毘曇心論十六卷(前秦建元年僧伽提婆於洛陽譯)出曜論十九卷(前秦世竺佛念譯)婆須蜜所集論十卷(前秦建元年沙門僧伽跋澄共竺佛念譯)立世阿毘曇論十卷(陳世真諦譯)俱舍論二十二卷(陳世真諦譯)法勝阿毘曇論七卷(齊天統年沙門耶舍共法智譯)四諦論四卷(陳世真諦譯)明了論一卷(陳世真諦譯)成實論二十四卷(後秦世羅什譯)解脫道論十三卷(梁世僧伽婆羅譯)

　　右一十四論並是眾論一譯定本。

　　眾論異譯二

　　合八部六十六卷阿毘曇心論五卷(前秦建元年僧伽提婆共道安等於長安譯)阿毘曇心論四卷(晉太元年僧伽提婆共惠遠於廬山譯)

　　右二論同本異譯。三法度論三卷(前秦建元年僧伽提婆共道安等於長安譯)三法度論三卷(晉太元年僧伽提婆共惠遠於廬山譯)

　　右二論同本異譯。雜阿毘曇毘婆沙論十四卷(前秦建元年僧伽跋澄共佛圖羅剎於長安譯)雜阿毘曇心論十三卷(宋元嘉年僧伽跋摩共寶雲於長干寺譯)雜阿毘曇心論十三卷(宋世佛陀跋陀羅共法顯譯)雜阿毘曇心論十一卷(宋元嘉年伊葉波羅共求那跋摩譯)

　　右四論同本異譯。

　　前八論並是眾論同本異譯。

　　眾論失譯三

　　合五部二十二卷眾事分阿毘曇十二卷甘露味阿毘曇二卷三彌底論四卷分別功德論三卷辟支佛因緣論一卷

　　右五論並是眾論失譯。

　　眾論別生四

　　合八十六部一百七卷佛說無常經一卷(出第一卷)阿難見伎樂啼哭無常經一卷(出第一卷)比丘求證人經一(出第一卷)佛說群牛千頭經一卷(出第一卷)佛說竊為沙門經一卷(出第一卷)瓦師逃走經一卷(出第一卷)七老婆羅門請為弟子經一卷(出第一卷)瞎鼈經一卷(出第一卷)阿梵和利比丘無常經一卷(出第二卷)集修行士經一卷(出第二卷)比丘問佛何故捨世學道經一卷(出第二卷)梵志問世間減損經一卷(出第二卷)梵志避死經一卷(出第二卷)佛看比丘病不受長者請經一卷(出第二卷)童子善射術經一卷(出第二卷)佛說狐母喪一子經一卷(出第二卷)三魚失水經一卷(出第二卷)慳貪長者經一卷(出第三卷)斫毒樹更生經一卷(出第三卷)女人欲熾荒迷經一卷(出第三卷)獵師捨家學道經一卷(出第三卷)坐禪比丘命過生天經一卷(出第三卷)貧子得財發狂經一卷(出第三卷)放逸經一卷(出第四卷)甘露道經一卷(出第四卷)佛說多聞經一卷(出第四卷)求離牢獄經一卷(出第四卷)深淺學比丘經一卷(出第五卷)降千梵志經一卷(出第五卷)暴象經一卷(出第五卷)拘提比丘經一卷(出第五卷)良時難遇經一卷(出第六卷)梵志子死稻敗經一卷(出第六卷)佛說歡喜過差天經一卷(出第六卷)昔有二人相愛敬經一卷(出第六卷)佛往慰迦葉病經一卷(出第六卷)佛說護口意經一卷(出第七卷)波利比丘護梵行經一卷(出第七卷)慈仁不殺經一卷(出第七卷)佛說摩那祇全身入地獄經一卷(出第七卷)佛命阿難詣最勝長者經一卷(出第八卷)最勝長者受呪願經一卷(出第八卷)比方世利經一卷(出第八卷)佛神力救長者子經一卷(出第八卷)流離王攻釋子經一卷(出第八卷)佛說信能度河經一卷(出第八卷)有眾生三世作惡經一卷(出第八卷)昔為鹿王經一卷(出第九卷)梵志誡火恩經一卷(出第十卷)二僑士經一卷(出第十卷)聰明比丘經一卷(出第十卷)佛說寤意經一卷(出第十一卷)長壽王經一卷(出第十一卷)說法難值經一卷(出第十一卷)調達問佛顏色經一卷(出第十一卷)佛說無害梵志執志經一卷(出第十一卷)國王厭世典經一卷(出第十二卷)佛度旃陀羅兒經一卷(出第十三張)出曜華經一卷(出第十三卷)承事勝己經一卷(出第十四卷)梵志問佛師經一卷(出第十四卷)善唄比丘經一卷(出第十四卷)六師結誓經一卷(出第十四卷)無病第一利經一卷(出第十五卷)佛說法施勝經一卷(出第十五卷)水上泡經一卷(出第十六卷)流離王入地獄經一卷(出第十六卷)目連弟布施望即報經一卷(出第十六卷)調達生身入地獄經一卷(出第十六卷)童子問佛乞食事經一卷(出第十六卷)倒見眾生經一卷(出第十六卷)乞兒發惡心經一卷(出第十八卷)長者夜輸得非常觀經一卷(出第十九卷)八歲沙彌降伏外道經一卷鍾磬貧乏經一卷

　　右七十五經從出曜論別生。三惠經二卷略述毘婆沙所問釋種因緣經一卷雜數經二十卷六足阿毘曇一卷苦慧經一卷佛說五陰經一卷(一名五陰事經)十報法三統略一卷十六無漏心經一卷十二因緣經二卷斷十二因緣經一卷旨解經一卷

　　右一十一經是眾論抄。

　　前八十六經並是眾論別生。

　　眾論疑惑五

　　一部一卷遺教論一卷(人云真諦譯勘真諦錄無此論故入疑)

　　右一論是疑惑。

　　眾論偽妄六

　　二部十卷成實論九卷(蕭子良)阿毘曇五法一卷(蕭子良)

　　右二論並是人造偽妄。

眾經目錄卷第五


大正新脩大藏經第 55 冊 No. 2146 眾經目錄


眾經目錄卷第六

　　隋沙門法經等撰

　　佛滅度後撰集錄第七二分(合一百四十四部六百二十七卷)

　　西方諸聖賢所撰集一

　　合五十部　一百二十二卷摩訶般若波羅蜜經抄五卷(一名摩訶般若經一名長安品經)(前秦建元年沙門曇摩蜱共竺佛念譯)六度集八卷(吳世康僧會譯)吳品五卷(吳世康僧會譯)菩薩本緣集四卷(僧伽斯那撰)(吳世支謙等譯)刪維摩詰經一卷(晉世竺法護譯)僧伽羅剎集三卷(前秦世沙門曇摩難提譯)道行經一卷(後漢世支讖譯)道行般若經二卷(晉世衛士度譯)第一義五相略經集一卷(宋元嘉年求那跋陀羅譯)文殊師利發願偈一卷(晉世佛陀跋陀羅譯)孛經抄集一卷(吳黃武年支謙譯)十四意一卷(一名菩薩十四意)(後漢世安世高譯)思惟經一卷(一名思惟要略)(後漢世安世高譯)佛醫經抄一卷(吳世竺律頭炎共支謙譯)佛從上所行三十偈一卷(吳黃武年支謙譯)分別業報略集一卷(大勇菩薩撰)(宋元嘉年求那跋摩譯)惟明二十偈一卷(晉世竺法護譯)龍樹勸發諸王要偈一卷(一名為禪陀迦王說要偈)雜譬喻經一卷(後秦世羅什出道略集)無明羅剎喻集二卷雜譬經二卷(一名菩薩度人經)

　　右二十一經是大乘抄集。雜譬喻三百五十首二十五卷(晉世竺法護譯)撰集百緣七卷(吳世支帝譯)百喻集四卷(僧伽斯那撰)(南齊永明十年求那毘地譯)四阿含暮抄二卷(前秦世鳩摩羅佛提共竺佛念等譯)舊雜譬喻經集二卷(吳世康僧會譯)法句喻集三卷(一名法句本末或六卷)(晉世沙門法炬共法立譯)法句集二卷(吳世支謙譯)法句集二卷(吳黃武二年維祇難等在武昌譯)四十二章一卷(後漢永平年竺法蘭等譯)大道地經二卷(後漢桓帝世安世高譯)百六十品經一卷(後漢世安世高譯)大安般經集二卷(後漢世安世高譯)禪祕要法三卷(後秦弘始年羅什譯)禪法要解二卷(後秦世羅什譯)治禪病祕要一卷(北涼世安陽侯沮渠京聲譯)禪經修行方便二卷(一名不淨觀)(晉世佛陀跋陀羅譯)禪祕要三卷(一名禪法要或為五卷)(宋元嘉年沙門曇摩蜜多譯)五門禪經要用一卷(宋元嘉年求那跋摩譯)佛為菩薩五夢經一卷(一名佛五夢一名大子五)(晉世竺法護譯)請賓頭盧法一卷(後漢世安世高譯)阿含口解十二因緣一卷(後漢世安世高譯)三品修行經一卷(晉世竺法護譯)阿毘曇五法行經一卷(後漢世安世高譯)經律分異記一卷(宋世求那跋摩譯)比丘二百六十戒三部合異一卷(曇無蘭)十誦律釋雜事問二卷(曇摩卑)優婆塞五學略論二卷(外國三藏)賓頭盧為王說法一卷賓頭盧突羅闍為優陀延王說法一卷

　　右二十九經是小乘抄集。

　　前五十經並是西域抄集。

　　此方諸德抄集二(合九十六部五百八卷)法寶集二百卷眾經要集二十卷內典博要三十卷真言要集十卷經律異相五十卷(梁武帝令寶唱撰)淨住子集二十卷法論一百二十卷三乘無當律抄一卷決正諸部毘尼二卷(釋道儼)比丘諸禁律一卷四部律所明輕重物名一卷比丘戒本所出本末一卷諸律解一卷釋論二十卷　釋慧遠

　　右十四是三藏抄集。布施度無極經一卷(出第一卷)薩和檀經一卷(出第二卷)波耶王經一卷(出第二卷)隨藍本經一卷(出第三卷)摩天國王經一卷(出第五卷)佛說雀王經一卷(出第五卷)釋家畢罪經一卷(出第五卷)槃達龍王經一卷(出第五卷)佛說菩薩身為鴿王經一卷(出第五卷)調達教人為惡經一卷(出第六卷)殺身濟賈人經一卷(出第六卷)佛說殺龍濟一國經一卷(出第六卷)小兒聞法即解經一卷(出第六卷)彌勒為女身經一卷(出第六卷)蜜蜂王經一卷(出第六卷)九色鹿經一卷(出第六卷)菩薩以明離鬼妻經一卷(出第八卷)車匿經一卷(一名車匿本末經出第八卷)遮羅國王經一卷(出第八卷)梵皇經一卷(出第八卷)摩調王經一卷(出第八卷事同中阿含大天經)察微王經一卷(出第八卷)儒童經一卷(出第八卷)阿難念彌經一卷(出第八卷)尼呵遍王經一卷(出第八卷)普明王經一卷佛以三事笑經一卷乾夷王經一卷太子法施經一卷太子墓魄經一卷(一名太子沐魄)忠心正行經一卷(一名監達王經一名目連功德經)羼提和經一卷仙歎經一卷菩薩作龜本事經一卷菩薩為魚王經一卷以金貢太山贖罪經一卷彌蓮經一卷(一名彌蘭經)

　　右三十七經是六度集抄。羅彌壽經一卷(一名羅句喻一名那彌壽一名羅貧壽)栴檀塗塔經一卷

　　右二經是百緣經別抄。蓮華女經一卷

　　右一經是法句喻經別抄。雜譬喻經八十卷雜譬喻集十卷(康法邃撰)初受道經一卷賣智慧經一卷福子經一卷罵意經一卷國王癡夫人經一卷八歲沙彌開解國王經一卷六人喻經一卷馬喻經一卷化譬經一卷(一名化喻經)獼猴與婢共戲致變經一卷居士沒故為婦鼻虫經一卷度脫狗子經一卷俱夷懷羅云本經一卷須河譬喻經一卷(一名須河譬經)毒喻經一卷流離王入地獄經一卷佛說首達經一卷(一名維先首達經)佛說福報經一卷佛說教子經一卷迦葉責阿難雙度羅漢喻經一卷迦葉詰阿難經一卷誨子經一卷無懼經一卷鼈喻經一卷人詐名為道經一卷貧女人聽經為毒蛇所囓命終生天經一卷福報經一卷明宿願果報經一卷聽四因譬喻經一卷王后為蜣蜋經一卷金色女經一卷赤嘴烏喻經一卷神通應化經一卷(一名羅漢比丘答問)阿難多桓羅云母經一卷(一名羅云母經)種田經一卷學經福經一卷四飯聖法章一卷八部僧行名經一卷得道梯蹬經一卷阿難邠祁四時布施經一卷

　　右四十二經是雜譬喻集抄。

　　前九十七經並是此方抄集。

　　佛涅槃後傳記錄第八(二分)

　　合六十八部一百八十六卷

　　西域聖賢傳記一

　　合一十三部三十卷佛本行讚經傳七卷(宋元嘉年寶雲於六合山寺譯)佛所行讚經傳五卷(一名馬鳴讚)(晉世寶雲譯)付法藏傳四卷(或七卷)(後魏世沙門吉迦共曇曜譯)迦葉集經傳二卷(一名迦葉結經)(晉世竺法護譯)阿育王傳五卷(梁天監年僧伽婆羅楊州譯)阿育大子壞目因緣經一卷(前秦建元年曇摩難提與竺法念譯)馬鳴傳一卷(後秦世羅什譯)龍樹傳一卷(後秦世羅什譯)提婆傳一卷(後秦世羅什譯)婆藪槃豆傳一卷(陳世真諦譯)撰三藏及雜藏傳一卷佛遊天竺記一卷合微密持經記一卷

　　右十三傳記並是西域聖賢所撰。

　　此方諸德傳記二(合五十五部一百五十五卷)釋迦譜四卷(釋僧祐撰)薩婆師諮傳三卷(釋僧祐撰)訶梨跋摩傳一卷(釋玄暢撰)高僧傳十五卷(釋慧晈撰)弘明集傳十卷(釋僧祐撰)三藏集記十六卷法苑集記十卷(釋僧祐撰)沙門仕行送大品本末記一卷佛牙記一卷名僧傳三十卷(釋寶唱撰)法顯傳一卷佛鉢記一卷佛本記一卷世界記傳十五卷(釋僧祐撰)塔寺記十一卷像正記一卷

　　右十六部並是此方佛法傳記。諸代譯經記一卷華嚴經記一卷(釋僧衛)大涅槃經記一卷大集虛空藏無盡意三經記一卷(釋僧祐)大品經記一卷放光經記一卷二十卷泥洹記一卷(見智猛傳)如來大哀經記一卷道行經後記一卷六卷泥洹記一卷須真天子經記一卷正真華經記一卷正法華後記賢劫經記一卷漸備經記一卷持心經後記一卷般舟三昧經記一卷合首楞嚴三昧經記一卷(支敏度)阿惟越致遮記一卷惠印三昧經記一卷文殊師利發願記一卷摩逆經記一卷

　　前二十一記並是大乘經記。普耀經記一卷賢愚經記一卷(釋僧祐)聖法印記一卷禪祕要經記一卷禪要祕密經記一卷

　　右五並是小乘經記。菩薩波羅提木叉記一卷

　　右一是大乘戒經記。集三藏因緣記一卷(釋僧祐)律分五部記一卷(釋僧祐)律來漢地四部記一卷(釋僧祐)律分十八部記一卷(釋僧祐)十誦律五百羅漢出三藏記一卷(釋僧祐)善見律毘婆沙記一卷(釋僧祐)

　　右六是小乘律記。大智釋論記一卷菩薩地持記一卷菩薩戒經記一卷

　　右三是大乘論記。八揵度阿毘曇後別記一卷三法度記一卷

　　右二是小乘論記。僧伽羅剎集後記一卷

　　右一是大乘集記。

　　前五十五並是此方傳記。

　　佛滅度後著述錄第九(二分一百一十九部一百三十四卷)

　　西域諸賢著述一(合一十五部一十九卷)賢劫千佛經序一卷(曇無蘭)法鏡經序一卷(康僧會)道樹經序一卷(康僧會)了本生死經序一卷(支謙)

　　右四是大乘經宗序。三十七品序一卷(曇無蘭)安般守意經序一卷(康僧會)十惠經序一卷(佛調)

　　右三是小乘經宗序。

　　前七經序並是西域所述。維摩經注解三卷(羅什)法鏡經注解二卷(康僧會)道樹經注解一卷(康僧會)了本生死經注解一卷(支恭明)

　　右四是大乘注解。安般守意經注解一卷三十七品經略解一卷

　　右二是小乘經注解。

　　前六經注解並是西域所釋。答問論二卷(羅什答慧遠問)實相論一卷(羅什)

　　右二論並是西域所著。

　　前十五經序注解及論並是西域諸賢著述。

　　此方諸德著述二(合一百四部一百一十五卷)華嚴經序一卷大般涅槃經序一卷大品經序一卷(釋道安)大品經序一卷(釋僧叡)小品經序一卷(釋僧叡)法華經後序一卷(釋僧叡)妙法蓮華經序一卷(釋慧遠)妙法蓮華經宗要序一卷(釋慧觀)維摩詰經序一卷(釋僧叡)思益經序一卷(釋僧叡)自在王經序一卷(釋僧叡)道行品注序一卷道行經序一卷(釋僧叡)勝鬘經序一卷(釋慧觀)勝鬘經序一卷(釋慧慈)十住經合注序一卷(釋僧衛)漸備經序一卷法鏡經序一卷本業經序一卷(支道林)了本生死經注序一卷(釋道安)人欲生經序一卷首楞嚴經序一卷雜出首楞嚴經序一卷

　　右二十三是大乘經序。增一阿含經序一卷(釋道安)中阿含經序一卷(釋道安)長阿含經序一卷(釋僧肇)四阿含暮抄序一卷本起四禪序一卷　支道林安般守意經序一卷大十二門經序一卷十二門經序一卷陰持入經序一卷道地經序一卷禪經序一卷(釋僧叡)禪經序一卷法句經序一卷關內出禪經序一卷(釋僧叡)山修行方便禪經序一卷(釋慧遠)

　　右十五是小乘經序。十部律序(釋僧叡)

　　右一小乘律序。大智度論序一卷般若經問論序一卷十地經論序一卷中論序一卷百論序一卷十二門論序一卷

　　右六是大乘論序。鞞婆沙序一卷(釋道埏)十四卷鞞婆序一卷舍利弗阿毘曇序一卷(釋道摽)婆須蜜阿毘曇序一卷阿毘曇序一卷(釋道安)阿毘曇心序一卷阿毘曇心序一卷(釋慧遠)雜阿毘曇序一卷後出雜阿毘曇心序一卷三法度序一卷(釋慧遠)成實論序一卷

　　右十一是小乘論序。僧伽羅剎經集序一卷

　　右一是大乘集序。四十二章經序一卷十法句義序一卷(釋道安)

　　右二是小乘集序。

　　前五十九經是此方宗序。放光波若經注解一卷(帛法作)光讚般若略解二卷(釋道安)維摩經注解三卷(竺道生)賢劫經略解一卷(釋道安)持心梵天經略解一卷(釋道安)金剛密迹略解一卷(釋道安)首楞嚴經注解一卷(帛遠)維摩經注解五卷(釋僧肇)勝鬘經注解二卷(釋僧馥)人欲生經注解一卷(釋道安)了本生死經注解一卷(釋道安)無量壽論偈注解一卷(釋曇鸞)

　　前十二是大乘經注解。陰持入經注解二卷(釋道安)大道地經注解一卷(釋道安)大十二門經注解一卷(釋道安)十二門禪經注解一卷(釋道安)安般經注解一卷(釋道安)

　　右五經是小乘經注解。

　　前十七並是此方注解。實相論一卷(曇無成)三宗論并二諦論一卷實相通塞論一卷(釋道含)涅槃無名論一卷(釋僧肇)般若無知論一卷(釋僧肇)物不遷論一卷(釋僧肇)法性論一卷(釋慧遠)佛性論上下二卷佛性論一卷(釋明朗)丈六即真論一卷(釋僧肇)顯宗論一卷(帛法作)漸悟論一卷(釋慧觀)明漸論一卷(曇無成)辯三乘論一卷(支道林)會通論一卷(支曇靜)會通論上下二卷(釋慧義)釋駮論一卷(釋道恒)沙門不敬王者論一卷(釋慧遠)沙門袒服論一卷(釋慧遠)明報應論一卷(釋慧遠)釋三報論一卷(釋慧遠)正二教論一卷(釋僧紹)命源論一卷(釋曇靜)神本論一卷(支曇靜)四執論一卷辯心識論一卷(釋慧遠)申無生論一卷(曇無成)均善論一卷(釋慧琳)

眾經目錄卷第六


大正新脩大藏經第 55 冊 No. 2146 眾經目錄


眾經總錄卷第七

　　隋沙門法經等撰

　　大興善寺翻經眾沙門法經等敬白皇帝大檀越。去五月十日。太常卿牛弘奉勅須撰眾經目錄。經等謹即修撰。總計眾經合有二千二百五十七部。五千三百一十卷凡為七卷。別錄六卷。總錄一卷。繕寫始竟。謹用進呈。經等又敬白。仰惟無上法寶道洽無窮。像運中途預被茲土。昔方朔覩昆明下灰。令問西域取決。劉向校書。天閣錄載。已見佛經方知前漢之世正法久至。非為後漢始流此地矣。但自道淡情華真偽玄隔人尠宗敬。雖有若亡。又致明帝夢感金容現者。當是聖道憑籍皇王。大啟弘奉之端耳。於是發使西域專求佛經。緣此摩騰法蘭創出四十二章。世高支讖廣譯諸餘經部。是後通道之士相尋而至。爰暨魏晉京洛之日。雖有支謙康會驟宣於金陵。竺護蘭炬飛譯於雍洛。然而信敬尚簡奉行固微。比逮東晉二秦之時經律粗備。但法假人弘賢明日廣。於是道安法師創條諸經目錄。銓品譯材的明時代。求遺索缺備成錄體。自爾達今二百年間。製經錄者十有數家。或以數求或用名取。或憑時代或寄譯人。各紀一隅務存所見。獨有楊州律師僧祐。撰三藏記錄頗近可觀。然猶小大雷同三藏雜糅。抄集參正傳記亂經。考始括終莫能該備。自外諸錄胡可勝言。僧眾既未獲盡見三國經本校驗異同。今唯且據諸家目錄。刪簡可否總摽綱紀。位為九錄區別品類。有四十二分九初六錄三十六分。略示經律三藏大小之殊。粗顯傳譯是非真偽之別。後之三錄集傳記注。前三分者並是西域聖賢所撰。以非三藏正經故為別錄。後之三分並是此方名德所修。雖不類西域所製。莫非毘贊正經。發明宗教。光輝前緒。開進後學。故兼載焉。又法經等更復竊思。諸家經錄多是前代賢哲修撰。敬度前賢靡不皆號一時稽古。而所修撰不至詳審者。非彼諸賢才不足而學不周。直是所遇之日。天下分崩九牧無主。名州大郡各號帝畿。疆場艱關並為戰國。經出所在悉不相知。學者遙聞終身莫覩。故彼前哲雖有材能。若不逢時亦無所申述也。當今經等識學誠不及古。而宿緣多幸運屬休辰。四海為家六合清泰。殊方異俗宛若目前。正朔所班書軌無外。又皇帝大檀越。雖復親綜萬機。而耽道終日興復三寶為法輪王。永關四趣之門。大啟天人之路。在域群生莫不蒙賴。而況經等。夫何復論所恨識慧無長猥參嘉運。不能盡獲三國經本及遺文逸法。造次修撰多有罔昧。進思退省慚慨良深。敬白開皇十四年七月十四日大興善寺翻經眾沙門法經等。

　　眾經總錄大乘修多羅藏錄第一(六分)　合七百八十四部一千七百一十八卷眾經一譯分　合一百三十三部四百二十一卷眾經異譯分　合一百九十五部五百三十二卷眾經失譯分　合一百三十四部二百七十五卷眾經別生分　合二百二十一部二百六十四卷眾經疑惑分　合二十一部三十卷眾經偽妄分　合八十部一百九十六卷小乘修多羅藏錄第二(六分)　合八百四十二部一千三百一卷眾經一譯分　合七十二部二百九十二卷眾經異譯分　合一百部二百七十卷眾經失譯分　合二百五十部二百七十二卷眾經別生分　合三百四十一部三百四十六卷眾經疑惑分　合二十九部三十一卷眾經偽妄分　合五十三部九十三卷大乘毘尼藏錄第三(六分)　合五十部八十二卷眾律一譯分　合十二部三十三卷眾律異譯分　合七部七卷眾律失譯分　合十二部十四卷眾律別生分　合十六部十六卷眾律疑惑分　合一部二卷眾律偽妄分　合二部十一卷小乘毘尼藏錄第四(六分)　合六十三部三百八十一卷眾律一譯分　合一十五部一百九十八卷眾律異譯分　合八部一百二十六卷眾律失譯分　合二十九部四十五卷眾律別生分　合六部六卷眾律疑惑分　合二部三卷眾律偽妄分　合三部三卷大乘阿毘曇藏第五(六分)　合六十八部二百八十一卷眾論一譯分　合四十二部二百六卷眾論異譯分　合八部五十二卷眾論失譯分　合一部二卷眾論別生分　合一十五部一十九卷眾論疑惑分　合一部一卷眾論偽妄分　合一部一卷小乘阿毘曇藏錄第六(六分)　合一百十六部四百八十二卷眾論一譯分　合一十四部二百七十六卷眾論異譯分　合八部六十六卷眾論失譯分　合五部二十二卷眾論別生分　合八十六部一百七卷眾論疑惑分　合一部一卷眾論偽妄分　合二部十卷佛滅度後抄錄集第七(二分)　合一百四十四部六百二十七卷西域聖賢抄集分　合四十八部一百一十九卷此方諸德抄集分　合九十六部五百八卷佛滅度後傳記錄第八(二分)　合六十八部一百八十五卷西域聖賢傳記分　合一十三部三十卷此方諸德傳記分　合五十五部一百五十五卷佛滅度後著述錄第九(二分)　合一百一十九部一百三十四卷西域聖賢著述分　合一十五部一十九卷此方諸德著述分　合一百四部一百一十五卷右九錄合二千二百五十七部五千三百一十卷

眾經總錄卷第七


