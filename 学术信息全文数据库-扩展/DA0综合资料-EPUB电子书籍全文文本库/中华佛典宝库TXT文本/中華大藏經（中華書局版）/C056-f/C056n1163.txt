中華大藏經（中華書局版）第 56 冊 No. 1163 一切經音義


　　大唐眾經音義序　　　　　　納

　　終南太一山𥼶氏

　　自法王命駕導之者九乘𪫑傳聲教統之者三藏然則指月之喻無爽於恒規因言之義有契於常則所以實相窅冥開宗於文字㩲道綜御崇尚於方言且夫一音各解惟聖之筌蹄隨緣別悟在凡之准的西梵天語遂古莫虧東華人言㳂時遷𧵍至如說文在漢字止九千韻集出唐言增三萬代代繁廣符六文而挺生時時間發寄八體而陳迹求其本據諒在前摸覈其離廣誠歸物議夫以佛教東翻六百餘載舉其綱紐三千餘軸隨部出音聞之徃說殷鑒群錄未曰大觀然則必也正名孔君之貽誥隨俗言晤𥼶父之流慈非相無以引心非聲無以通解有大慈恩寺玄應法師愽聞強記鏡林菀之宏摽窮討本支通古今之㸦體故能讎挍源流勘閱時代刪雅古之野素削澆薄之浮雜悟通俗而顯教舉集略而騰美真可謂文字之鴻圖言音之龜鏡者也貞觀末曆
𠡠召㕘傳宗經正緯咨為實錄因譯尋閱捃拾藏經為之音義注𥼶訓解援引群籍證據卓明煥然可領結成三袠自前代所出經論諸音依字直反曾無迫顧致失教義寔迷匡俗今所作者全異恒倫隨字刪定隨音徵引并顯唐梵方言翻度雅鄭推十代之紕紊定一期之風法文非詞費務在綱正恐好異者輙復略之斯則得於要約失於義本救弊開信終掩玄化故重陳委想無昧焉序之云尒。

一切經音義卷第一(大乘單本)

　　翻經沙門玄應撰大方廣佛華嚴經大方等大集經大集日藏分經大集月藏分經大威德陁羅𡰱經法炬陁羅𡰱經

　　大方廣佛華嚴經

　　第一卷

　　摩竭提

　　或云摩竭陁亦言默偈陁又作摩伽陁皆梵音訛轉也正言摩揭陁此譯云善勝國或云无𢙉害國一說云摩伽星名此言不𢙣主十二月也陁者𠁅也名為不𢙣𠁅國亦名星𠁅國也揭音渠謁反。

　　華[肆-聿+(彰-章+(曼-又+方))]

　　梵言俱蘇摩此譯云華摩羅此譯云[肆-聿+(彰-章+(曼-又+方))]音蠻案西國結[肆-聿+(彰-章+(曼-又+方))]師多用蘇摩那華行列結之以為條貫無問男女貴賤皆此㽵嚴或首或身以為飾好則諸經中有華[肆-聿+(彰-章+(曼-又+方))]市天[肆-聿+(彰-章+(曼-又+方))]寶[肆-聿+(彰-章+(曼-又+方))]等同其事也字體從髟音所銜反臱聲臱音弥然反經文作𩭈非體也。

　　踰摩

　　字書作逾同𢈔俱反字林踰越也廣疋踰度也言摩𡰱者訛也正言末𡰱謂珠之捴名也。

　　罣礙

　　字略作罫同胡卦反網礙也下古文硋同五代反說文礙止也又作閡郭璞以為古文礙字說文閡外閉也經文作㝵音都勒反業衛宏詔定古文官書㝵得二字同體說文㝵取也尚書高宗夢㝵說是也㝵非此義。

　　盧舍那

　　或云嚧柘那亦言盧折羅此譯云照謂遍照也以報佛淨色遍周法界故也又日月燈光遍周𠁅亦名盧舍那其義是也。

　　迴復

　　又作洄澓二形同胡瓌𭷀福反三蒼洄水轉也澓深也亦迴水也深也。

　　癡𥌒

　　公戶反三蒼無目謂之𥌒𥼶名云𥌒目者眠眠然目平合如皷皮也。

　　切𠛴

　　又作擦同音察梵言差多羅此譯云土田經中或言國或云土者同其義也或作剎土者存二音也即剎帝利名字田主者亦是也案𠛴書无此字即㓼字略也㓼音初一反浮圖名剎者訛也應言剌瑟𦙁剌音力割反此譯云竿人以柱代之名為剎柱以安佛骨義同土田故名剎也以彼西國塔竿頭安舍利故也。

　　沮壞

　　才與反三蒼沮漸也壞敗也經文作俎側呂反貯醢器也一日置肉几也俎非此用。

　　第二卷

　　安跱

　　字詁古文峙今作跱同直耳反廣疋峙止也謂亭亭然獨止立也。

　　第三卷

　　攔揗

　　又作闌同力寒反下食允反說文闌檻也通俗文闌檻謂之楯王逸注楚辝云從曰檻撗曰楯楯閒子曰[打-丁+霝]案蘭楯殿上臨邊之飾也亦所以防人墜墮也今言鈎蘭是也。

　　群萌

　　古文垊同麦耕反萌芽也廣疋萌始也案萌冥昧㒵也言眾庶無知也漢書氓氓群𥠖是也。

　　弥綸

　　力旬反周布也易云弥綸天地之道注云弥廣也綸經理也。

　　第四卷

　　煥明

　　字書亦奐字同呼換反煥亦明也謂光明炳煥也。

　　旗幡

　　極基反𥼶名云熊虎為旗者軍將所建者象其猛如虎與眾期其下也。

　　諧雅

　　胡皆反諧和也謂閑雅雍容音聲和也雅素也亦從容妖麗也。

　　寮觀

　　力堯反寮窓也蒼頡篇寮小空也說文寮穿也經文有從手作撩或從木作撩二形並非今用也。

　　第五卷

　　眾祐

　　于救反祐助也謂眾德相助成也舊經多言眾祐者福祐也今多言世尊者為世所尊也此盖隨義立名耳。

　　仇對

　　渠牛反仇怨也匹也三蒼頡篇云怨耦曰仇廣疋仇𢙣也。

　　憤毒

　　扶粉反說文憤懣也方言憤盈也謂憤怒氣盈滿也亦情感也懣音亡本反煩也。

　　驚駭

　　胡騃反蒼頡篇駭亦驚也廣疋[駭-人+(火-(班-玨))]起也。

　　名遏

　　古文閼同安曷反蒼頡篇遏遮也詩傳曰遏止也亦絕也。

　　翳目

　　韻集作瞖同於計反瞖目病也說文目病生翳也並作翳韻集作瞖近字也經文有作曀陰而風日曀曀非此義。

　　孤煢

　　古文惸儝二形同渠營反無父曰孤無子曰獨無兄弟曰煢煢單也煢煢无所依也字從卂從營省聲卂音雖閏反。

　　第六卷

　　毗嵐

　　力含反或作毗藍婆風或作鞞嵐婆或云吠藍婆或作隨藍或言旋藍皆是梵言此譯云迅猛風也。

　　𦗤聵

　　古文類聵二形今作顏又作聵同牛快反國語聵不可使聽賈達日生𦗤曰聵一云𦗤無識曰聵經文從肉作膭胡對反𦘺也膭非經義。

　　噬諸

　　時制反三蒼解話云噬齧也字林噬啗也啗音徒敢也。

　　滌穢

　　徒的反說文滌洒也亦除也謂盪滌洒除去垢穢也滌亦除也。

　　盥掌

　　公緩反說文盥澡手也春秋傳曰奉迤沃盥案凡澡洒物皆曰盥字體從手臼水臨皿上也臼音居六反經文有更從水作𤃗非也迤餘支反似勺抦中有道所以注水也。

　　發趾

　　音止字林趾足也𥼶名云足一進一止因以名焉。

　　園圃

　　補五反江東音布二音蒼頡解詁云種樹曰園種菜曰圃也詩云無踰我園傳曰有樹也又云折柳樊圃傳曰菜圃也皆其義矣。

　　衰耄

　　字體作𤸬同所龜反說文𤸬减也亦損也礼記年五十始𤸬𤸬懈也今皆作衰下古文[毫-毛+老]耄二形今作耗同莫報反礼記八十曰耄鄭玄曰耄惽忘也亦乱也。

　　甲冑

　　古文䩜同除救反廣疋[由/日]兜鍪也中國行此音亦言鞮鍪江南行此音鞮音仾鍪莫侯反。

　　第七卷

　　八梵

　　八種梵音者案十住断結經云一不男音二不女音三不強音四不䎡音五不清音六不濁音七不雄音八不雌音。

　　愽綜

　　子送反綜習也三蒼綜理經也謂機綱紀領絲者也。

　　第八卷

　　僅半

　　古文㝻廑二形同渠鎮反僅劣也僅猶纔也。

　　錠光

　　大徑反又音殿三蒼無樹曰錠有柄曰鐙一云無跗曰錠有跗曰鐙亦即然燈佛也諸經中作提洹竭佛梵言也。

　　第九卷

　　渾濁

　　後昆後袞二反渾亂也說文渾水流聲一曰洿洿音一胡反。

　　頋䀎

　　眠見反說文邪視也蒼頡篇旁視也方言自開而西秦晉之閒謂視為䀎也。

　　第十二卷

　　惠施

　　胡桂反周礼施其惠鄭玄曰賙衣食曰惠孟子曰分人以財謂之惠是也說文惠仁也詩傳云惠愛也。

　　貧窶

　　瞿庾反蒼頡篇無財曰貧無財俻礼曰寠詩云終窶且貧傳曰窶無礼是也字書窶空也貧陋也。

　　福伽羅

　　經論中或作富伽羅或作富特伽耶舊譯云人應云補特伽羅此云數取趣也。

　　恃怙

　　古文㤄同時止反下胡古反恃頼也尒疋怙恃也韓詩无父何怙怙頼也無母何恃恃負也。

　　妖𧰟

　　又作[女*芙]同於驕反三蒼妖妍也謂少壯妍好之㒵也下又作艶同余贍反說文好而長曰𧰟美也方言秦晉之閒謂美色為𧰟𧰟美也字從豐音匹弓反盍聲。

　　第十三卷

　　摩㝹

　　奴侯反正言摩奴末耶此云意生身言諸天等從意化生也。

　　不殉

　　旬俊反尚書殉于貨色注云殉求也亦營也。

　　第十四卷

　　六親

　　漢書以奉六親應邵曰六親者父母兄弟妻子也蒼頡篇親愛也𥼶名云親𭣋也言相隱𭣋也。

　　侮慢

　　古文侮同亡甫反廣疋侮輕也說文侮㑥也謂輕㑥玩弄也。

　　遞相

　　古文递同徒礼反尒疋遞迭也郭璞日遞更易也迭音徒結反。

　　珎饌

　　又作𦿉同仕眷反說文備具飲食也論語先生饌馬融曰饌飲食也。

　　老邁

　　莫芥反說文遠行也廣疋邁歸徃也詩云日月其邁是也。

　　第十六卷

　　沃焦

　　烏木反迦延云沃焦者無限生死案郭璞注江賦云大𭐋在東海外沃焦海所瀉源水注𠁅也。

　　第十八卷

　　相扣

　　哭後反論語以林扣其脛注云扣擊也三蒼作也。

　　六瘤

　　力周反通俗文肉胅曰瘤三蒼瘤小腫也尾即無瘤經文作流注之流非也胅音徒結反。

　　或遺

　　余季反廣疋遺與也尒疋胎遺也謂相饋遺也遺猶贈也經文從貝作𧸽近字也。

　　冠冕

　　眉辯反世本云黃帝作冕周礼弁師掌王之五冕鄭注云冕延上覆也謂大夫以上冠也。

　　噍牙

　　譙笑反蒼頡篇噍咀嚼也說文噍嚼也。

　　第二十卷

　　七仞

　　如振反說文仞謂申臂一尋也取論語夫子之牆數仞苞咸曰七尺曰仞今皆作刃非也。

　　第二十一卷

　　禪頭

　　是戰反梵言禪豆或言禪兜或言繕都此譯云眾生也。

　　第二十六卷

　　攏㩜

　　力東反下胡𪒠反三蒼攏所以盛禽獸㩜闌也廣疋攏牢也謂養禽獸之所也說文攏㩜也㩜圈也圈音渠遠反。

　　捫摸

　　莫奔莫本二反捫亦摸也詩云莫捫朕舌傳曰捫撫持也謂執持也經中有作摩捉日月是也。

　　僉皆

　　且廉反僉咸也小尒疋僉同也方言自開而東五國之都謂皆為僉。

　　循身

　　古文作𢓈同似遵反三蒼𢓈遍也尒疋率循也注云又為循行也循亦巡也巡歷也循自也。

　　第二十七卷

　　蠱毒

　　公戶反說文蠱腹中虫也謂行虫毒也經文從䖝作蛄音古胡反螻蛄蟪蛄也蛄非此義。

　　溉灌

　　歌賚反說文溉灌注也。

　　泥潦

　　郎道反說文雨水也謂聚雨水為洿潦也。

　　第二十八卷

　　密迹

　　梵言散那此譯云密主密是名以知佛三密功德故也主者夜叉主也案梵本都无迹義當以示迹為神故譯經者義立名耳。

　　䎡中

　　而兖反梵言沒栗度此云䎡通俗文物柔曰䎡三蒼䎡柔弱也。

　　第二十九卷

　　胞胎

　　補交反說文胞兒生裹也尒疋胎始養也。

　　軻梨

　　口佐反應云軻地羅此譯云軻者空也地羅者破也名空破山也。

　　由𠃵

　　巨焉反大論作揵陁羅山此譯云由揵者雙陁羅者持名雙持山也。

　　第三十三卷

　　眩惑

　　古文姰迿二形同侯遍反字林眩乱也漢書𥟖靬條支國善眩案眩亦幻也靬音居言反。

　　第三十四卷

　　齗𪘽

　　牛斤反說文齒肉也𪘽又作腭咢二形同五各反齒內上下肉也。

　　伊𡰱延

　　或云㖶𡰱延皆訛也正言黳𡰱延此鹿王名也㖶音烏賢反黳烏奚反。

　　第三十七卷

　　兩闢

　　脾赤反說文闢開也經文有作僻疋赤反避也又作辟卑亦反辟法也理也辟非此義。

　　第四十卷

　　藉草

　　茨夜反案藉猶薦也𥼶名云所以自薦藉也。

　　或級

　　羇立反礼記級次也左傳加勞賜一級又云斬首二十三級案師旋斬首一人賜爵一級因名賊首為級也。

　　第四十三卷

　　罪舋

　　𦏁鎮反舋罪也亦瑕隟也過也字體從[千/止]分聲㸑省血祭也象祭竈也。

　　第四十四卷

　　澍法

　　之喻上句二反時雨也謂潤生百穀者也說文上古時雨所以澍生万物者是也。

　　拜署

　　時去反署位也謂署置之𧆛敬也國語大位政之建也署位之表也謂表識也署所以朝夕𧆛君命也字從四者聲。

　　第四十五卷

　　達𭣋

　　义覲反案尊婆湏蜜論亦作檀𭣋此云財施解言報施之法名曰達𭣋導引福地亦名達𭣋復次割意所愛成彼施度於今所益義是檀𭣋又西域記云正言達𭣋拏或云䭾器𡰱以用右手受他所施為其生福故從之立名也。

　　第四十八卷

　　池沼

　　之遶反說文沼池也梵言賀邏䭾捴言池水也。

　　第五十一卷

　　舩舶

　　音白埤蒼舶大舩也通俗文吴舩曰艑晉舩曰舶大者長二十丈載六七百人者是也艑音蒲殄反。

　　門閫

　　又作梱同苦本反三蒼梱門限也礼記外言不入於閫是。

　　西阿

　　於何反韓詩云曲亰曰阿阿謂山曲隈𠁅也。

　　周羅

　　此譯云小寶也吉由羅應云枳由邏寶此云纓絡弥呵羅應云弥珂羅此云金帶。

　　舟[木*((└@口)/月)]

　　又作檝同子獵反易云黃帝剡木為檝通俗文擢謂之艥𥼶名云[捐-口+(口/一)][擴-黃+(建-干+├)]也撥水使舟[擴-黃+(建-干+├)]疾也。

　　宣敘

　　古文愃同雪緣反宣通也尒疋宣遍也說文敘次第也。

　　第五十三卷

　　讌集

　　又作𡩷燕二形同於薦反小會也國語親戚𡩷饗賈逵曰不脫履外堂曰𡩷經文有從酉作醼嚥二形並非也。

　　第五十四卷

　　斑下

　　案古書或作頒同補姧反(頒遍也尒疋斑遍賦與也)。

　　巖崿

　　又作礹同牛衫反說文巖峯也亦峻險也下又作𨺨同五各反通俗文重[(虎-儿+用)*瓦]曰𨺨[(虎-儿+用)*瓦]音言甑也山如重甑曰𨺨。

　　第五十五卷

　　囹圄

　　力丁反下魚呂反獄名也周礼三王始有獄廣疋夏曰夏臺殷曰[恙-心+ㄆ]里周曰囹圄皆獄之別名也[恙-心+ㄆ]音弋夂反。

　　榜笞

　　蒲衡反下又作抬同丑之反字書榜棰也說文笞擊也。

　　流弥𡰱

　　亦名嵐毗𡰱園名也諸經或作此云解脫𠁅亦云断亦云滅正言藍軬𡰱此云鹽即上古守園婢名也因以名園飯那此云林也軬音扶晚反。

　　瞿夷

　　或言憍曇弥正言𠳮荅弥此云明女十二遊經云明女。

　　第五十六卷

　　殞滅

　　為愍反聲類云殞沒也滅盡也消絕也。

　　繒纊

　　自陵反下今作絖同音曠說文繒帛也纊綿也絮之細者曰纊。

　　淵渟

　　狄經反廣疋渟止也埤蒼水止曰渟字書水滯也。

　　第五十八卷

　　亘生

　　歌鄧反詩云亘之秬𥝣傳曰亘遍也經文有作絙音桓綬也又作[糸*桓]公曾反大索也並非經意𥝣音披鄙反。

　　爴裂

　　冝作攫九縛居碧二反說文攫瓜持也攫扟也蒼頡篇攫持也淮南子云獸窮則攫是也。

　　摩伽羅魚

　　亦云摩竭魚正言麼迦羅魚此云鯨魚謂魚之王也風土記云海中有鯨魚長數千里穴𠁅海底出則潮下入則潮上入出有時故有上下。

　　無軛

　　又作枙同於革反犁枙也亦車軛也壓牛領者也。

　　大方等大集經

　　第一卷

　　降注

　　之喻反說文注灌也瀉也經文從雨作霔非也。

　　厭人

　　於舟反鬼名也梵言烏蘇慢此譯言厭字苑云厭眠內不祥也蒼頡篇云伏合人心曰厭字從厂厂音呼旱反猒聲山東音於𦰧反。

　　第四卷

　　迦陵頻伽

　　經中或作歌羅頻伽或云加蘭伽或言羯羅頻迦或言毗伽皆梵音訛轉也迦陵者好毗伽者聲名好聲鳥也。

　　命命

　　梵言耆婆耆婆鳥此言命命鳥是也良祐力張反良善也亦賢也下胡救反字林祐助也。

　　多伽羅香

　　此云根香多摩羅跋香此云藿葉香育坘花坘音直尸反此譯云相應花也。

　　第六卷

　　七卓

　　知角反卓越也釋名言舉脚有所卓越也。

　　庭燎

　　力燒反鄭玄注周禮云樹於門外曰大燭於內曰庭燎經文作錠鐐二形又作𤊟並非也。

　　摩夷

　　正言摩怛理迦此云本母理為教本故以名焉。

　　第八卷

　　不肖

　　先妙反小尒雅云不肖不似也謂不似其先故曰不肖謂儜𢙣之類也字從𠬦小聲。

　　煒爗

　　于匪反下為獵反說文煒盛明皃也方言曄盛也經文作瑋曄非體也。

　　耐磨

　　奴代反謂堪能任耐也耐能也蒼頡篇耐忍也。

　　穿押

　　古狎反尒雅押輔也謂束也經文作甲非也。

　　第九卷

　　援助

　　于眷反謂依援護助之言也。

　　窯師

　　餘招反說文燒瓦竈也通俗文陶竈曰窯也。

　　村屯

　　徒昆反字書屯亦村也廣雅屯聚也聚音才句反。

　　摩納

　　或云摩納婆或云摩那婆或云那羅摩那皆是梵音訛轉耳此譯云年少淨行亦云人也。

　　第十二卷

　　揵椎

　　直追反經中或作揵遟案梵本臂吒揵稚臂吒此云打揵稚所打之木或檀或桐此無正翻以彼無鐘磬故也但椎稚相濫所以為誤已久。

　　羅差

　　或言洛沙訛也應云勒义此譯云紫色也。

　　憍奢耶

　　此譯云虫衣謂用野蝅絲綿作衣也應云俱舍此云藏謂蝅藏在蠒中此即野蝅也。

　　趍走

　　又作趨同且瑜反釋名疾行曰趍疾趍曰走。

　　圊廁

　　七情反廣雅圊圂屏廁也皆廁之別名也。

　　褱異

　　又作傀褻二形同古廻反傀美也廣雅傀偉奇玩也。

　　禦之

　　古文敔同魚舉反禦當也亦止也尒雅禦禁也。

　　娑咩

　　(弥尒反)。

　　嘍濘

　　(洛口反下奴定反)。

　　婆坵

　　(丁礼反)。

　　囉緹

　　(他礼反)。

　　婆踟

　　(直知反)。

　　第十五卷

　　劫波育

　　或言刼具者訛也正言迦波羅高昌名㲲可以為布𦋺賓已南大者成樹已北形小狀如土葵有聲剖以出如柳絮可紉以為布也紉女珎反。

　　僂𣦢

　　力矩反僂曲也下方尺反𣦢不能行也字從止。

　　跛蹇

　　又作[虺-虫+皮]同補我反下居免反字林跛蹇行不正也。

　　窊靣

　　一瓜反廣雅窊下也經文作洿一胡反洿池也。

　　櫨欂

　　来都反下蒲麦反三蒼柱上方木也山東江南皆曰枅自陝以西曰㭼枅音古奚反。

　　怡懌

　　古文[(〡*臣*巳)/女]同翼之反下以石反尒雅怡懌樂也經文作津液之液非也。

　　監領

　　古文[監-皿+言]同公衫反方言監察也亦覧也經文作鑒非體也。

　　輨轄

　　古緩反下又作堚鎋二形同胡瞎反方言開之東西曰輨亦曰轄謂軸頭䥫也鎋鍵也經文從竹作管非體也。

　　𨍊紖

　　又作䊶絼二形同直忍反謂牛鼻繩也。

　　旒幢

　　字書作統同呂周反謂旌旗之垂者也天子十二旒諸侯九旒是。

　　第十六卷

　　焦悸

　　古文痵同其季反字林心動也說文氣不定也。

　　[山/虫]笑

　　充之反蒼頡篇[山/虫]輕侮也經文從口作嗤非體也。

　　第十七卷

　　郁鳩

　　(於六反)。

　　鳩攡

　　(力知反)。

　　蔚耆

　　(於費反)。

　　曬婆

　　(力訃反)。

　　第二十卷

　　唏隸

　　(呼凡反)。

　　嘍梨

　　(力口反經文作娶非也)。

　　斫啾

　　(子由反)。

　　膝伽

　　(私七反經文作▆非也)。

　　提蘘

　　(而羊反)。

　　薩陁

　　(徒多反經文作馳非也)。

　　茂睼

　　(吐奚反經文作㖷非也)。

　　遁走

　　今作遯𨔵二形同徒頓反遁逃也廣雅遁避也。

　　第二十一卷

　　刀戟

　　居逆反字林有枝兵器也長六尺。

　　确盡

　　苦角反孟子曰确[瘠-月+日]薄地也今亦取此。

　　确瘦

　　苦角反通俗文物堅硬謂之确今取其義。

　　奎星

　　(口携反)。

　　婁星

　　(力侯反)。

　　[曰/(夕*ㄗ)]星

　　(立鈍反)。

　　觜星

　　(子累反)。

　　第二十二卷

　　嘻隸

　　(盧基反)。

　　究侜

　　(竹流反)。

　　婆𨥌

　　(昌氏反)。

　　陁睼

　　(吐▆反)。

　　淫婆

　　(以鉗反經文作▆非也)。

　　至朎

　　(胡躭反經文作𤚥一非也)。

　　仳他

　　(父萎反)。

　　薜荔

　　浦細反下力計反正言閇麗多此譯云祖父或言餓鬼是餓鬼中㝡劣者也。

　　尼鞀

　　(徒刀反)。

　　䉛廁

　　(於云反)。

　　陁𠲸

　　(或作諵喃二形同女咸反)。

　　𥇔那

　　(丑上反經文從口作[口*長]非也)。

　　兵革

　　古核反軍旅之事曰兵革謂兵器雜有皮革也。

　　第二十三卷

　　啅啅

　　(陟角反)。

　　兜仇

　　(都侯反下渠牛反)。

　　囉𥿫

　　(丑賜反)。

　　鞞哹

　　(疋尤反)。

　　噢南

　　(於六反)。

　　伽悢

　　(力尚反)。

　　𠇓囉

　　(丁奚反經文作䩯非也)。

　　埏埴

　　尸延反下時力反埏擊也和也埴土也。

　　第二十六卷

　　手探

　　他含反說文手遠取曰探也。

　　伶俜

　　歷丁反下疋丁反三蒼伶俜猶聡翩也孤獨皃也。

　　第二十八卷

　　脰蘘

　　(翼之反下而羊反)。

　　𠸹呿

　　(於六反下見庶反經文從豆作或非也)。

　　膃摩

　　(一兀反)。

　　蹶比

　　(日月反)。

　　第二十九卷

　　迦睇

　　他第反一音徒計反依字傾視曰睇。

　　霖雨

　　力金反雨自三日已上為霖。

　　係心

　　古文繫継二形同古詣反係綴也繫束也。

　　大集日藏分經

　　第一卷

　　僧伽藍

　　舊譯云村正言僧伽羅磨云眾園也。

　　生挑

　　他堯反聲類挑抉也謂以手抉取物也抉音烏決反。

　　俱蘭吒花

　　或云拘蘭荼花此譯云紅色花也。

　　第二卷

　　逋沙

　　布吾反又作補婁沙或言富留沙皆訛也正言富盧沙此言士夫或言丈夫經中或作甫訛也。

　　仳必

　　(疋視反)。

　　羅麼

　　(莫可反)。

　　復䫂

　　(都我反)。

　　馺跛

　　(蘇合反)。

　　娑郵

　　(无反)。

　　㖶[肄-聿+(又/木)]

　　(因賢反)。

　　摩爹

　　(徒可反)。

　　鉢郎

　　(力可反)。

　　囉栘

　　(是奚反)。

　　三姥

　　(亡古反)。

　　咥㖑

　　(丑一反下呼戒反)。

　　𢙣踦

　　(居綺反)。

　　窣朱

　　(乘伇反)。

　　迃嘍

　　(一禹反下勒口反)。

　　伊儸

　　(力歌反)。

　　系毗

　　(下弟反)。

　　第三卷

　　唵句

　　(烏感反)。

　　眵提

　　(充支反)。

　　那梯

　　(他隸反)。

　　頻婆人

　　案佛本行經云頻婆羅此數當十兆也。

　　第四卷

　　培鞞

　　(蒲口蒲来二反)。

　　阿紉

　　(女珎反)。

　　坒絰

　　(扶必反下徒德反)。

　　姧宄

　　居美反廣雅宄盜也左傳在內曰姧在外曰宄。

　　第五卷

　　䫫頷

　　又作髏同力侯反埤蒼頭骨也下胡感反方言頷頥頷也。

　　腥臊

　　又作胜同先丁反下又作鱢同乘勞反通俗文魚臭曰腥假臭曰臊猳音加。

　　第六卷

　　羸瘠

　　古文膌同才亦反說文膌瘦瘠亦薄也。

　　蠅蛆

　　千餘反三蒼蠅乳𠬦中曰蛆經文從虫作蛆子餘反蝍蛆蜈蚣也又作疽久癕也二形並非經義。

　　得臛

　　呼各反王逸注楚辝云有菜曰羹无曰臛。

　　蔔韲

　　又作[敝/韭]同子奚反醬属也醢醬所和細切曰韲全物為葅今中國皆言韲江南悉言葅。

　　脊檀

　　相傳力甚反正言棟居屋中也亦言梁。

　　牚柱

　　𠡠庚耻孟二反今謂邪柱為牚也經文作棖非體也。

　　任娠

　　書隣反懷胎為娠漢書孟康曰娠音身今多以娠作兩通也。

　　凍暍

　　又作𤸎㷎二形同於歇反謂傷熱煩悶欲死也。

　　石撩

　　力彫反撩擲也說文作摷相擊也。

　　第七卷

　　𠜂那

　　所姧反龍王名也依字聲類𠜂定也。

　　庰中

　　蒲定反廣雅圊圂庰廁也。

　　乳哺

　　蒲路反字林哺咀食也謂口中嚼食也。

　　不憚

　　徒且反詩云豈敢憚行注云憚難也亦畏也。

　　第八卷

　　人黶

　　烏簟反黑子也說文中黑也。

　　翌[車*(乞-乙+小)]

　　夷軄反下之忍反北方宿名也翌亦作翼。

　　些吉

　　蘇計乘餓二反比火天也姓些吉利多耶尼。

　　拓地

　　古文[片*(厂@干)]祏二形今作[打-丁+(序-予+干)]同他各反。

　　剛𣪣

　　魚既反說文𣪣有决也孔安國注尚書云煞敵為果致果為𣪣。

　　親昵

　　又作暱同女栗反尒雅昵親近也又云昵亟也親昵亦數也。

　　炒粳

　　古文鬻𤈗焣𤌉四形今作[鬲*昌]崔寔四民月令作炒古文奇字作[打-丁+耎]同初狡反方言熬焣火乾也。

　　慎儆

　　古文憼儆二形今作警同居影反警戒慎也廣雅警不安也。

　　嘲戲

　　又作啁同竹包反蒼頡篇云啁調也相調戲也。

　　第九卷

　　蜎飛

　　於全反字林虫皃也動也或作[翾-羽+月]呼全反飛㒵也。

　　桁械

　　胡郎反下胡戒反通俗文云拘罪曰桁械謂穿木加足曰械大械曰桁。

　　他恀

　　音是又時移反依字尒雅恀怙恃也。

　　䯇䯇

　　苦骨反廣雅䯇勤也埤蒼力作也。

　　喫噉

　　口迹反謂喫食也。

　　第十卷

　　燂身

　　聲類作燂燖二形字詁古文[(夕/火)*(廿/火)]鬻二形今燅同詳廉反通俗文以湯去毛曰燅經文作爓案說文等音皆余贍反又羊占反火爓爓也爓非經義。

　　嗽於

　　又作欶同山角反欶吮也經文從口作𡂡俗字也。

　　刀砧

　　又作椹[甚*支]二形同猪金反鈇砧也。

　　烙口

　　力各反謂燒物著人曰烙經文作爍式酌反。

　　大集月藏分經

　　第一卷

　　囉𠯋

　　烏礼反字又作䚷依字義廣雅䚷譍聲也。

　　掁觸

　　說文作樘柱也隱音紂庚反字統作棖文庚反棖觸也嫽㲂觸亦作㲂音文𢖍反。

　　第二卷

　　齊鼓

　　今清樂中有此鼓鼓面安齊故云齊鼓也。

　　[簽*支]鼓

　　力占反謂以瓦為▆革為兩靣用杖擊之者也經文作[竺-二+盒]。

　　矛䂎

　　又作𨥨𢦵二形同莫侯反說文矛長二丈建於兵車下千乱友廣雅䂎謂之鋋鋋矛也今江湘已南傒人工用䂎鋋音蟬傒音口奚反經文作[爂-火+(烈-列+林)]非體也。

　　䏣倿

　　千餘反謂䏣妬下奴定反諂媚也字從女從仁論語𢙣夫倿者此即從女之義左傳云寡人不倿不能事父兄比即從仁之義也。

　　登祚

　　徂故反祚位也祿也亦福也祥也。

　　狡猾

　　古夘反下胡刮反方言凡小兒多詐或謂之狡猾亦乱也三蒼猾黠𢙣也。

　　佛仍

　　又作䚮䄧二形同而陵反廣疋云仍重也尒疋仍因也乃也。

　　第三卷

　　塵曀

　　古文㙪同於計反小尒疋云幽曀闇昧𡨋也尒疋陰而風日曀𥼶名云曀亦翳也使日不明淨也。

　　怨讎

　　視周反三蒼怨偶日讎讎對也尒疋讎疋也。

　　螽鼠

　　冝作鼨籀文作[鼬-由+夕]同之弓反尒疋鼨鼠說文即豹文鼠也經文作螽音終虫名也。

　　訓狐

　　關西呼訓侯山東謂之訓狐即鳩𩿍也一名鵂鶹經文作勳胡非體也。

　　土梟

　　古彫反𢙣鳴鳥也說文不孝鳥也經文作兔梟或作禿梟非也。

　　蔚茂

　　於謂反蒼頡篇云草木盛㒵也廣雅蔚亦茂也翳也。

　　期尅

　　渠基反下又作勉同口勒反言必當也經文作忌非也。

　　第四卷

　　蕃息

　　父袁反蕃滋也謂滋多也𥼶名息塞也言万物滋息塞滿也今中國謂蕃息為嬔息音疋万反同時一嬔亦作此字。

　　第五卷

　　羅媲

　　(普結反)。

　　系捍

　　(胡計反下公旦反)。

　　海島

　　古文隝同都道都皎二反說文海中有山可依止曰島𥼶名島到也人所奔到也亦言鳥人物所趣如鳥之下也。

　　迦利

　　或名歌利王論中或作迦藍浮王正言羯利王此云𨶜諍王也。

　　第六卷

　　佉伽婆沙

　　又作渴伽皆訛也正言朅伽此譯云犀牛毗沙拏此云角朅音去謁反。

　　𦂅呵

　　又作枲同息里反天童女名也依字又作枲籀文作𣙼謂牡麻有子者也。

　　陂濼

　　筆皮反下匹莫反大池也山東名濼幽州名淀淀音殿今亦通名也經文從水作泊借音非體也。

　　第七卷

　　純淨

　　時均反謂專一不雜也方言純好也大也經文作醇說文不澆酒也又作淳濃之淳其義一也。

　　尸仛

　　又作詫譇二形同𠡠嫁反𠃵闥婆名也。

　　黃鼬

　　翼周翼赦二反此龍名也。

　　朚瞿

　　(莫光反)。

　　儚伽

　　(霍𪫑反)。

　　黚婆利

　　(九嚴反)。

　　枲阿

　　(息里反)。

　　黟乾

　　(一号反)。

　　謫罰

　　都[葺-耳+十]反通俗文罰罪曰謫字林謫罪過也責也說文罪之小者罰討亦折伏也。

　　第八卷

　　婆涑

　　乘侯乘榖二反依字濯生練曰涑去舊垢曰浣一云以手曰涑以足曰浣也。

　　雷皷

　　力廻反周礼雷皷皷神礼鄭玄曰雷皷八面者也。

　　第九卷

　　讇鞞

　　是[(圪-乙+田)/皿]反下蒲迷反國名也。

　　鄯善

　　時戰反漢書本名樓蘭因傳永子斬其王復更名鄯善在焉耆國南胡國陽關外也。

　　黟羅

　　烏奚反阿修羅王名也。

　　第十卷

　　遮噠那

　　𠡠轄反國名也依字韻集云咀噠語不正也。

　　曰虹

　　胡公反江東俗音絳尒疋音義云雙出鮮盛者為雄雄曰虹暗者為雌雌曰蜺蜺或作霓霓音五奚反。

　　𪣀坼

　　[八/又]美反下恥格反尒疋𪣀毀也坼裂也尒疋𪣀覆也廣疋坼分也。

　　大威德陁羅𡰱經

　　第一卷

　　䁋眼

　　又作𥍉同大涉反通俗文一目眨曰䁋謂眇目視白也眨音㽵狹反。

　　䁑眼

　　式亦反說文目疾視也。

　　眇眼

　　亡紹反說文一目小也𥼶名云目匡陷急曰眇眇小也。

　　矘眼

　　他莾反字林目無精直視也亦失志㒵也。

　　𥈾眼

　　一决反說文目深㒵也。

　　睽眼

　　苦携反廣蒼目少精也說文目不相聽也。

　　睒眼

　　式舟戈舟二反說文蹔視也。

　　睉眼

　　子戈似弋二反字林小目也。

　　睍睴

　　下殄反下胡本公困二反說文睍目出㒵也睴大出目也謂人目大而突出曰腪。

　　眣眼

　　徒結反字書目出也又作凸字苑凸疑言經文作垤蟻堆也垤非經義。

　　眅多

　　匹姧匹諫普板三反說文眼多白也春秋傳曰鄭游眅字子明是也。

　　繚戾

　　力鳥反下力計反不正也謂相糺繚也經文作膫力彫反脂膫也膫非此義。

　　疑[卄/(利-禾+(夾-(人*人)+(前-刖)))]

　　且漬反方言凡草木㓨人關西謂之[卄/(利-禾+(夾-(人*人)+(前-刖)))]燕朝鮮冽水之閒謂之𦯕。

　　懸臃

　　又作𦡚同於凶反喉中𠬦也𥼶名云𦡚擁也謂氣至擁塞也經文作甕非也。

　　第二卷

　　羶臭

　　說文羴或作羶同失然反羊臭也。

　　惇直

　　蒼頡解詁云古文敦同都乇反說文惇厚也方也惇信也謂誠㒵也亦擈也大也。

　　第三卷

　　洲潬

　　徒亶反尒疋潬沙出也謂水內淨堆也經文作埏音延埏道也埏非字體。

　　那唏

　　呼几呼兾二反。

　　婆莆

　　(方禹反)。

　　訢婆

　　(虛斤反)。

　　第四卷

　　百䂎

　　倉乱麁鸞二反䂎擲也經文作炊[烈-列+(爨-(大/火))]字非也。

　　𢙢嚇

　　呼嫁反詩云及子来嚇菚云距人曰嚇亦言恐赫或言恐猲皆一義也。

　　第五卷

　　冊地

　　(楚責反)。

　　黟荼

　　(一奚反)。

　　虱䶩

　　所乙反下竹皆反。

　　第六卷

　　多霤

　　車力救反星宿異名也。

　　第七卷

　　勃嘍

　　(力口反)。

　　毱豆㽞

　　渠掬反經文作毬非體也。

　　嘔多

　　(烏後反)。

　　阿履那

　　此云山羊正言曷利拏捴言麞鹿等名也。

　　麼迦吒

　　莫可反此云[獼-爾+(乞-乙+小)]猴。

　　跋詫

　　(𠡠嫁反)。

　　羅斃

　　(蒲計反)。

　　利鈇

　　方于反莝刃也亦云撗斧也蒼頡篇鈇莝鈇也謂撗斧也莝刃也說文鈇莝斫也謂莝刃也公羊傳云不忍加之鈇質是也。

　　嚘嘍

　　(於求反)。

　　囉咤

　　(竹嫁反)。

　　娑俞

　　(以朱反)。

　　上嘶

　　卑以反下斯奚反。

　　第八卷

　　指麾

　　字詁今作撝同呼皮反手指曰麾謂旌旗指麾眾也因以名焉因礼逮大麾於田夏后氏所建。

　　黝羅

　　於糺一予二反從頻婆羅至黝羅破此數名也。

　　第十一卷

　　狗齩

　　又作䶧同五狡反中國音也又下狡反江南音也說文齩齧也經文作骹苦交反䏶膝骨也骹非此用。

　　毛𣮧

　　布莽反謂毛布也字林𦋺之方文者曰𣮧通俗文織毛曰𦋺邪文曰𣮧經文作𣯟非也。

　　那娜

　　(刁可反)。

　　歧蹬

　　(音登)。

　　娑喃

　　(女咸反)。

　　蜱犁

　　([八/又]梨反)。

　　謩羅

　　(莫孤反)。

　　第十二卷

　　閹人

　　於儉反說文閹豎宮中閹昬閇門者也周礼閹人鄭玄曰閹精氣閇藏者今謂之宮人也主閇門戶故曰閹。

　　覢電

　　又作睒同式舟反說文蹔見也亦不定也經文作閃窺頭也。

　　第十三卷

　　䏣戶

　　且餘反通俗文肉中虫謂之䏣經文作蛆非也疽二形並非體也。

　　羅毦

　　人志反廣疋㲥毦𦋺也織毛曰𦋺也㲥音唐。

　　第十四卷

　　婆啉

　　力南反依字啉聒也譙也。

　　呞食

　　又作𪗪齝二形同𠡠之式之二反尒疋牛曰𪗪謂食已復吐出也。

　　第十五卷

　　趂逐

　　丑刃反謂相追趂也關西以逐物為趂也。

　　謇[呫-口+乙]

　　居展反下又作㰦同居乞反通俗文言不通利謂之謇吃易云謇難也聲類云吃重言也。

　　第十六卷

　　評論

　　皮抦反字書評訂也訂平議也訂音唐頂反。

　　䥫㭰

　　今作𠲿又作觜同子累反廣疋㭰口也方言㭰鳥喙也經文作嘴非也嘴音似䎡反。

　　鵂侯

　　許牛反鵂鶹也亦名訓侯一名鉤鵅晝伏夜鳴者亦名恠鳥。

　　從[宋-木+巢]

　　又作[卄/料]薖二形同苦和反廣疋橧[宋-木+巢]巢也小尒疋云雞雉所乳謂之[宋-木+巢]在樹曰巢在宂曰[宋-木+巢]也橧音則恒反。

　　第十七卷

　　為捍

　　又作扞同胡旦反說文扞止也亦蔽也衛也經文作翰高飛也長也翰非此用。

　　垂胡

　　又作𩑶𠴱二形同戶孤反說文牛頷垂下也𥼶名胡在咽下垂者也經文作[蟗-出]非體也。

　　第十九卷

　　斤𣃆

　　居勤反說文斤斫也斤钁也下古文𣃂同竹角反說文𣃆斫也經文作釿魚斤反釿㓵也釿非經義。

　　[韋*(ㄆ/用)]囊

　　埤蒼作[韋*(ㄆ/用)]東觀漢記作排王弼注書作囊同皮拜反所以冶家用炊火令熾者也。

　　而蹶

　　巨月居月二反說文蹶僵也廣疋僵仆也。

　　法炬陁羅𡰱經

　　第一卷

　　甝婆

　　(乎甘反)。

　　致妳

　　(奴解反)。

　　笳吹

　　或作葭同古遐反今樂中有笳卷葉吹之因以名也。

　　第二卷

　　阿蘭拏

　　女加反或云阿蘭若或言阿練若皆梵言輕重耳此云空寂亦云閑寂閑亦無諍也蘭音借為力姧反經中有從口作囒義非也。

　　善馭

　　今作御同魚據反駕馭也謂指麾使馬也凡言馭者所以驅之也內之於善也。

　　鑪鍋

　　字體作[采-木+(同-(一/口)+午)]又作[((平-十)/(同-(一/口)+共))*于]同古和反方言秦地土釜也。

　　翱翔

　　五高反迴飛也飛而不動曰翔𥼶名云翱敖也言敖遊也翔徉也言彷徉也。

　　埻的

　　之允之閏二反通俗文射𡊤曰埻埻中木曰的說文射臬也射侯也以熊虎之皮飾其側方制之以為埻臬音牛列反橜也。

　　無垜

　　徒果反射𡊤也經文作埵丁果反埵累也埵非此義𡊤音用。

　　僮隸

　　力計反周礼男子入于罪隸鄭眾曰隸奴也隸賤也伇也僕隸也字從米[崇*又]聲[崇*又]字從又從崇[崇*又]音之絹反。

　　挾持

　　胡頰反尒疋挾藏也方言挾護也。

　　第三卷

　　寥廓

　　或作寥同力彫反埤蒼寂寥無人也廣疋寥深也經文作遼遠之遼非體也。

　　停憩

　　又作愒蒼頡篇作𡳅同墟例反尒疋憩息也舍人曰憩臥之息也。

　　磧中

　　且歷反廣疋磧瀬也水淺見石者也說文水渚有石曰磧也。

　　暴曬

　　蒲卜反下所懈反說文暴晞乾也字從日從出從丱米字意也艸又作拜同巨凶反兩手持也。

　　趣足

　　千屢反趣猶纔也說文趣疾也經文作趍千臾反疾走也。

　　第四卷

　　羇縶

　　又作馵同猪立反詩云縶之傳曰縶絆也亦拘縶也。

　　坑穽

　　古文阱汬二形同才性反說文大䧟也蒼頡篇穽謂掘地為坑張禽獸者也。

　　呵叱

　　[山/虫]逸反叱亦呵也方言呵怒也陳謂之呵亦叱咄也。

　　第五卷

　　阿梨耶

　　此譯云出苦者亦言聖者。

　　舩擢

　　又作掉同馳挍反𥼶名在旁撥水曰擢方言搰或謂之擢所以擢舩也。

　　帆挽

　　又作颿𩗋二形同扶嚴扶泛二反三蒼颿舩上張布𢗌也𥼶名云舩隨風張幔曰帆謂施舩頭風吹以進也帊音普嫁反。

　　餱糧

　　胡鉤反說文餱乾食也詩云乾餱以衍傳曰餱食也經文從米作糇非也。

　　為棍

　　古本反棍轉也謂箜篌上轉繩也。

　　第六卷

　　蜱羅尸

　　㭪迷反或作閇尸此譯云肉團也。

　　猖狂

　　齒楊反謂變易情性也亦狂騃也㽵子猖狂妄行是也。

　　㤿襲

　　古文㦻褶二形同辝立反左傳凡師輕曰襲注云掩其不俻也又云夜戰曰襲。

　　第九卷

　　舉措

　　且故反蒼頡篇措置也又安也亦施也。

　　嘶聲

　　又作𧬊𤺊二形同先奚反埤蒼聲散也亦悲聲也。

　　第十卷

　　菅針

　　賈顏反尒疋茅属也白華一名野菅也。

　　貪惏

　　字書或作啉今亦作婪同力南反惏亦貪也楚辝眾皆競進而貪惏王逸曰愛財曰貪愛食曰惏。

　　桎梏

　　之逸反下古木反在手曰桎在足曰梏蒼頡篇著曰桎㕘著曰梏。

　　苛暴

　　賀多胡可二反說文苛尤劇也亦煩擾也剋急也礼記苛政猛於虎是也。

　　第十四卷

　　偉壯

　　埤蒼作瑋同于鬼反說文偉奇也。

　　䂎棓

　　千乱反韻集䂎鋋也今江湘以南傒人工用䂎鋋音蟬下又作捧同蒲項反說文棓梲也謂大杖也梲音他活反。

　　第十七卷

　　儕類

　　士皆反字林儕等也儕猶軰類也左傳晉鄭同儕是也。

　　鵂鶹

　　許牛反下力周反字書鵂鶹鉤鵅也廣疋鵂鶹鳩鵄也亦恠鳥也関西亦名訓侯山東亦名訓狐繤文云夜則拾人𤓰也。

　　甫此

　　方父反𥼶名云甫始也又甫者男子美稱知子莫若於父父言子有用即為美稱故字從父從用父亦聲也。

　　田疇

　　直流反國語田疇荒蕪賈逵曰一井為疇九夫為一井也左傳取我田疇注云並畔為疇蒼頡篇田種禾稼也疇耕地也。

　　第十八卷

　　芟剉

　　所巖反下千臥反芟𠚫草也芟除除剉猶斫也。

　　第二十卷

　　黿虬

　　魚袁反下渠周反黿大龜也廣疋有角曰虬龍熊氏瑞應圖曰虬龍黑身無鱗甲淮南云女媧之時服應龍驂青虬是也。

　　坘弥

　　三蒼音仾下諸律中皆作迷謂大身魚也其類有四種此則第四種㝡小者也㸦相吞食也。

　　祁寒

　　渠夷市尸二反尚書冬祁寒小民亦惟怨咨孔安國曰祁大也冬大寒民猶怨也。

　　多嘔

　　又作歐同於口反歐亦吐也𥼶名云嘔傴也將有所吐脊典傴也。

一切經音義卷第一


中華大藏經（中華書局版）第 56 冊 No. 1163 一切經音義


一切經音義卷第二　　　　　納

　　翻經沙門玄應撰

　　大般涅[臊-品+巳]經

　　第一卷

　　壽命

　　視柳反案壽亦即命也壽取一期之名命取人之生分但異名耳說文壽久也𥼶名云生已久遠氣終盡也又音視溜反上壽也溜音力救反。

　　阿利羅跋提河

　　泥洹經作熙連河皆訛也正言㕧剌拏伐底河㕧剌拏此譯云金伐底此言有名為有金河㕧音許梨反剌力曷反。

　　娑羅

　　泥洹經作固林案西域記云此樹在㕧剌拏河西岸不遠有娑羅林其樹形類槲而皮青白𦰧甚光潤四樹特高是如来涅[臊-品+巳]之所也。

　　等視

　　字詁古文[月*示][月*丘]二形今作視同時𣅀時至二反廣雅視觀也說文視瞻也𥼶名云視是也言察其是非也。

　　羅睺

　　胡鈎反正言曷羅怙羅此譯云障月但此人是羅怙阿修羅以手捉月時生因以為名也。

　　為作

　　于危反下茲賀子各二反為作也又音于偽反二音通用。

　　晨朝

　　食仁反尓疋晨早也𥼶名云晨伸也言其清旦日光復伸見也。

　　頗梨

　　力私反又作黎力奚反西國寶名也梵言塞頗𦙁迦亦言頗𦙁此云水玉或云白珠大論云此寶出山石窟中過千年氷化為頗𪏭珠此或有也案西域暑熱無氷仍多饒此寶非氷所化但石之類耳𦙁音竹尸反。

　　馬腦

　　梵言摩娑羅伽隸或言目娑邏伽羅婆此譯云馬腦案此寶或色如馬腦因以為名但諸字書旁皆從石作碼碯二字謂石之次玉者是也。

　　號哭

　　胡刀反尓疋號呼也大呼也𥼶名云以其善𢙣呼名之也號亦哭也字從号虎聲經文作嘷說文嘷咆也左傳豺狼所嘷是也嘷非此義又從口作呺俗偽字耳。

　　涕泣

　　他礼反字林涕泣也無聲而淚曰泣。

　　哽噎

　　古文骾𦛟二形又作鯁同古杏反哽噎也聲類云哽食骨留嗌中也今取其義下於結反說文噎飯窒也詩云中心如噎傳曰憂不能息也嗌音益窒竹栗反經文多作咽於見於賢二反咽吞也咽喉也咽非字體。

　　震動

　　之刃反公羊傳曰地震者何地動也周易震動也經文有從手作振掉也掉亦動也二形通用。

　　戰掉

　　徒吊反字林掉搖也廣疋掉振動也經文作挑𠡠聊反挑抉也又作恌字與愮同音遙詩云憂心愮愮是也二形並非此義抉音於宂反。

　　逮得

　　徒戴反說文逮及也經文多誤作逯力属反說文逯謹也亦人姓也逯非經音。

　　漱口

　　所溜反說文漱盪口也經文有作嗽漢書通俗文皆所角反嗽吮也嗽非此用吮音似兖反。

　　解未

　　古買反解猶𥼶也案解亦談說也又胡買反廣疋解散也解脫也。

　　紹三

　　古文繫同市繞反尓疋紹継也謂継續先宗也諡法曰䟽遠継位曰紹。

　　充足

　　子欲反足猶止也周俻充足也足得也下子喻反足猶成也今謂足成於人也。

　　茤摩

　　古文芻同測俱反正言菆摩菆音又句反此譯云麻衣舊云草衣案其麻形似荊芥花青也。

　　繒綵

　　在綾反說文繒帛也謂帛之惣名曰繒。

　　轅[木*(鬲-┬+干)]

　　居責反謂轅端頭曲木也𥼶名云[木*(鬲-┬+干)]軛也所以軛牛頭也經文從車作[車*(鬲-┬+干)]傳寫誤也。

　　廁填

　　古文寘同徒堅反三蒼廁雜也廣疋填塞也。

　　駿疾

　　子閏先閏二反尓疋駿速也。

　　由旬

　　或言由延或言俞旬或云踰闍那皆訛也正言踰繕那此云合也應也計合尓許度量同此方驛也自古聖王一日行也彼繕那亦有大小或八俱盧舍或四俱盧舍一俱盧舍謂大牛鳴音其聲五里昔来皆取八俱舍即四十里也。

　　悵悢

　　𠡠亮反下力尚反說文悵望恨也廣疋悢悲也謂悢悢然愁悲也。

　　唼食

　　字林子盍反謂䖝食曰唼亦唼血也。

　　所𢙣

　　於路反禮記吾𢙣用吾情𢙣猶憎也。

　　樓櫓

　　力侯反說文樓重屋也櫓又作樐同音力古反𥼶名云櫓者露也謂城上守禦露上無屋也。

　　竅孔

　　苦吊反竅亦孔也說文竅空也泥洹經作寮力彫反蒼頡篇寮小空也。

　　洟唾

　　古文𪖦同𠡠計反三蒼洟鼻液也。

　　毀呰

　　古文些㰣二形同子尓反說文呰呵也鄭玄注禮記云口毀曰呰是也。

　　惆悵

　　𠡠周反悲愁也說文惆悵失志也廣疋惆悵痛也經文有作憀力彫反聲類憀且也憀非經義。

　　當断

　　古文[(卓-十+(匚@一))*斤][(止/日/(匚@一))*(美-(王/大)+口)]二形同都緩反断截也。

　　駟馬

　　相一反說文駟一乘也穆天子傳曰獻良馬十駟郭璞曰四馬為駟謂四十疋也。

　　從廣

　　足容反小尒疋云從長也廣撗也凡南北曰從東西曰撗此事之恒也。

　　多羅

　　案西域記云其樹形如椶櫚極高者七八十尺果熟則赤如大石榴人多食之東印度界其樹㝡多。

　　甘膳

　　上扇反說文膳具食也廣疋膳宍也周礼膳之言善也今時美物亦曰珎膳也字體從宍善聲經文有從食作饍傳寫誤也。

　　紺瑠

　　古暗反青赤色也謂青而含赤色也。

　　倚牀

　　於蟻反說文倚猶依也廣疋倚因也謂因倚而臥也字從人經文多作猗一奇反美也猗非此義。

　　睒婆

　　又作覢同式染反此譯云木緜。

　　樂香

　　五孝反樂欲也言此香王愛樂於香也。

　　鬼𩲐

　　古文魅𩲐二形同莫兾反通俗文山澤恠謂之魑魅說文𦒳物精也。

　　焚身

　　古文炃燌二形同扶雲反焚亦燒也字從火燒林意也。

　　鳬鴈

　　輔俱反下我諫反水鳥也字體從鳥從几音是臾反。

　　鴛鴦

　　字林於袁反下烏廊反梵言斫迦羅婆迦。

　　鸚鵡

　　於莖反䳇或作鵡同亡甫反梵言叔迦。

　　婆嘻

　　欣基反依字嘻嘻和樂聲也。

　　蓊欝

　　烏孔反下於屈反蓊盛㒵也欝樹木叢生。

　　作倡

　　齒楊反說文倡樂也倡俳也謂倡俳戲笑也。

　　白鸖

　　古文鸖今作雀同何各反古今注云白鸖千嵗則變蒼又千嵗則變黑所謂云鸖是也經文有作鵠胡哭反案黃志云鵠形似鸖色蒼黃也。

　　雕文

　　古文㓮琱二形今作彫同都堯反說文彫琢文也三蒼彫飾也字從彡今皆從佳作彫彡音先廉反。

　　欄楯

　　力干反謂鈎闌也今皆從木作欄下音食允反說文楯闌檻也從曰檻撗曰楯是也。

　　矛矟

　　古文𢦵鉾二形同莫侯反說文矛長二丈建於兵車也經文有作牟說文牟牛聲也廣疋牟遇也愛也牟非字體矟山卓反埤蒼矟長丈八尺也經文有作梢所交反木名也或作𣓞北人俗字也或作銏江南俗字也。

　　金椎

　　直追反蒼頡篇椎打物也案說文䥫為黑金故名金椎也。

　　鉞斧

　　古文戉同禹發反說文戉大斧也一云鉞鐄也音撗大釤也。

　　𦊰索

　　三蒼古文作𦌾同古犬反聲云𦊰係取也。

　　恒垤他踔

　　(丑自反)。

　　計唽唽

　　(陟鎋反)。

　　囉啅計曷勞

　　(魯交反)。

　　魯隸摩訶曷勞魯隸阿羅

　　(長聲)。

　　磨羅

　　𭙴

　　(多賀反)。

　　羅莎訶

　　諛諂

　　以珠反下又作讇同丑舟反不擇是非而言謂之諛希其意道其言謂之諂周書面從曰諛三蒼侫言曰諂是也經文有作諭古文諭今作喻同翼樹反喻告也譬諫也諭非經𣅀。

　　應時

　　於甑反如響應聲也亦瑞應也。

　　魔醯

　　字林呼奚反譯云大自在天也。

　　芬馥

　　敷雲反方言芬和調也下𭷀福反字林馥香氣也。

　　為向

　　許亮反說文向北出牖也。

　　玫瑰

　　字林莫回反下胡魁反石之美好曰玫圓好曰瑰郭璞云玫瑰石珠也。

　　蝮蠍

　　疋六反三蒼蝮虵色如綬文文閒有猪鬣鼻上有針大者長七八尺有牙㝡毒史記蝮螫手即断是也。

　　灑地

　　所買反通俗文以水撿塵曰灑謂以水灑散之也。

　　第二卷

　　除去

　　墟與反去猶除去也。

　　沙𠧸

　　力古反謂确薄之地也說文𠧸西方鹹地也。

　　[木*丞]又

　　作枡橙二形同䒱上聲說文[木*丞]上舉也謂救助也。

　　消化

　　呼𤓰呼𧟶二反說文化變也謂變化無常。

　　先已

　　蘓見反案先猶先也。

　　牧牛

　　莫祿亡福二反三蒼牧養也方言牧𩚅也。

　　蠲除

　　古玄反方言南楚疾愈謂之蠲郭璞云蠲除也。

　　所吞

　　土根他田二反說文吞咽也廣疋吞咽滅也。

　　觀行

　　古丸古玩二反說文觀諦視也𥼶名觀望也丸音完。

　　茤草

　　古文芻同測俱反小尓疋云稈謂之茤所以飼獸曰茤。

　　家嗣

　　古文孠同辝利反尓疋嗣継也又續也。

　　乞匂

　　古頼反蒼頡篇乞行請求也字體從人從亡言人亡財物則行求匂也。

　　蜂螫

　　舒赤反說文䖝行毒也關西行此音又呼各反山東行此音蛆知列反東西通語也。

　　漂疾

　　芳妙反漂猶流急也。

　　忉利

　　此應訛略也正言多羅夜登陵舍天此譯云三十三也。

　　黿鼉

　　魚袁反三蒼似鼈而大也字體從黽元鼉徒多反三蒼似蛟而大山海經云江水足鼉郭璞曰似蚸蜴大者長一丈有鱗採皮可以為皷。

　　囹圄

　　力丁反下魚呂反獄名也案廣疋夏曰夏臺拘湯是也殷麦里紂拘文王是也周曰囹圄皆獄之別名也周禮三王始有獄𥼶云囹者領也圄者禦也謂領錄囚徒禁禦之也禮記仲春省囹圄是也。

　　俾倪

　　三蒼作䫌倪又作㪤堄二形字林普米吾礼反廣雅俾倪𡍕女牆也埤蒼云城上小垣也𥼶名云言於孔中俾倪非常事也亦言[社-土+(卑-(白-日))]助城之高也或言女牆言其卑小比於城若女子之於丈夫也或言𡍕取其重疊之義也。

　　羇鏁

　　今作䩭同居猗反[葺-耳+十]絡馬頭曰羇𥼶名羇撿也所以檢持制之也鎻乘果反字從貝從水。

　　醒悟

　　思[梃-壬+手]思定二反字林醉除也。

　　眠眩

　　說文作[目*(宜/八)]同亡見亡田二反下侯遍胡蠲二反廣雅眠眩惑乱也亦闇不明也經文作愐亡善反愐勉也勸也愐非此義。

　　巧出

　　昌遂反案出亦出也毛詩出言有章是也。

　　頑嚚

　　吴鱞反下魚巾反廣雅頑䤜也蒼頡篇嚚𢙣也左傳心不惻德義之經為頑口不道忠信之言曰嚚是也。

　　奉祿

　　防用反奉與也所以奉百官也今皆作俸。

　　師範

　　所飢反周礼師氏鄭玄曰教人以道之稱也諡法曰溫故知新曰師尊嚴能憚曰師下今作笵同音犯尓疋笵法也謂揩式法則也通俗文規摸曰範是也故字從竹氾聲說文古法有竹形以土曰型以金曰鎔以木曰模以竹曰笵四者一物材別也。

　　偶成

　　字林伍口反偶合也尓疋遇偶也郭璞曰偶尓相值也。

　　麦[(麩-夫+弋)-來+(素-糸)]

　　夷軄反麦穅也案諸書所無唯趙書有人姓姚名[(麩-夫+弋)-來+(素-糸)]作此字。

　　飲餧

　　猗鴆反餧說文作萎同於偽反廣疋飲也。

　　除愈

　　古文瘉同榆主反方言差愈也說文愈病瘳也。

　　第三卷

　　責索

　　阻[葺-耳+十]反說文責求也經文作債阻懈反近字耳。

　　無所

　　師呂反三蒼所𠁅也所猶據也在也經文有作彩案郭璞注尓疋於于皆語之韻絕辝也二形通用。

　　不汙

　　於故紆莝二反字林汙穢也汙塗也。

　　脫故

　　吐活反脫易也尓疋宍曰脫之剝其皮曰脫也。

　　屏隈

　　蒲定反隈說文一𠙽反水曲隩也屏隈謂隱蔽之𠁅也。

　　[失*見]欲

　　又作頍同九吹反[失*見]計也[失*見]亦求也以法取之也。

　　教詔

　　居效反下諸曜反三蒼教誨也效也詔告也廣疋教語也尓疋詔導也郭璞云謂教導之也。

　　勸勵

　　力制反小尓疋云獎率勵勸也謂相勸勵也。

　　杪掠

　　古文抄剿二形今作鈔同初効反下掠聲類作剠同力尚反字書抄掠也通俗文遮取謂之抄掠謂強奪取物也。

　　班宣

　　案古書或作頒同補姦反頒遍也。

　　𧄼瞢

　　徒登丁鄧二反韻集云失臥極也經作瞪。

　　沮壞

　　才與反三蒼沮漸也敗壞也經文多作俎側呂反貯醢器也一曰置肉根也俎非此義。

　　第四卷

　　深邃

　　古文㥞同私醉反說文邃深遠也。

　　乳養

　　而注反說文人及鳥生子曰乳廣疋乳生也。

　　嬰兒

　　於盈反三蒼女曰嬰男曰兒𥼶名云人始生曰嬰兒[(凵@又)/月]前曰嬰抱之嬰前而乳養之故謂嬰兒也。

　　多含

　　字林從玉作琀諸書從口作唅同胡紺反穀梁傳曰具玉曰唅謂資人含與也今取其義。

　　夭壽

　　於矯反說文夭屈也廣疋夭拔也夭折也字從夭象形不申也不盡天年謂之夭取此義也。

　　甘嗜

　　古藍反廣疋甘樂也嗜亦貪也甘嗜無猒也。

　　豪𨤲

　　字體作𣮖力之反說文強曲毛也毫葂毫也十毫曰𣮖。

　　皮革

　　古核反皮去毛曰革謂變更之故為皮革字也。

　　被服

　　皮寄反謂被帶也經文有作披疋皮反披散也披張也。

　　伺鼠

　　滑慈先吏二反字林伺𠋫也察也。

　　星宿

　　思育反𥼶名云宿宿也言星各止住其所也。

　　種植

　　時軄反植謂根生之属也。

　　蠱道

　　功戶反聲類戈堵反蠱䖝病物害人也說文蠱腹中䖝也謂行䖝毒也。

　　摴蒲

　　𠡠於他奴二反謂収擲也愽物志云老子作之用卜今人擲之為戲。

　　滋𦽦

　　古文孖稵二形同子夷反下无願反左傳無使滋𦽦服𧆛曰滋益也𦽦延也謂無使其𢙣益延長也經文作澷謨喚反方言澷敗也澷非經義。

　　淤泥

　　於據反字林淤澱滓也今謂水中泥為淤是也。

　　素在

　　蘓故反方言素本也素空也謂空虛也。

　　歷𥢶

　　空外反字書麤穅也通俗文米皮曰𥢶。

　　陶家

　　又作匋字林大牢反案西域無[宋-木+羔]但露燒之耳史記陶瓦器也蒼頡篇陶作瓦家也舜始為陶諸書亦借音為姚。

　　林微

　　梵言藍軬𡰱此云塩即上古守園婢名也因以名園軬音扶晚反。

　　天祠

　　似茲反尒疋祠祭也公羊傳曰春祭曰祠謂物始生思親継嗣食也。

　　子璫

　　都堂反𥼶名云穿耳施珠曰璫本出西戎也。

　　角力

　　古文[冓*斤]同古卓反禮記習射御角力廣疋角量也高誘注呂氏春秋云角試心月令角升角說文升斛也並單作角經文作捔古文粗字音在古反漢書班固敘傳云捔舉軄寮韋昭音義曰捔略也周禮注音亦粗捔非此用。

　　木槍

　　千羊反說文槍距也三蒼木兩耑𨦣曰槍經文作鏘三蒼鏘鈴聲也鏘非正體耑音端。

　　愽弈

　　古文[筷-夬+尃]方言愽或謂之棊弈餘石反方言自関而東齊魯之間皆謂圍棊為弈。

　　燈鑪

　　字又作爐同力胡反火所居也謂凡盛火之器曰爐。

　　第五卷

　　卷縮

　　奇員反聲類亦觠字詩云有卷者阿傳曰卷曲也。

　　傅以

　　方務反漢書皆傅脂粉傅附也謂塗附之也方言凡飲藥傅藥而毒刺皆是也經文作拊敷主反拊拍也拊非字體。

　　煗氣

　　乃短反說文𤌢溫也字從火䎡聲。

　　清夷

　　羊脂反說文夷平也字從大。

　　聲㽄

　　又作𤺊同蘓奚反埤蒼㽄聲散也經文作嘶悲聲也嘶噎也嘶非此義。

　　蜱麻

　　字冝作𦳈萞二形案三蒼布迷反草名也呂靜韻集云𦳈麻其生似樹者也經文作蜱音脾。

　　日暴

　　蒲穀反暴曬也說文暴晞乾也字從日從出從卝米亦字意也卝又作拜音巨共反拱手也。

　　振爆

　　方孝補角普剝三反聲類爆燌起也謂皮散起也。

　　泛長

　　又作汎同疋劒反說文泛浮也又駃疾也。

　　莖幹

　　工旦反枝主也廣疋幹本也三蒼枝幹也。

　　門閫

　　又作梱同苦本反三蒼閫門限也。

　　三跳

　　他予達澆二反謂懸擲也。

　　穀𧂐

　　子賜反埤蒼𧂐積也。

　　第六卷

　　侵嬈

　　乃了反郭璞云嬈弄也擾也謂嬈擾戲弄也。

　　妬憋

　　古文嫳同脾滅反方言憋𢙣也郭璞云急性也。

　　稗子

　　蒲懈反草之似穀者也。

　　讎隙

　　古文𡭴同丘逆反隙舋也說文壁際孔也廣雅隙裂也字從以從白上下小經文作鄀地名也聲類云鄀鄉在河內鄀非經𣅀。

　　儲君

　　直於反儲備也蔡邕勸學云儲副君也。

　　篡居

　　又患反說文強而奪取曰篡尓疋篡取也盜任曰篡字從算從厶音私[(色-巴+((巨-匚)@一))*式]君之法理無外聲故從厶也算音蘇𡖉反。

　　弱冠

　　古玩反禮云男子二十冠而字成人之道也案男子年二十加衣服始著冠為冠𥼶名云二十曰弱冠言雖成人而冠體尚弱也。

　　躃地

　　脾伇反謂躃倒也。

　　什物

　　時立反三蒼什十也什聚也雜也亦會數之名也謂資生之物也今人言家產器物猶云什物物即器也江南名什物此土名五行史記舜作什器於壽丘漢書貧民賜田宅什器並是也。

　　隄塘

　　古文䧑同都奚反下徒郎反說文隄塘也尒疋隄謂之梁李巡曰隄防也障也漢書無隄之輿韋昭曰積土為封限也。

　　穿决

　　周易藩决不羸王弼徐邈等音皆穴說文胡玦反下流也又音古宂反廣疋穿也謂穿破也。

　　淋漏

　　力金反三蒼淋漉水下也。

　　耘除

　　禹軍反除草也經文作芸字與蒷同草名也似苜蓿月令仲冬芸始生是也芸非經𣅀。

　　裁有

　　在灾反裁僅也劣也不久也廣疋纔暫也三蒼纔微見也鄭玄注禮記周礼作裁東觀漢記及諸史賈逵注國語並作裁漢書作纔隨作無定體。

　　衒賣

　　古文眩𧗳二形同胡麵公縣二反說文行且賣也廣疋𧗳詃也。

　　第七卷

　　娉妻

　　今作聘同疋勁反問婚也說文聘訪尓疋聘問也。

　　釜鍑

　　方目甫救二反方言鍑或謂之鬲郭璞曰鍑釜属也說文鍑如釜而大口三蒼鍑小釜也。

　　散香

　　蘓誕反說文散雜也謂散雜碎香者也。

　　憒𡗚

　　公對反說文憒乱也丙女孝反𡗚猥也經文作閙俗字也。

　　治壓

　　於甲反廣疋壓鎮也經文多作押非體也。

　　革屣

　　古文𩌦𩎉二形同所綺所解二反。

　　大致

　　徵吏反致至也說文送詣曰致三蒼致到也又與也。

　　常翹

　　祇遙反廣疋翹舉也郭璞曰翹謂懸危也。

　　為屐

　　巨逆反說文履属也屐有草有帛者非止木也。

　　療治

　　力照反止病日療謂治病也。

　　樂味

　　閭咢反蒼頡篇樂喜也。

　　木筩

　　徒東反三蒼筩竹管也說文筩断竹也方言著筩也郭璞曰謂盛匕箸也經文作筒說文徒棟反謂無底蕭也今亦為筩字。

　　钁𣃆

　　古文[畫*凡]同竹角反𣃆削也說文𣃆斫也。

　　霸王

　　今作𧟶同補駕反國語晉猶霸賈逵曰霸猶把也言把持諸侯之㩲也諸侯把王事臣道也故字從月䨣聲䨣音疋各也。

　　步屋

　　纂文云吳人以步屋名乘闔方言尺蠖又名步屈是也闔古合反。

　　第八卷

　　治目

　　莫鹿莫六二反說文人眼也象形目視也亦見也。

　　造詣

　　七到反說文造就也廣疋造詣也。

　　金椑

　　案荀揩誥幼文字冝作篦音方奚反經文多作椑假借耳。

　　鵝鴈

　　五諫反尒疋舒鴈鵝孫炎曰鵝一名舒鴈方言云江東呼為鴚鵝也鴚音加。

　　仿佛

　　古文作眆䀟聲類作髣髴同芳徃反下芳味反謂相似見不諦也。

　　大舶

　　音白埤蒼舶大舩也大者長二十丈載六七百人者是也。

　　愞弱

　　三蒼奴課反懦亦弱也。

　　䆿言

　　牛世反通俗文夢語謂之䆿說文眠言也聲類不覺妄言也經文多作讇案諸字書字與諂同侫言也今多以是鹽以占二反此或俗語假借耳未詳何證。

　　樘觸

　　音隱紂庚反說文樘柱也何承大繤文云樘觸也又作敝敲二形也經文多作棠徒當反三蒼棠杜梨也尒疋杜甘棠是也棠非此義。

　　文字品

　　字者文字之揔名梵云𢙣𠛴羅譯言無異流轉或言無盡無盡是字字在紙墨可得不滅借此不滅以譬常住凡有四十七字為一切字本其十四字如言三十三字如是合之以成諸字即名滿字滿者善義以譬常住半者𢙣義以譬煩𢙉雖因半字根本得成滿字乃是正字凡夫無始皆由無明得成常住乃是真實故字之為義可以譬道大涅[臊-品+巳]經其義如此案西域悉曇章本是婆羅賀磨天所作自古迄今更無異書但點畫之閒微有不同耳悉曇此云成就論中悉檀者亦悉曇也以隨別義轉音名為悉檀婆羅賀磨天者此云淨天舊言梵天訛略也。

　　字音十四字

　　𧙑(烏可反)阿壹伊塢(烏古反)烏理(重)𨤲(力之反)黳(烏奚反)藹汗(烏故反)奧

　　此十四字以為音一一聲中皆兩兩字同長短為異皆前聲短後聲長。

　　菴𢙣

　　此二字是前𢙣阿兩字之餘音若不餘音則不盡一切字故復取二字以窮文字。

　　比聲二十五字

　　迦呿伽𠷐(其柯反)俄(魚賀反)

　　舌根聲(凡五字中第四字與第三字同而輕重微異)

　　遮(重)車闍膳(時柯反)若(耳賀反)

　　舌齒聲

　　吒(重)咃(丑加反)荼組(佇賈反)拏

　　上咢聲

　　多他陁䭾(徒柯反)那(奴賀反)

　　舌頭聲

　　波頗婆婆(去)摩(莫个反)

　　脣吻聲

　　虵(重)羅(盧舸反)羅(李舸反)縛奢沙娑呵

　　此八字超聲。

　　金磺

　　古文[石*丱]字書作礦同孤猛反說文礦銅䥫璞也經文作丱周禮丱人掌金玉之地劉昌宗侯猛反又音口猛反注云丱之言礦金玉未成器曰丱兩義大同仍以初體為正。

　　月蝕

　　神軄反周易云月盈即蝕𥼶名云日月虧曰蝕稍稍侵虧如䖝食草木葉也漢書云日月薄蝕韋昭曰氣徃迫之曰薄虧毀日蝕也。

　　彗星

　　蘓醉反字林囚芮反𥼶名云彗星星光稍稍似彗也尒疋彗星攙搶孫炎曰妖星也四曰彗郭璞曰亦謂之孛𥼶名云言其孛孛然似掃彗也攙音叉銜反槍叉行反。

　　第九卷

　　廝下

　　又作㒋同思移反廣疋廝謂命使也字書廝伇也謂賤伇者也漢書廝與之卒張晏曰廝微也韋昭曰析薪曰廝炊烹曰養。

　　怖遽

　　渠庶反廣疋遽畏懼也疾急也經文有作懅書史所無唯郭璞注尒疋𥼶言中淩懅也作此字二形通用。

　　咄善

　　字林丁兀反說文咄相謂也字書咄叱也。

　　密緻

　　又作𮉙同馳致反緻亦密也。

　　欝烝

　　於物反尒疋欝氣也李巡曰欝盛氣也烝之勝反說文烝火氣上行也。

　　乳哺

　　薄路反哺含食也謂口中嚼食也經文作餔字與晡同補胡反謂申時食也。

　　創皰

　　古文戧刃二形同楚良反說文創傷也經文作瘡近字耳又音楚悢反創始也非今所取皰又作靤同輔孝反說文皰面生氣也經文作疱猶俗字耳。

　　㿃下

　　又作䐭字林同竹世反㿃赤利也閞中多音滯三蒼㿃下病也𥼶名云下重而赤白曰㿃言厲䐭而難差也經文作蜇字與蛆同知列反䖝螫也又作哲也又作哲了也智也二形並非經𣅀。

　　著後

　　中恕反著之言𠁅也廣疋著補也亦立也。

　　第十卷

　　祠祀

　　徐理反祭無已也謂年常祭祀潔敬無已也尒疋祭祀也舍人曰祀地祭也礼記王者為群姓立七祀諸侯五祀大夫三祀士二祀庶人一祀或竈鄭玄曰此大神所祈大事者小神居民間伺小過作譴告者也。

　　輕躁

　　又作趮同子到反周易震為躁躁猶動也躁擾也論語曰言未及之而言謂之躁鄭玄曰謂不安靜也。

　　口爽

　　所兩反爽敗也楚人名美敗曰爽。

　　肴饌

　　又作䉵同士眷反說文饌具飲食也。

　　悵怏

　　於亮反說文怏心不服也蒼頡篇怏懟也。

　　唐捐

　　徒郎以專反案唐徒也徒空也說文捐弃也。

　　怡恱

　　古文[(〡*臣*巳)/女]同弋之反尒疋怡樂也方言怡喜也說文怡和也。

　　姝大

　　充朱反說文姝好也色美也方言趙魏燕代之閒謂好為姝。

　　[瑰/衣]異

　　又作傀同古回反傀美也方言傀盛也說文傀偉也偉奇也廣疋傀偉奇玩也。

　　溉灌

　　哥賚反說文溉灌也謂灌注也。

　　診之

　　說文之忍反診視之也三蒼診𠋫也聲類診驗也。

　　恕己

　　尸預反蒼頡篇恕如也聲類以心度物曰恕。

　　綜習

　　子宋反三蒼綜理継也謂機縷持絲文者屈繩制經令得開合也。

　　羸瘠

　　古文𤹠𤶬[目*脊]三形同才亦反說文膌瘦也。

　　第十一卷

　　習習

　　經文從疒作㿇書无此字近人加之耳。

　　噦噎

　　於越反說文噦氣悟也通俗文氣逆曰噦。

　　痲[痲/心]

　　力金反聲類痲小便數痲也經文作淋說文水沃也廣疋淋漬也淋非此用。

　　懟恨

　　古文譵字林同丈淚反尒疋懟怨也。

　　欠㰦

　　又作呿同丘庶反通俗文張口運氣謂之欠㰦。

　　不御

　　魚據反御侍也進也廣疋御使也。

　　蟠龍

　　蒲寒反方言未昇天龍謂之蟠龍廣疋蟠曲也蟠委也經文有作[臊-品+巳]古字通用也。

　　劈裂

　　疋狄反說文劈破也廣疋劈裂也亦中分也。

　　麒麟

　　渠之理真反公羊傳麟仁獸也說文𪊽身牛尾一角角頭有宍經文作騏說文馬文如綦文驎力振反尒疋白馬黑脣曰驎二形並非字義。

　　僧坊

　　甫房反字林坊別屋也。

　　脫能

　　吐活他外二反廣疋脫可也脫尓也謂不定之辝也。

　　坐肆

　　相利反肆陳也陳物𠁅也肆列也謂列其貨賄於市也。

　　氍毹

　　渠俱反下山于反通俗文織毛蓐曰𣰠毹細者謂之毾㲪經文作氀力于反氀毾也氀非字體。

　　毾㲪

　　他盍反𥼶名云施之大牀前小榻下所以登上牀者因以為名焉。

　　䩸衣

　　三蒼而用反說文䩸鞌毳飾也或作㲨而容反謂古貝垂毛也或作毦人志反廣疋㲥毦𦋺也織毛日𦋺三形通取於義無失經文作茸而容反說文茸草茸也茸非此義。

　　[這-言+(妻-女+人)]子

　　姉葉反案字詁古文[這-言+(妻-女+人)]今作接謂接木之子也經律中[這-言+(妻-女+人)]種子是也大威德經中作接子故南經本皆作接字但舊譯本中接多作[這-言+(妻-女+人)]如上文中節頭相[這-言+(妻-女+人)]是也字體從又從止巾聲經文從聿作聿非體也又音才妾反說文云[這-言+(妻-女+人)]疾也非今所取今有經本改作[蓮-車+(妻-女+人)]子音都計反取尒疋棗李曰[蓮-車+(妻-女+人)]之削𤓰者[蓮-車+(妻-女+人)]之為證此乃並是治擇之名非言種也故鄭玄注禮云[蓮-車+(妻-女+人)]謂撗去其[蓮-車+(妻-女+人)]也又撿諸經中並无[蓮-車+(妻-女+人)]種冝從初讀為正。

　　[舟-(白-日)]枕

　　案天笁無木枕皆以赤皮疊布為枕貯以兜羅綿及毛枕而且倚[舟-(白-日)]言其赤色也。

　　六愽

　　說文𡱈戲六箸十二棊也古者烏曹作愽方言愽或謂之棊或謂之曲道吴楚之閒或謂之箭或謂之愽愽亦箸名也。

　　拍毱

　　古文𥷥今作鞠字林巨六反郭璞三蒼云毛丸可蹋戲者曰鞠蹋鞠兵勢也所以陳武士簡才力也劉向別錄曰蹵鞠也新書二十五篇傳云黃帝所作云或起戰國時託云黃帝也。

　　擲石

　　案漢書甘延壽投石拔距張晏注云飛石重十二斤為機發行三百步延壽有力能以手投之也。

　　卜筮

　　時世反禮記龜為卜蓍為筮卜筮者所以决嫌疑定猶豫故疑即筮之字體從竹從巫筮者揲蓍取卦折竹為㕛故字從竹也揲音食列余列二反。

　　遍耳

　　經文有作身字恐傳寫誤也。

　　第十二卷

　　腦胲

　　依字說文古才反足大指也恐非今用案字義冝作解音胡賣反謂腦解也案無上依經解三十二相中二如来頂骨無解是也諸經中作頂骨堅實同一義也或古字耳。

　　腨骨

　　或作𨄔同時兖反說文腨腓膓也字從肉耑聲。

　　柱髀

　　古文䠋同蒲米反北人行此音又必尓反江南行此音𥼶名髀卑也在下稱也經文作跓䏶二形此並俗字非其體也。

　　髖骨

　　或作臗同口丸反埤蒼臗尻也說文髖髀上也。

　　頷骨

　　胡感反方言頷頜也郭璞云頷車也南楚之外謂之頷秦晉謂之頷[(阜-十+止)*頁]也今亦通語耳𥼶名云正名輔車言其骨強所以輔持口也左傳云輔車相依。

　　姿態

　　古文㑷字林同他代反意姿也謂能度人情㒵也。

　　視𪱠

　　列子作瞬通俗文作眴同尸閏反說文瞚目開閇數搖也服𧆛云目動曰眴也。

　　因的

　　古文㢩說文作的同都狄反的明也詩云彼發有的傳曰的射質也謂的然明見也今射𡊤中珠子是也。

　　箭中

　　知仲反礼記射中即得為諸侯不中不得為諸侯是也。

　　撾打

　　又作𥬸同竹𤓰反撾撻也字體從木過聲。

　　楚撻

　　楚一名荊也撻古文𪯎同他達反箠也廣疋撻擊也。

　　欬逆

　　枯戴反說文欬逆氣也字林欬瘶也經文多作咳胡来反咳謂嬰兒也咳非今用。

　　𦫿白

　　五盖反尒疋𦫿𣲙臺言其色似𦫿也。

　　𧹞然

　　奴盞反方言𧹞愧也小尒疋云面愧曰𧹞說文𧹞面慙赤也。

　　背僂

　　力矩反廣疋云僂曲也通俗文曲脊謂之傴僂經文有作瘻音陋病也瘻非字義。

　　挑其

　　他堯反說文挑抉也以手抉挑出物也。

　　螺王

　　古文蠃同力戈反螺𧉻也經文作䗍力西力底二反借音耳。

　　發撤

　　除列反撤去也撤壞撤除也。

　　敷在

　　古文旉同疋于反敷遍也小尒疋頒賦敷布也。

　　開剖

　　普厚反剖猶破也蒼頡篇剖析也說文剖判也。

　　𨱞尾

　　古文[肆-聿+矛]同莫高反說文𨱞髮也謂毛中之𨱞也經文有作騣子公反。

　　聦叡

　　古文睿籀文作壡同夷歲反說文睿深明也通也廣疋睿智也字從敁取其穿也目取明也從谷省取響應不窮也敁音在安反。

　　撓大

　　許高反說文撓擾也經文作㧌俗字也。

　　徃討

　　古文䚯同恥老反漢書音義曰討除也禮記注云討誅也。

　　第十三卷

　　耽湎

　　古文媅妉二形諸書作酖沈二形同都含反說文媅樂也國語耽嗜也湎古文䤄同亡善反說文湎沈於酒也謂酒樂也。

　　瘜肉

　　方言作𦞜同思力反說文奇肉也三蒼𢙣肉也。

　　䖝䏣

　　字林千余反通俗文肉中䖝謂之䏣三蒼䏣蠅乳肉中也經文作蛆子余反蝍蛆又作疽久癕也二形非此義。

　　創痍

　　羊之反三蒼痍傷也通俗文體創曰痍頭創曰瘍左傳曰生瘍於頭。

　　欝特

　　梵云欝特迦此水之一異名也特音徒得反。

　　第十四卷

　　矬人

　　才戈反廣疋矬短也通俗文侏𪝥曰短經文作痤說文痤小腫也痤非經義。

　　生涎

　　諸書作㳄㵪[沎-匕+品]三形同詳延反字林慕欲口液三蒼作涎小兒唾也。

　　因燧

　　正字作鐆同辝醉反火母也論語鑽燧改火孔安國注一年之中鑽火各異木是也世本曰造火者燧人因以為名。

　　因鑽

　　子丸反又音子乱反說文所以用穿物者也。

　　因捊

　　案詔定古文官書抱桴二字同體音扶鳩反謂鼓椎也。

　　道撿

　　居儼反蒼頡篇撿法度也撿亦攝也。

　　頋眄

　　亡見反說文邪視也方言自關西秦晉之閒曰䀎。

　　舩舫

　　甫妄反通俗文連舟曰舫併兩舟也。

　　炎旱

　　于廉反炎熱也尒疋炎炎熏也謂旱氣熏炙人也。

　　薄祜

　　胡右反尒疋祐福也天之福也又云祐厚也謂福厚也。

　　第十五卷

　　儴佉

　　尒羊反又霜傷二音梵言餉佉或云霜佉此譯云貝也亦云珂異名耳。

　　水渧

　　此猶滴字耳音都歷反通俗文霝滴謂之[泳-永+隸]渧音丁計反。

　　趍走

　　且榆反趍疾行也尒疋門外謂之趍是也。

　　性戾

　　字林力訃反乖戾也說文戾曲也字體從犬。

　　敦喻

　　古文惇同都𦘴反尒疋敦勉也謂相勸勉也。

　　豌豆

　　一丸反廣疋豌豆䝀豆也經文作宛又作𧯡一月反二形並非字體。

　　其鏃

　　字林子木反鏃箭鏑也江南言箭鏑也江東言箭足𥼶名云箭本曰足古謂箭足為箭族尒疋金族箭羽是也。

　　覺寤

　　居効反寤覺也蒼頡篇覺而有言曰寤經文作悎文字所无又作悟謂解悟之悟非眠後覺寤也。

　　第十六卷

　　天笁

　　或言身毒或言賢豆皆訛也正言印度印度名月月有十名斯一稱也良以彼土聖賢相継開悟群生照臨如月因以名也一說云賢豆本名因陁羅婆他那此云主𠁅謂天帝也當以天帝所護故世人号之耳。

　　馳騁

　　直知反下丑領反廣疋馳奔也騁走也。

　　私吒

　　古文喥同竹嫁反依字吒噴也服𧆛云痛惜曰咤是也。

　　四衢

　　懼虞反尒疋四達謂之衢郭𤩶曰交道四出也𥼶名云齊魯謂四齒把為懼㩴把地即有四𠁅此道似之因為名焉。

　　為臛

　　呼各反王逸注楚辝云有菜曰羹無菜曰臛也。

　　刵劓

　　如志反下古文㓷同魚器反字林刵断耳也劓刖鼻也尚書云无或㓷刵人是也。

　　蚉㭰

　　今作𠲿又作觜同子累反廣疋㭰口也字書鳥喙也經文作嘴撿諸經史無如也字傅毅七激云嘴埴飲泉作此字音與吮同徐䎡反嘴非字義。

　　憲制

　　欣建反憲法也尒疋憲制法則也廣疋制梵也制亦法度也字從心從四害省聲。

　　熊羆

　　胡弓反說文熊如豕山居冬蟄其掌似人掌名曰蹯羆彼冝反尒疋羆如熊黃白文郭璞曰似熊而長頭似馬有䭷高脚[狂-王+(益-八+十)]憨多力能拔木関西名猳羆蹯音扶袁反憨呼藍反猳音加。

　　唯仰

　　語向反韻集云仰恃也謂取資於人曰仰仰亦望也。

　　編椽

　　卑綿反蒼頡篇織也聲類似繩次物曰編謂取𣗥㓨編椽而臥也。

　　氀毼

　　力于反廣疋氀毼𦋺也粗𦋺也聲類毛布也。

　　茹菜

　　攘舉反廣疋茹食也茹食之也。

　　第十七卷

　　畏省

　　思井反省察也說文省視也。

　　詎有

　　渠據反詎猶何也未也謂未知詞也。

　　第十八卷

　　良祐

　　古文𨳾二形同胡救反祐者助也天之所助者也。

　　撓濁

　　乃飽乃挍二反說文撓擾也又曰撓乱也。

　　第十九卷

　　无𦍬

　　古胡反尒疋𦍬罪也禮義之罪也。

　　流惻

　　聲類作𢝔同楚力反廣疋惻悲也說文惻痛也謂惻然心中痛也。

　　𦙁子

　　又作[病-丙+互]同竹尸反母名也。

　　髡樹

　　口昆反廣疋髠截也字體從髟兀聲左傳使人髠之。

　　深穽

　　古文阱汬二形同慈性反廣疋穽坑也說文大陷也三蒼穽謂穽地為塹所以張禽獸者也。

　　潤漬

　　在賜反說文漬漚也謂水浸潤物也。

　　怨讎

　　視周反讎憎𢙣也讎對也尒疋𬽦讎疋也怨之疋也怨偶曰讎。

　　在弶

　　渠向反字書施𦊰於道謂之弶其形似弓經文作摾俗字也。

　　而[(又/木)*式]

　　今作試同尸至反左傳自虐其君曰弒周易臣[(又/木)*式]君子弒父非一朝一夕其所由来漸也𥼶名云下煞上曰[(又/木)*式][(又/木)*式]伺也伺閒而後得其便也。

　　婬慝

　　以針反說文婬私逸也小尒疋男女不以禮交曰婬下他則反禮記世乱即禮慝鄭玄曰慝穢也詩云死失靡慝傳曰慝邪也。

　　邠坘

　　鄙旻反坘古文𡊒同直飢反梵言也正云阿那他𢷤荼陁阿那他此云無依亦名孤獨𢷤荼他此云團施言此長者好施貧獨因以名焉本名湏達多。

　　判合

　　古文胖又作牉同普旦反說文胖半體也周禮媒氏掌万民之判鄭玄曰判半也得偶而合曰判喪服云夫妻判合是也經文有作泮氷𥼶也泮非此義。

　　鄙悼

　　補美反鄙恥也陋也悼徒到反悼傷也方言秦晉謂傷為悼悼亦哀也。

　　甲冑

　　除救反說文冑兜鍪也字從月由聲。

　　閒閒

　　上居莧反閒隔也尒疋閒代也謂錯相代也閒乱也下古閑反閑猶𠁅所也閒中也。

　　第二十卷

　　奎星

　　口携反尒疋降婁奎婁也李巡曰降婁白虎宿也經文有作金星太白星也冝從字讀。

　　圊廁

　　字林七情反廣疋圊圂庰廁也皆廁之別名也𥼶名云或曰清言至穢之𠁅冝修治使潔清也或曰圂言溷濁也。

　　罪戾

　　力計反尒疋戾罪也漢書有功無其意曰戾有其功有意曰罪戾定也。

　　逆津

　　子隣反論語云子路問津焉鄭玄曰津濟渡之𠁅也。

　　坐此

　　慈臥反案坐罪也謂相緣罪也蒼頡篇坐𦍬也塩䥫論曰什伍相連親戚相坐若引根本而及華𦰧傷小指而累四體是也。

　　第二十一卷

　　讖記

　　楚蔭反說文讖驗也謂占後有効驗也𥼶名讖纖也其義纖微而効驗也。

　　不登

　　都恒反登升也周禮以歲時登鄭玄曰登成也漢書云再登曰平。

　　第二十二卷

　　恃怙

　　胡古反尒疋怙恃也韓詩云無父何怙怙頼也無母何恃恃負也。

　　儭身

　　且若叉覲二反儭至也近也。

　　坌之

　　蒲䪺反通俗文𡋯土曰坌說文坌塵也。

　　迴復

　　三蒼作洄水轉也宣帝紀作澓迴水也深也。

　　船筏

　　扶月反桴編竹木也大者曰筏小者曰桴音疋于反江南名𥱼音父佳反經文從木作栰非體也。

　　第二十三卷

　　連綴

　　張衛反亦連也說文綴合著也。

　　難兾

　　又作覬同居致反兾望也說文覬幸也。

　　餧𩚅

　　石經今作食同囚恣反聲類𩚅哺也說文𩚅糧也從人仰食也謂以食供設與人也故字從食從人意也經文作飼俗字也。

　　瓨器

　　下江反說文似甖長頸受十升也。

　　手抱

　　說文作捊捊或作抱同步交反捊引取也通俗文作掊音蒲交反手把曰掊。

　　駃河

　　三蒼古文使字或作[馬*吏]同山吏反蒼頡篇駛疾也字從史經文從夬作駃古宂反駃騠駿馬也列女傳曰生三日超其母也駃非字義夬音古快反。

　　迦迦羅

　　脚佉反是鳥聲也迦迦此云烏。

　　究究羅

　　居求反此是鷄聲也鳩鳩吒此云鷄。

　　呾呾羅

　　都達反此是雉聲也或言䳺鶉依梵音帝栗反。

　　第二十四卷

　　怡懌

　　音以之反怡懌樂也郭璞曰怡心之樂也懌意解之樂也。

　　庭燎

　　力炤反周禮供墳燭庭燎鄭玄曰墳大也樹於門外曰大燭於內曰庭燎。

　　第二十六卷

　　逐塊

　　古文凷同苦對反結土也土塊也。

　　黐膠

　　𠡠支反廣疋黐黏也字書木膠也謂黏物者也。

　　溫故

　　烏昆反論語溫故而知新何晏曰溫尋也禮記鄭玄注云後時習之溫經文作慍於問反慍恚也怨也恨也慍非字義。

　　第二十七卷

　　我適

　　尸赤反廣疋祗適也適近也始也。

　　鋒芒

　　古文[禾*(匚@一)]同無方反字林禾秒也謂其刃纖利如芒也。

　　哮吼

　　古文虓同呼交呼挍二反通俗文虎聲謂之哮唬埤蒼哮嚇大怒聲也唬音呼家反。

　　毳衣

　　尺銳反三蒼羊細毛也說文獸細毛也。

　　第二十八卷

　　立拒

　　其呂反此外道瓶圓如瓠無足以三杖交之舉於瓶也諸經中或言執三奇立拒或言三叉立拒皆是也。

　　[酉*(又/手)]𤌢

　　案韻集音古孝反酒酵也謂起麵酒也經文多作醪音勞三蒼說文皆云有滓酒也醪非字體。

　　雲表

　　碑矯反三蒼表外也言此星在雲外也。

　　鑪冶

　　餘者反說文冶銷也三蒼治銷鑠也遭熱即流遇冷即合與氷同意故從氷也。

　　第二十九卷

　　網縵

　　借音莫盤反謂內縵其指閒也。

　　傭滿

　　𠡠龍反尒疋傭均也齊等也經文作𦟛俗字也。

　　粗自

　　在古反粗略也粗麁也。

　　賦給

　　古文[貝*疋]同甫務反說文賦𣫍也廣疋賦稅也方言賦動也謂賦𣫍所以擾動也尒疋賦量也郭璞曰賦稅所以平量也。

　　奩底

　　今作𣫢同力占反蒼頡篇盛鏡器名也謂方底者也。

　　憩駕

　　說文作愒蒼頡篇作[(尸@月)*(乏-之+尢)]同却厲反尒疋憩息也注云憩止之息也。

　　苟能

　　公厚反廣疋苟誠也苟且也韓詩苟得也。

　　婚姻

　　今作昏說文婦嫁也禮云娶婦以昏時入故曰昏尒疋婦之父為昏姻古文[女*開]姻二形今作因說文𦕓家也女之所因故曰因尒疋𦕓之父為姻𦕓音細。

　　第三十卷

　　駿馬

　　子閏反馬之美稱也說文駿馬之才良者也。

　　𣩵𣫍

　　古文殮同力𧰟反衣尸也𥼶名云𣫍者𣫍也藏不復見也小𣫍戶內大𣫍於阼階是也。

　　孚乳

　　通俗文𡖉化日孚音疋付反方言鷄伏𤓲而未孚字林疋于反廣疋孚生也謂子之出於夘也說文𡖉孚也或曰孚伏也謂育養也乳而注反蒼頡篇乳字也養也謂養子也。

　　和液

　　夷石反說文液津潤也廣疋酒滋液也。

　　第三十一卷

　　得衷

　　知冲反左傳楚僻我衷杜預曰衷正也衷中當也尚書衷善也蒼頡篇別內外之辝也經文作中平也隨作无在。

　　遺燼

　　正字作㶳同似進反說文火之餘木也。

　　菅草

　　古顏反尒疋菅茅属也詩傳曰白華野菅也經文作葌字書與簡字同葌蘭也說文葌香草也葌非此用。

　　甘鍋

　　字體作所用古和反方言秦云上釜也字體從鬲𡕒聲今皆作鍋。

　　撓攪

　　古夘反說文攪乱也詩云祇攪我心是也。

　　嘲調

　　正字作啁同竹包反下徒予反蒼頡篇云啁調也調相調戲也經文有作讛相承音藝未詳何出或作譺五戒反字林欺調也亦大調曰譺也。

　　賈客

　　公戶反周禮商賈鄭玄曰行曰啇𠁅曰賈白虎通曰賈之言固也固其物待民来以求其利者也又音古疋反。

　　刖足

　　古文跀[跳-兆+几]二形同五刮魚厥二反刖断足也周改[骨*(實-毌+尸)]作刖廣疋刖色也謂断足即色也[骨*(實-毌+尸)]音扶忍反色音慈恱反。

　　盲瞽

　　公戶反無目謂之瞽𥼶名云瞽目眠眠然目平合如鼓皮也。

　　第三十二卷

　　如駝食蜜

　　徒多反馲駝也蜜㓨蜜也。

　　羅毦

　　仁志反通俗文毛飾曰毦矟上垂毛亦曰毦。

　　絍婆

　　古文䋕同女林如深二反樹名也𦰧苦可煑為飲治頭痛也如此閒苦楝樹也言此䖝甘之耳棟音力見反。

　　瑕疵

　　古文𤶬字林才雌反說文疵病也。

　　礠石

　　徂茲反埤蒼礠石也謂召䥫者也。

　　灌綆

　　或作觀同古乱反汲器也綆格杏反說文汲井繩也方言韓魏閒謂之綆。

　　𦊱礙

　　又作罫同胡卦反字書網礙也。

　　蘆菔

　　字林力何反下蒲北反似菘紫花者謂之蘆菔。

　　第三十三卷

　　粟𢇲

　　字體作穈𪎭二形同亡皮反禾稔也關西謂之𢇲兾州謂之穄。

　　綫㙛

　　字體作甎同脂緣反又音舩毛詩載弄之凡注云紡專也詩中作專此由古字通用耳。

　　剜身

　　烏官反字林剜[利-禾+(ㄙ/月)]也[利-禾+(ㄙ/月)]音一玄反[利-禾+(ㄙ/月)]挑也。

　　明[穀-(一/禾)+(夕*ㄗ)]

　　字書作殼同口角反吴會閒音口角反𡖉外堅也案凡物皮皆曰殼是也。

　　婬佚

　　今作妷同與一反佚樂也蒼頡篇佚惕也惕音蕩。

　　第三十六卷

　　巴吒

　　百麻反案阿含經此長者因國為名也經文作把比雅反亦是梵音訛轉耳。

　　坘弥

　　三蒼音仾下音迷律中坘弥皆作迷字應言帝弥祗羅謂大身魚也其類有四種此第四㝡小者也法炬經中仾迷冝羅即第三魚也皆次第㸦相吞噉也。

　　䱜魚

　　且各反𦵮珝異物志云鐇䱜有撗骨在鼻前狀如斧斤江東呼斧斤為錯故謂之鐇錯也此類有二十種各異名如鋸䱜等齒利如鋸即名鋸錯也鐇音府煩反珝音虛矩反。

　　惋手

　　烏喚反謂驚異也未詳何義立名也。

　　刁長

　　都堯反人姓也或可因事立名耳。

　　行般

　　乎庚反此人利根無待勤行自能得滅成實論中不行滅人是也。

　　第三十七卷

　　霑汙

　　致廉反霑𣽈也三蒼霑濆也。

　　魍魎

　　說文[虫*(网-(ㄨ*ㄨ)+又)]蜽從䖝字書從鬼同上亡強反下力掌反通俗文木石恠謂之魍魎言木石之精也淮南說狀如三歲小兒赤黑色赤目赤爪長耳美髮也。

　　第三十八卷

　　煒爗

　　上于匪反下為獵反方言煒爗盛㒵也三蒼光華也。

　　虎兕

　　又作[凹/并]同徐里反尓疋兕似牛郭璞曰一角青色重千斤。

　　摶食

　　徒官反說文摶圜也三蒼摶飯也經文作揣丁果初委二反揣量也揣非字義。

　　法厲

　　古文礪同力制反磨石也砥細於礪皆可以磨刀刃也。

　　麁獷

　　古猛反獷強也說文獷大不可附也經文作穬穀芒也穬非字體。

　　[山/虫]笑

　　充之反蒼頡篇[山/虫]輕侮也笑私妙反字林笑喜也字從竹從犬聲竹為樂器君子樂然後笑。

　　鉋湏

　　蒲交反案鉋文字所无冝作抱又作棓。

　　齚齧

　　古文齰又作咋同士白反通俗文䶧啖曰齚。

　　第三十九卷

　　禰瞿

　　又作你同女履反禰猶汝也謂尓汝如来姓氏也。

　　榛木

　　仕巾反廣疋云木藂生曰榛草藂生曰薄也。

　　第四十卷

　　車輿

　　與諸反說文車輿也亦揔稱車曰輿一曰車無輪曰輿。

　　鉤餌

　　正字作𧊗同如志反服𧆛云鉤魚曰餌。

　　欶乳

　　又作嗽同所角反三蒼云欶吮也通俗文含吸曰嗽經文作𡂡此俗字也。

　　戶𨷲

　　古文鑰同余酌反方言關東謂之鍵關西謂之𨷲文作籥字林書僮笞也纂文云關西以書篇為籥籥非此義笞赤占反。

　　婆嵐

　　力含反案諸字部無如字唯應[王*(皮-(〡/又)+(王/匆))]詩云嵐山寒折骨作此字。

　　頼締

　　徒計反依字說文締結不解也。

一切經音義卷第二


中華大藏經（中華書局版）第 56 冊 No. 1163 一切經音義


一切經音義卷第三　　　　　納

　　翻經沙門玄應撰摩訶般若波羅蜜經放光般若經光讚般若經道行般若經小品般若經明度無極經長安品勝天王般若經仁王般若經金剛般若經

　　摩訶般若波羅蜜經

　　第一卷

　　婆伽婆

　　舊云有大功德至聖之名也正言薄伽梵薄伽此譯云德梵此言成就義眾德成滿名薄伽梵又此一名捴攝眾德餘即不尒故諸經首皆置此名。

　　那伽

　　此譯云龍或云象言其大力故以喻焉。

　　三昧

　　莫盖反此云等持等者正也正持心也持謂持諸功德也。

　　希望

　　說文作睎同虛衣反睎望也海岱之閒謂睎廣雅睎視也下無方反說文出望在外望其還也字從望省聲若音無放反說文月滿與日相望也字從月但此二字音體人多不辯故此兩𥼶。

　　心行

　　下庚反謂遊履也光讚經云所趣所行大論云問云何悉知眾生心行荅菩薩知眾生心種種法中𠁅𠁅行即維摩經云善知眾生徃来所趣及心所行其義一也今有讀為下孟反誤也。

　　罣礙

　　又作罫同胡卦反字書網礙也礙止也。

　　剌那

　　盧割反光讚經作羅鄰那竭菩薩譯云寶積舊維摩經漢言寶事放光經作寶来案梵本云曷剌怛那揭婆此云寶臺或云寶藏皆一義也經文有作𦋺居例反非也。

　　滿予

　　音餘與二音三蒼解詁云此與字梵言經中或作滿濡或作文殊師利或言曼殊尸利皆訛也或言敬首舊維摩經漢言濡首皆義譯也正言曼殊室利此云妙吉祥經中有作漙首案漙此古文普字疑譺也應作漙音而朱反但字形相濫人多惑耳。

　　繫念

　　古文繫継二形今作係同古帝反說文係結束亦連綴不絕也。

　　兩腨

　　又作𨄔同時䎡反說文脛腨也腨腸也經文踹丁管反蹀足也踹非此用。

　　兩髀

　　古文䠋同蒲米反說文股外也。

　　內髻

　　古帝反梵言嗢瑟𡰱沙此云髻經文作結非也。

　　凞怡

　　虛之反下與之反說文[烈-列+(〡*(耜-耒+巳))]怡和恱也方言怡喜也湘潭之閒曰紛怡或云凞怡經文有作嬉同虛之反嬉樂也嬉戲笑也嬉非今用。

　　得愈

　　古文瘉同榆乳反方言差愈也愈病瘳也。

　　恬然

　　徒兼反方言恬靜也安也經文作怡與之反誤也。

　　不嬈

　　字林乃了反三蒼嬈弄也說文嬈擾也謂擾弄也嬈亦𢙉也。

　　繽紛

　　匹仁反下敷云反廣雅繽紛盛㒵也。

　　阿鞞

　　字書陛奚反此譯云不退住第七住也。

　　鳩摩

　　正言究磨羅浮多究磨羅者是彼八歲已上乃至未娶者之捴名舊名童子浮多者舊云真言童真地也經順俗名以童摽八地以上菩薩也或云法王子者別号也。

　　[婁*殳]知

　　山縷反數計也[門@允]其數曰數也。

　　燒時

　　尸照反案燒亦燒也自然為燒以人為燒。

　　第二卷

　　稻茅

　　徒老反下亡包反稻謂有芒穀也經文有作竿[竺-二+(庴-日+(人*人))]音古寒反下諸夜反通俗文荊州出竿蔗或作甘柘一物也。

　　憎𢙣

　　烏故反礼記吾𢙣用吾情𢙣猶憎也詩云𢙣無礼是也。

　　第三卷

　　摩捫

　　莫奔莫本二反捫摸也字林捫撫持也案捫持謂手把執物也故諸經中有作摩捉日月是也。

　　第七卷

　　蒙昧

　　字體作[曚-卄]同莫公反下莫對反易云蒙者[曚-卄]也謂[曚-卄]覆不明廣雅昧者闇也謂闇蔽無知也易云蒙昧幼老謂不成求是也。

　　第八卷

　　循身

　　似遵反循行也亦遍也巡歷也。

　　視占

　　之鹽反占亦𠋫也凡相𠋫謂之占占亦瞻也。

　　鏇師

　　似絹反說文鏇圓鑪也周成難字作擐謂以繩轉軸裁木為器者也經文作旋非體也。

　　胃脬

　　普交反蒼頡解詁脬盛尿者也經文胞補交反胞裏也胞非此用。

　　淚洟

　　(古文𪖦同𠡠計反三蒼鼻液也周易齎咨涕洟自目曰涕經文從弟作涕他礼反涕淚也非今所用)。

　　肪𦙽

　　府房反下先安反廣雅肪珊脂也通俗文在腰曰肪在胃曰𦙽。

　　膖脹

　　普江普絳二反埤蒼肨脹腹滿也肨音普降反。

　　青瘀

　　於豫反說文瘀積血也經文有作淤水中泥也。

　　爴裂

　　字冝作攫同九縛居碧二反說文攫𤓰持也蒼頡篇攫持也淮南子曰鳥窮則愽獸窮則攫也。

　　肋骨

　　力得反(說文脅骨也字從肉經文從革作勒馬頭絡銜者也)。

　　曰㬥

　　蒲卜反小尒足暴曬也說文暴晞乾也。

　　(礙易)

　　(以鼓反易者不難之稱也)。

　　第十二卷

　　如貝

　　補盖反說文海介虫也謂螺貝是也介甲也。

　　(𦙽兜)

　　(先安反即天主也此云正喜二云正知足兜率此云妙足也)。

　　無央

　　於良反(梵言阿僧祇此言無央數央盡也經文作[革*(夾-(人*人)+(前-刖))]於兩反說文頸靻也[革*夬]非此義靻音之列反)。

　　第十三卷

　　邏字

　　(力賀反)。

　　呿字

　　(丘庶反)。

　　哆字

　　(說文殆可反)。

　　[酉*荖]字

　　(才何反)。

　　鞞侈

　　遮羅那上蒲迷昌是反此譯云明行足。

　　迦[佫-口+思]

　　又作[病-丙+(ㄆ/用)][慌-巟+(ㄆ/用)]二形同蒲[戒-廾+天]反此言世間解。

　　適生

　　三蒼古文啇這二形同之尺反適近也始也。

　　乞匂

　　古頼反蒼頡篇匂𠧒行請求也。

　　第十四卷

　　蠱道

　　公戶翼者二反說文蠱腹中䖝也謂行䖝毒也。

　　譴貴

　　去戰反蒼頡篇譴呵也廣雅譴怒也經文有作詰責廣雅詰問也。

　　目瞽

　　公戶反無目謂之瞽𥼶名云瞽目眠眠然目平合如鼓皮也。

　　第十五卷

　　毒螫

　　式亦呼各二反字林䖝行毒也。

　　紅縹

　　匹繞反謂天縹也如帛之青白色也𥼶名云縹淺青色也有碧縹有青縹也。

　　第十九卷

　　不汙

　　於故紆莝二反字林汙穢也字書汙塗也𥼶名云汙洿也如洿泥也。

　　衰耄

　　莫報反礼記八十曰耄注云耄惽忘也亦亂也。

　　第二十卷

　　放牧

　　莫祿亡福二反三蒼牧養也方言牧𩚅也郭璞曰謂牧養牛馬漢書公孫𪫑牧豕然牧者畜養之捴名也。

　　沮壞

　　才與反三蒼沮漸也敗壞也詩云何日漸沮傳曰沮壞也經文作俎側呂反非也內几也亦貯醢器也俎非義也。

　　偃蹇

　　居免紀偃巨偃三反左傳偃蹇驕傲也廣雅偃蹇夭橋也謂自高大㒵也𥼶名偃偃息而臥不執事也蹇跛蹇也病不能作事今託似此也橋音几小經文從人作𠐻誤也。

　　傲慢

　　五到反謂不敬也廣雅傲㑥也謂慢也字從人。

　　(滋味)

　　(古文孖稂二形同子夷反滋溢也潤經文從口作嗞說文嗞嗟也)。

　　揆則

　　渠癸反詩云揆之以日傳曰揆度也謂度量䡄法也。

　　第二十一卷

　　(但三)

　　(從重反必頻但從也從空也)。

　　(助佑)

　　(古文[門@有]佑二形同胡救反祐助也天之所助也)。

　　第二十四卷

　　(有翅)

　　(古文▆▆二形同施致反說文翅翼也)。

　　(被服)

　　(皮寄反被謂被帶也服謂施用也)。

　　第二十五卷

　　唐受

　　徒郎反唐徒也徒空也。

　　淩傷

　　力繒反三蒼淩侵淩也字從水下或作剔今作易同以豉反說文㑥輕也蒼頡篇㑥慢也。

　　虜掠

　　古文作𠧸同力古反下力尚反漢書晉灼曰生得曰虜斬首曰獲掠略取也謂強奪取也。

　　第二十六卷

　　勁夫

　　居盛反說文勁強也字體從力巠聲。

　　恐[怡-台+(皮-(〡/又)+(王/匆))]

　　又作[這-言+(皮-(〡/又)+(王/匆))]同渠庶反[這-言+(皮-(〡/又)+(王/匆))]畏懼也[這-言+(皮-(〡/又)+(王/匆))]亦急也。

　　第二十七卷

　　級其

　　羇立反級階次也左傳首二十三級案師旋斬首一人賜爵一級因名賊首為級。

　　覺已

　　居効反覺寤也謂眠後覺也蒼頡篇覺而有言曰寤經文作寤悎二形俗字也。

　　恃是

　　時止反韓詩無母何恃恃負也恃亦頼也。

　　憒𡗚

　　公對反下女孝反說文憒亂也韻集𡗚猥也猥眾也字從市從人經文從門作閙俗字也。

　　第二十九卷

　　怨讎

　　視由反讎對也尒疋仇讎匹也三蒼怨偶曰讎。

　　第三十卷

　　駕駟

　　相二反說文駟一乘也四馬為駟。

　　溉灌

　　歌賚反說文溉灌也謂灌注也。

　　第三十四卷

　　胞胎

　　補交反說文兒生裹衣者曰胞也。

　　第三十五卷

　　奩底

　　今作[竺-二+(僉*支)]同力占反說文鏡[竺-二+(僉*支)]也謂方底者也。

　　蚊蚋

　　而𨦣反通俗文蜎化為蚊小蚊曰蚋蜎音渠兖反。

　　紺琉

　　古闇反青赤色也𥼶名紺含也謂青而含赤色也。

　　輪埵

　　丁果反小累也今取其義經文從耳從玉作𦖋㻔二形非也。

　　堅著

　　馳略反字書堅謂堅牢著相附著也。

　　委佗

　　又作逶迤同於危反下徒何反廣雅委佗窊邪也窊音烏𤓰反。

　　不橈

　　乃飽反說文撓擾也廣雅撓亂也字從木。

　　第三十六卷

　　毫𣯛

　　又作豪同胡高反下古文𣯛綵二形今作[(〦/米)*毛]同力之反漢書不失毫𤛆孟康注毫菟毫也十毫曰𣯛今皆作𣯛亦由古字通用也然非字體。

　　廬館

　　力居反別舍也𥼶名云寄止曰廬案黃帝為廬以避寒暑春秋去之冬夏居之故云寄止也下古翫反客舍也周礼五十里有館館有委積以待朝聘之客字體從食官聲今亦作舘經文作觀城門雙闕也觀非此義。

　　以樂

　　力各反謂歡恱也下文樂佛及僧以樂眾人音讀皆同此也。

　　第三十九卷

　　從廣

　　又作摐同足容反小尒疋云從長也韓詩傳曰南北曰從東西曰撗是也。

　　街巷

　　古鞋反說文街四通道也。

　　連緜

　　古文聯同力錢反廣疋連續也合也緜亦連也謂相續不断也字從耳耳聯於頰也從絲絲連不絕也。

　　相和

　　胡臥反相譍也詩云唱予和汝周易鳴鸖在渚其子和之是也。

　　適無

　　都歷反謂主適也。

　　玫瑰

　　字林莫迴反下胡魁反石珠也說文石之美好曰玟圓好曰瑰經文作㻁非也。

　　綩綖

　　一遠反下以旃反相傳坐蓐也未詳何語。

　　茵蓐

　　又作鞇同於人反說文車中重席也下而欲反三蒼蓐薦也。

　　幃帶

　　音韋蒼頡篇幃㡘也經文或作惟于追反。

　　惆悵

　　𠡠周反下𠡠亮反說文惆悵失志也亦悲愁也。

　　第四十卷

　　祠天

　　似茲反尒疋祠祭也春祭曰祠祠食也。

　　百乘

　　古文𠓲乘二形同實證反廣疋乘駕也三蒼乘載也周礼四馬為乘其形曰車其數曰乘。

　　橋津

　　子隣反論語子路問津鄭玄曰津謂濟渡之𠁅也。

　　金牒

　　徒頰反簡牒也說文牒礼小品經作金鍱鍱音以涉反。

　　娛樂

　　字詁古文虞今作娛同牛俱反下力各反字林娛亦樂也白虎通曰虞樂言天下之人皆有樂也。

　　有棍

　　孤本反謂轉絃者也今亦名關為棍子。

　　稽㽞

　　古奚反說文稽留止也尒疋留久也。

　　来坌

　　蒲䪺反通俗文𡋯土曰坌說文坌塵也。

　　弥窒

　　丁結反或作富樓那弥多羅𡰱子正言富囉拏梅仾[利/尒]夜富多羅富囉拏此云滿是其名也梅仾[利/尒]夜此云慈是其母姓富多羅者子也兼從母姓為名故此云滿慈子或譯云滿願子一義也與佛同日而生。

　　放光般若經

　　第一卷

　　羅閱

　　以拙反案阿闍世王經云羅閱祗晉言王舍城此應訛也正言羅閱揭梨䤈羅閱義是料理以王代之謂能理料人民也揭梨𨢘此云舍中捴名王舍城在摩伽陁國中城名也。

　　那術

　　經又作述同食聿反或言那由他當中國十万也光讚經云億那術刧是也案佛本行經云一百百千是名俱致此當千万百俱致名阿由多此當千億百阿由多名那由他此當万億此應上筭也。

　　叵我

　　普我反謂搖動不安也經文作𧿽𨁟或作𡶅峨並未見字出𠁅。

　　澹然

　　徒濫反澹安也經文或作憺淡二形音訓並同。

　　沙訶

　　又云娑訶樓陁或云娑婆皆訛也正言索訶此云能忍或言堪忍一言雜會世界。

　　習緒

　　辝呂反緒餘也業也大集經云断習氣緒是也。

　　迦羅越

　　大品經中居士是也。

　　甫當

　　方宇反甫始也當終也言初始發心終竟一切種智也。

　　我曹

　　又作曹同自勞反史記十餘曹偱之如淳曰曹軰也。

　　阿湏倫

　　又作阿湏羅或作阿修羅皆訛也正言阿素洛此譯云阿者無也亦云非素洛云酒亦云天名無酒神亦名非天經中亦名無善神。

　　阿惟

　　三佛此言訛也正言阿毗三佛陁阿毗此譯云現三此云等佛陁此云覺名現等覺長安品經言威至佛大品經云一切法一切種同一義也。

　　六栽

　　作才反經中亦名觸案觸能長養心心數法栽能長養枝𦰧花條其義相似因以名焉。

　　七痛

　　又作痛痒痒音弋掌反經中名受是也謂能領納苦樂故名受也。

　　倚法

　　於蟻反住也說文倚猶依倚也經文作猗非也。

　　薩婆若

　　又言薩芸然或云薩婆若皆訛也云言薩伐若此譯云一切智也。

　　俞旬

　　又作由旬或作由延又作踰闍那皆訛也正言踰繕那此譯云合也應也計合應尓許度量同此方驛邏也案五百弓為一俱盧舍八俱盧舍為一踰繕那即此方三十里也言古者聖王一日所行里數也。

　　珠璣

　　居衣反說文珠之不圓者也字書一曰小珠也。

　　第二卷

　　窓向

　　許亮反詩云塞向墐戶傳曰向北出牖也蒼頡解詁云窓正牖也牖旁窓也所以助明也。

　　第三卷

　　不惋

　　烏喚反字略云惋嘆驚異也。

　　第四卷

　　羇他

　　居猗反𥼶名云羇撿也所以撿持制之也。

　　怛薩

　　阿竭阿羅訶三耶三佛大品經作多他阿伽度阿羅訶三藐三佛陁同一名也此即十号中三号也但猶梵音輕重耳多陁阿伽度此云如来阿羅訶此云應供三藐三佛陁此云正遍知也。

　　薜荔

　　蒲計反下力計反或言卑帝梨或云卑帝梨耶或言閇[利/尒]多或作俾礼多皆訛也正言[璊-王+弓]荔多此譯云祖父鬼舊譯云餓鬼中㝡劣者也[璊-王+弓]音補蔑反俾音卑寐反。

　　邠耨

　　文陁𡰱子邠甫貧反又作分耨或作邠耨文陁弗應云富那曼陁弗多羅此譯云滿嚴飾女子明度經云滿見子。

　　僧那僧涅

　　應云摩訶僧那僧涅陁舊譯云摩訶言大僧那言鎧僧涅言著亦云㽵飾故名著大鎧大品經云大誓㽵嚴是也一云僧那大擔僧涅自誓此皆訛也正言𦙽那訶此云甲𦙽捺陁或云被或云衣言被甲衣甲也衣音於既反。

　　不㧗

　　側買子尒二反謂取著也通俗文掣挽曰㧗說文㧗𪮮也謂𪮮𢲻取也大品經作不取是也。

　　第五卷

　　閱叉

　　以拙反或云夜叉皆訛也正言藥叉此譯云能噉鬼又云傷者謂能傷害人也。

　　遮迦越羅

　　正言斫迦羅伐辢底遏羅闍此云轉輪王。

　　適莫

　　都狄反下謨各反謂無人无相也適猶敵也言敵疋也莫猶慕欲也。

　　无態

　　他代反。

　　窠窟

　　苦和反。

　　猒該

　　古来反皆三昧名也。

　　種稷

　　古文𥟄同子力反稷粟也五糓之長也。

　　澆灒

　　上又作𣻏同古堯反說文澆灌漬也下又作濺𠵖二形同子旦反說文灒相汙灑也史記五步之內以血濺大王衣作濺揚泉物理論云恐不知味而唾𠵖作𠵖江南行此音山東音湔子見反。

　　第六卷

　　繁者

　　(薄何反)。

　　蹉者

　　(麁何反)。

　　峨者

　　(五歌反)。

　　他者

　　(土何反)。

　　嵯者

　　(昨何反)。

　　虜扈

　　力古反下胡古反案虜扈自大也謂蹤撗行也漢書音義曰扈跋扈也謂自縱恣也經文作怙恃也怙非此義經中言憍慢或作貢高是也。

　　揵陁羅

　　巨焉反此云香神即𠃵闥婆也。

　　諧𫁭

　　胡皆反尚書克諧以孝注云諧和也𫁭合也。

　　第七卷

　　無耦

　　吴口反耦對也疋也大品作等不等是經文作𧪓非也。

　　第八卷

　　湏炎

　　或作湏夜摩天此云妙善天又炎摩此云時分湏炎摩此言善時分即天主也。

　　(拘翼)

　　(此言訛略也姓嬌尸迦即釋提桓因及天帝釋同一位名也)。

　　(道撿)

　　(居儼反謂以道撿心故言道撿大品經云若入聲闇正位是也蒼頡篇撿法度也攝也)。

　　四徼

　　古吊反四門巷也即曆中四徼曰是其事也。

　　遏絕

　　於曷反尒疋遏止也蒼頡篇遏遮也。

　　第九卷

　　提和竭

　　或言提和竭羅此云錠光亦曰然燈佛是也。

　　𡰱摩羅天

　　或云湏蜜陁天此云化樂天。

　　波羅𡰱蜜天

　　或云婆舍跋提天此云他化自在天是也。

　　阿波會天

　　此云光音天亦言極光淨天即第二禪第三天也經文有從言作譮音胡快反。

　　首訶既那天

　　此云遍淨天是第三禪中第三天也以樂淨周普故名遍淨也。

　　惟于頗羅天

　　此云廣果天即第四禪中第三天也凡夫果中此㝡殊勝故名廣果也。

　　項很

　　胡講反謂很人強項難迴因以名也即郁伽羅越問經云強項人無量清淨平等覺經云項很愚癡是也大品經中作增上慢經文有從元作頑音五鰥反頑䤜也頑非本字。

　　拔擢

　　徒卓反蒼頡篇櫂抽拔引擢出也。

　　摩祗

　　長安品作摩虵小品經作摩𨢘皆梵言也明度經作神丹此言也。

　　第十卷

　　矛箭

　　古文𢦧鉾𨥨三形同莫侯反方言楚謂㦸為矛說文矛長二丈建於兵車也。

　　八惟无

　　或作八惟務即八皆捨也。

　　洴沙

　　蒲經反應訛也正言頻婆娑羅王或云頻毗此譯云形牢一云頻毗此云顏色娑羅此云端正或云色像殊妙。

　　隨耶利

　　或云隨舍利或云隨舍種或言栗唱或言離昌或作梨昌或作離車或作律車皆梵言訛轉也正言栗呫婆此云仙族王種呫音昌業反。

　　之兆

　　除矯反兆猶機也事先見也亦形兆也大品經作法沒者也。

　　揵沓和

　　又云揵陁羅或作𠃵沓婆或云揵達婆或云𠃵闥婆舊名也今正言健達縛皆國音之不同也此云嗅香亦云樂神一云食香舊云香神亦近也經中亦作香音神也。

　　甄陁羅

　　之人反又作真陁羅或作緊那羅皆訛也正言緊捺洛此譯云是人非人。

　　摩睺勒

　　又作摩休勒或作摩睺羅伽皆訛也言牟呼洛迦此譯云大有行龍也。

　　真越

　　或作震越此應臥具也。

　　第十二卷

　　梵迦夷天

　　此言淨身天也梵淨也即初禪梵天也。

　　第十五卷

　　挭歰

　　歌杏反梗強也歰又作濇同所立反謂不滑也字從四止四止即不通字意也。

　　痱瘤

　　又作𤷂同蒲罪反下力罪反小腫也今取其義。

　　已署

　　時去反署位置也謂置之𧆛敬也夫位之表也謂表識也。

　　第十七卷

　　牆者

　　又作檣同才羊反字林颿柱也江南行此音關中多呼作竿。

　　牢𢻒

　　盧刀反堅牢也下又作𭣙楟二形同丈鞕丈莖二反三蒼敞種也今之以木若䥫揰出孔中物更補之謂之敞經文作棠非體也。

　　莊筭

　　俎陽反聲類云莊嚴也下古文祘同桒乱反尒疋筭數也長六寸計數者也字從竹從弄言常弄不誤也。

　　第十八卷

　　狡戲

　　古夘反方言凡小兒多詐而獪謂之狡猾也。

　　第十九卷

　　和夷羅洹閱叉

　　即執金剛神也手執金剛杵因以名焉。

　　第二十一卷

　　雜糅

　　古文粈[飢-几+丑]二形同女救反說文糅雜飯也今謂異色物相集曰糅也。

　　旃陁羅

　　或云旃荼羅此云嚴熾謂屠煞者種類之名也一云主煞人獄卒也案西域記云其人若行則搖鈴自摽或拄破頭之竹若不然王即與其罪也。

　　跛蹇

　　又作跛同補我反下居免反字林跛蹇行不正也。

　　欲揰

　　徒江反廣雅揰㓨也揰猶擊也。

　　第二十二卷

　　阿惟顏

　　大品經作一生補𠁅是也十住經云第十阿惟顏菩薩法住是也。

　　盟誓

　　靡京反礼記諸侯莅牲曰盟周礼司盟掌盟戰之法鄭玄曰書其辝於冊上煞生取血歃之加書於牲上而埋之著其信也大事曰盟小事曰誓左傳曰歃如忌歃音所甲反。

　　第二十三卷

　　輕易

　　以豉反說文㑥亦輕也慢也經文作劦胡頰反說文同力也亦急也劦非此義。

　　野馬

　　猶陽炎也案㽵子所謂塵埃也生乃是遊氣耳也大論云飢渴悶極見熱氣謂為水是也。

　　五兵

　　周礼司兵掌五兵鄭眾曰五兵者戈[口/矢]㦸矛無夷也步卒五兵則無无夷而有弓矢也。

　　第二十六卷

　　湏延頭佛

　　或言湏扇多佛晉言甚淨。

　　洞然

　　徒貢反說文洞疾流也亦深邃之㒵也經文作烔徒東反熱㒵也亦旱㒵也。

　　第二十八卷

　　勸訹

　　私律反說文訹誘也廣雅云訹謏也謏音先九反經文作恤又作䘏同思律反恤憂也恤非今用。

　　第二十九卷

　　波崘

　　又作波倫此云常啼明度經云普慈皆一義也。

　　俾倪

　　普米反下五礼反廣雅俾[怡-台+兒]堞女牆也。

　　波曇

　　又云波慕或云波頭摩或云鉢曇摩正言鉢特摩此云赤蓮花也。

　　分陁利

　　或作芬此云白蓮花也。

　　句文羅

　　又作拘勿陁又作拘牟頭或作拘勿頭此云拘者地勿陁者喜名地喜花也。

　　優鉢釗

　　指遙反又作漚鉢羅此譯云黛花也。

　　鵁鶄

　　音交精鳥名也一名鵁鸕此鳥出蔓聯山群飛如雌雞似鳬高足江淮畜之可以厭火是也。

　　第三十卷

　　謙恪

　　古文愙同苦各反字林恪恭也敬也謂謙虛敬讓也。

　　酷毒

　　口斛反說文嚳急也甚也亦暴虐也。

　　寶[賏/正]

　　於耕於成二反盛物器。

　　光讚般若經

　　第一卷

　　度無極

　　或言到彼岸一義也梵言波羅蜜多是也。

　　不僥

　　又作憿徼同古堯反漢書晉灼云徼遇也僥亦兾求也。

　　垓劫

　　古文[多*(亥-人+(火-(班-玨)))]奒二形今作姟同古才反數名也風俗通曰十億曰兆十兆曰經十經曰姟姟猶大數也。

　　傅飾

　　方務反傅猶塗附也傅藥傅粉皆是也。

　　扶蓉

　　又作芙同附俱反下𢈔鍾反說文扶渠花未發者為蓞𧂄花已發開者為扶蓉其實曰蓮蓞音胡感反𧂄徒感反。

　　紛葩

　　普花反盛美也說文葩華也。

　　飃颺

　　餘尚餘章二反謂風所飛揚也。

　　晃煜

　　又作焴同由掬反說文晃明也煜燿也。

　　八由行

　　又作遊行又作道行或作直行或言八直道亦言八聖道或言正道其義一也。

　　(漸漸)

　　(才再反漸漸猶稍稍也經文作漸績疑也)。

　　(履襪)

　　(古文襪或作抹𤿗二形同无發反是衣也經文從巾幭音工別反單蚾也帊也幭非字義)。

　　然藎

　　才刃反字林草名也本草云藎草可以染流黃作金色生蜀中。

　　之𧨏

　　字詁古文𧨏今作義同冝寄反礼記𧨏者冝也制事冝也𧨏亦善也理也。

　　第二卷

　　貧匱

　　渠愧反礼記則財不匱乏也竭也。

　　嵩高

　　又作崧同思隆反尒疋山大而高曰嵩。

　　蚑行

　　渠支反又音奇謂虫行㒵也。

　　蜎蜚

　　一泉反字林虫㒵也動也或作蠉古文翾同呼泉反飛㒵也下古書飛皆作蜚同音甫韋反蜚謂蜚揚也案漢注云正月爵大於鳩五色蜚過鄭二月後蜚過池陽是也。

　　慌忽

　　呼晃反又作怳虛徃反謂虛妄見也惟怳惟忽似有無也漢書音義曰慌忽眼乱也。

　　兩[胺-女+(尸@貝)]

　　又作[骨*(實-毌+尸)]同扶忍反說文[胺-女+(尸@貝)]膝骨也膝盖也。

　　第三卷

　　四𣧑

　　又作凶同許恭反放光經作四結猶四縛也謂貪欲瞋恚戒取見取。

　　惶慌

　　胡光反謂虛妄見也荒虛也廣雅惶懼也遽也蒼頡篇惶恐也亦憂悼在心之㒵也。

　　第四卷

　　門閫

　　又作梱同苦本反門限也說文門橜也。

　　不[耳*寅]

　　列子作瞬通俗文作眴同尸閏反說文演目開閇數搖也。

　　𢙣師

　　於各反𢙣過也所為不善也經文從草作𦷢又從人作惡皆非也。

　　第五卷

　　梨穢

　　力私反方言色似凍梨也大品經云青想壞想是也。

　　恢大

　　又作㷇同苦迴反蒼頡解詁云恢亦大也。

　　三跋致

　　又作拔同蒲沫反晉言發趣是也。

　　第七卷

　　頭顱

　　又作髗同力胡反腦盖也經文作臚呂居反腹臚也皮臚也臚非此義。

　　咤之

　　竹嫁反經中作𨀸非也癉之丁佐反磋之且何反。

　　燕坐

　　又作𡩷石經為古文燕同一見反說文𡩷安也。

　　第十卷

　　疇匹

　　除畱反楚辝誰可與疋儔王逸注曰二人為匹四人為疇疇亦類也今或作儔。

　　五旬

　　或言般遮旬即五神通也案阿術達經云𢘻得五句是也大品等經云五神通同一也。

　　縛祗

　　一種等首真人餘經作家家湏陁洹命終。

　　道行般若經

　　第一卷

　　吁與

　　許于反說文驚語也廣雅吁應聲也吁亦疑恠之辝也經文有作說與。

　　邠祁

　　文陁弗府貧反下巨梨反或言富樓那弥多𡰱子是也。

　　邊幅

　　甫鞠反幅猶邊際也謂際畔也。

　　無底

　　都礼反猶无邊無限也經文作㸦非也。

　　第二卷

　　因坘

　　直尸反或言因提梨或云因陁羅正翻名天主以帝代之故經中亦稱天主或稱天帝𥼶者並位之與名也。

　　波那和提天

　　新道行經云自在天也亦即梵天也。

　　伊沙天

　　此云眾生主那提𠃵天此云天女等。

　　阿會亘修天

　　長安品作阿陂亘差天即光音天也。

　　僻隈

　　匹亦反僻邪僻也亦避也經中或作避避去也迴也下烏鬼於迴二反謂隱蔽之𠁅也經文作偯於豈反哭餘聲也偯非此義。

　　梵摩三鉢天

　　此應天主名也新道行經云梵天王也。

　　薩和薩

　　此云眾生猶是薩婆薩埵也。

　　般遮旬

　　般遮此云五猶五神通也經中或作五旬在二音也。

　　[病-丙+盂]天

　　烏合反晉言有光壽天是第二禪中初天也亦名少光天以光少故也[病-丙+盂]波摩那晉言無量光天即第二禪中第二天也以前光明轉勝轉妙故也諸經中有作阿波阿波摩那天是也應言阿鉢羅摩那婆鉢利多婆也。

　　湏䠠天

　　三蒼音帝郭訓古文奇字以為古文逝字漢書韋昭音徒計反案中陰經作湏滯天或作湏㿃天亦言善見天定障漸微見極明微故名善觀也樓炭經作湏[口*(唐-口+(走-土))]天皆一也應言湏達梨舍那此言善觀天[口*(唐-口+(走-土))]音丁計反㿃音帝依字風俗通姓氏亦有此姓經文從無從足作𨅐音讀作武非也。

　　枝掖

　　以石反相似也掖猶葉也此應外國語訛耳長安品作技掖般若是也。

　　第三卷

　　狎習

　　古文[虎-儿+(奄-大)]書或作狹同胡甲反狎近也狎㑥也謂輕㑥也經文從人作𠇺非也。

　　第五卷

　　至奏

　　子陋反奏進也為也明度經云三拔致此言發趣也經有作跋同蒲沫反。

　　一劫

　　梵言劫簸此譯云分別時節經文有作[序-予+(疌-┴)]音子𦰧反此語音訛也。

　　若牆

　　又檣同才羊反颿柱也関中曰竿是也。

　　愍念

　　字詁古文愍今作閔同眉殞反愍憐也。

　　第六卷

　　裴服

　　蒲来反此言訛也猶是被服也音皮寄反被帶袈裟也經文從文作斐音敷尾反。

　　詭𤲶

　　又作恑同居毀反說文恑變作也謂變異也詐妄也經文從口作𠱓非也下又作𤲶三蒼音諾了反𤲶弄也𢙉也。

　　勇悍

　　何且反蒼頡篇悍桀也勇也有力也字從心。

　　第七卷

　　𠃵陁呵晝

　　菩薩新道行作香象菩薩是也。

　　緹𢢔

　　他礼反說文謂帛赤黃色也即縓色也。

　　自衒

　　古文眩𧗳二形同胡麵反說文行且賣也詃也。

　　𠃵陁越國

　　字或作揵應云𠃵陁婆那此譯云香林明度經云香淨國阿闍世女經云香潔一云香風皆一也。

　　第十卷

　　皃健

　　胡官反說文完全也完猶保守也。

　　儲水

　　直於反儲貯也儲亦俻也謂畜物以備曰儲。

　　㬅殊顏華

　　又云㬅殊沙此譯云㩜花也。

　　鳩垣

　　諸經或作鳩洹或作仇桓此譯云大身。

　　巫祝

　　或俱反下之育反无形也謂事鬼神曰[〦/坐]祭主贊詞曰祝。

　　反遺

　　餘季反遺猶贈也廣雅遺與也亦加也。

　　有桴

　　扶鳩反謂鼓椎也說文桴擊鼓柄也。

　　拊撫

　　方主敷禹二反作亦敷禹反案拊猶拍也撫持也安也亦存恤也𥼶名云撫敷也敷手以拍之也。

　　小品般若經

　　第一卷

　　糟粕

　　籀文作醩同子勞反下普各反淮南子云古人糟粕許叔重曰糟酒滓已𥂖糟曰粕也。

　　垣林

　　宇煩反垣四周檣也𥼶名垣捊也。

　　第六卷

　　監礙

　　古文作譼同公衫反監察也言婦人有三監五礙者也。

　　躓䪺

　　陟利反謂挫辱也廣雅躓蹋也足蹋手䪺也。

　　第八卷

　　加尸

　　又作迦尸此譯云光言有光澤也。

　　瘡瘢

　　薄寒反蒼頡篇瘢痕也經文作槃非體也。

　　金鍱

　　餘攝反[卄/搏]金也入品經作金牒是也。

　　明度無極經

　　善業

　　梵言湏菩提或云藪浮帝或言蘇部底此譯云善實或云善業或云善吉皆一義也言空生者晉沙門康法邃雜譬喻經云舍衛國有長者名鳩畱產生一子字湏菩提有自然福報食器皆空因以為焉所欲即滿後遂出家得阿羅漢道是也。

　　秋露子

　　梵言舍利弗舊言舍利子或言奢利富多羅此譯云鴝鵒子從母為名母眼似鴝鵒或如秋露鳥眼因以名焉舊云身子者謬也身者舍梨與此奢利聲有長短故有斯誤或言優波提舍者從父名也。

　　不憚

　　都割反通俗文旁驚曰憚經文作怛非也。

　　貲貨

　　子移反蒼頡篇貲財也周礼通貨賄鄭玄日金玉曰貨布帛曰賄亦與資同經文作訾訾量訾非此用。

　　𪫑裕

　　古文䘱同瑜句反廣疋裕寬緩也饒也瑜以俱反。

　　昆弟

　　又作晜同孤魂反尒疋昆後也郭璞曰謂兄後也方俗異言耳。

　　溝港

　　古湏反字略云港水分流也今梵言湏陁洹是也此言至流或言入流經中或作道跡或言分布今云溝港取其義也經文作遘講非也。

　　開士

　　謂以法開導之士也梵云扶薩又作扶薩或言菩薩是也。

　　緣一覺緣

　　覺舊經云古佛又言辟支佛又言辟支迦或云貝支迦皆梵言轉也此云獨覺是也。

　　應儀道

　　又云應真或言真人亦云无著果亦云阿羅訶今言阿羅漢皆是一也。

　　滿祝脂

　　育脂授二反即富樓那是也。

　　除饉

　　渠鎮反舊經中或作除士除女或言薰士薰女今言比丘比丘𡰱是也分別功德論云世人飢饉於色欲比丘除此愛饉之飢想故名除饉又案梵言比丘此云𠧒士即與除饉義同又康僧會注法鏡經云凡夫貪染六塵猶餓夫夢飯不知猒足人断去貪染除六情飢故号出家者為除饉也。

　　第二卷

　　倿𦾨

　　奴定反諂媚也偽善也說文口材也下五竭反說文禽獸虫蝗之恠謂之𧒣經文作𦽆庶子也又作𦾨近字也。

　　第三卷

　　妷夫

　　古文佚今作妷又作劮同與一反蒼頡篇佚蕩也妷亦婬也。

　　將踧

　　子六反踧踖敬畏也謂恭敬之㒵也。

　　麁捔

　　漢書斑固敘傳云捔舉軄僚孟康注云捔古文粗字音才古反韋昭曰粗略也。

　　第四卷

　　阿閦

　　案閼文字所無相承又六反餘經作无怒亦云無動或云无怒覺皆義譯其名也。

　　僥倖

　　又作憿徼二形同古堯反下音幸俗謂幸為僥倖非其所當而得之小尓疋非分而得謂之幸兾望得也徼遇也遇幸得也。

　　哀慟

　　徒貢反論語顏回死子哭之慟馬融日慟哀過也。

　　帷幔

　　筠龜反下莫且反字林在旁曰帷。

　　炫煌

　　胡麵反下又作熿同胡光反光明盛皃也說文炫耀也煌光也。

　　法来

　　梵云曇無竭或譯云法上亦云法鏡一義也。

　　毾壁

　　他盍反毛席也施之於壁因以名焉經文作闒非體也。

　　長安品

　　第一卷

　　以索

　　所格反蒼頡解詁云索盡也經有作却訛也。

　　無蚤

　　音早義同早晚之早也古字通用耳如禮云孔子蚤作是也。

　　第五卷

　　慊苦

　　苦簟反慊猒也猒足也快也。

　　不啻

　　施豉反蒼頡篇不啻多也。

　　勝天王般若經

　　第一卷

　　𡰱坘

　　又作沶沍𡊆三形同直飢反。

　　治𦲭

　　七入反通俗文覆盖曰𦲭𦲭亦補治苫也。

　　諠撓

　　乃飽乃教二反說文撓擾也廣疋撓乱也。

　　三𠍴

　　古文㥶[這-言+保]二形籀文作𮘧今作愆同去連反說文𮘧過也失也。

　　如矟

　　山卓反埤蒼矟長一丈八尺也經文作𣓞俗字也。

　　如𥍽

　　充容反廣蒼𥍽短矛也經文作衝非體也。

　　憤恚

　　扶忿反說文憤懣煩也怒氣盈盛也情感也。

　　覆罩

　　又作羄同陟挍反魚籠曰罩今取其義。

　　[攸-ㄆ+熏]忽

　　又作倏[倏-犬+疋]二形同書育反[攸-ㄆ+熏]忽急疾㒵也。

　　坑塪

　　又作坎同苦感反埤蒼塪亦坑也。

　　敷唘

　　又作启孔尚以為古文唘同苦礼反启開也。

　　懷憾

　　胡紺反論語共弊之而無憾孔安國日憾恨也。

　　嘶喝

　　又作𧬊同先奚反下又作𡀽同乙芥反方言𤺊𡀽噎也郭璞曰謂咽痛也楚曰𤺊秦晉或曰嘶婢蒼嘶聲散也廣疋聲之幽也。

　　欺侮

　　古文侮同亡甫反侮猶輕慢也。

　　第二卷

　　沾𣽈

　　又作霑同致廉反廣疋沾漬也𣽈濕也。

　　資財

　　子夷反說文資貨也資財也經文作貲子斯反說文小罰以財自贖日貲通俗文平財賄曰貲案貲亦與資義同也。

　　腥臊

　　又作胜同先丁反下乘刀反腥臊臭也通俗文魚臭曰腥猳臭曰臊猳音加。

　　酤酒

　　公胡反說文買酒也經文作沽水名也。

　　愽弈

　　古文薄同補莫反方言愽或謂之棊下餘石反齊魯謂圍棊為弈。

　　犁軛

　　又作枙同於革反謂轅端𡑅牛領者也。

　　盥洒

　　公緩反說文盥澡手也凡澡洒物皆曰盥。

　　旱人

　　呼旱反旱希也謂希䟽也字從冈從干聲。

　　第三卷

　　𠙽擲

　　又作塊同口對反即土塊也。

　　[慘-(彰-章)+小]毒

　　又作憯同倉感反說文懆毒也痛也憂也。

　　縱誕

　　徒亶反誕謾也亦欺也不實也。

　　不憚

　　徒旦反憚難也亦畏也廣疋憚驚也。

　　[羽-?+又]穫

　　胡郭反說文𠚫禾也草日𠚫穀曰穫。

　　第四卷

　　很戾

　　胡墾反下力計反很違也戾曲也字從戶從犬。

　　抑挫

　　祖臥反說文挫摧也亦抑也。

　　[(蓲-品+一)/心]衣

　　無方反[(蓲-品+一)/心]草也尒疋[(蓲-品+一)/心]杜榮注云似茅皮可以為繩索履[尸@憍]。

　　食芋

　　于附反聲類大葉著根之菜見之驚人故曰芋大者謂之蹲𩿍甚可[火*丞]食也。

　　炒穀

　　初狡反方言熬焣煎[烋-木+(ㄆ/田)]火乾也。

　　𡰱連禪河

　　應云𡰱連禪那或云熙連禪此譯云𡰱者不也連禪那者樂著也名不樂著河也。

　　加梨加龍

　　又云迦羅迦龍此譯云黑龍也。

　　倒仆

　　古文踣同蒲北反說文仆䪺也謂前覆也。

　　第五卷

　　真𦙁

　　又作脰[病-丙+互]二形同竹尸反此云善思惟天名也。

　　僕[(上/天)*(入/米)]

　　古文瞨同蒲木反廣雅僮僕伇使也隸附也。

　　簉多

　　(初枚反)。

　　𦏌

　　(奴溝反)。

　　裒多

　　(蒲溝反)。

　　湏摩那

　　或云蘇磨那華其色黃白亦甚香不作大樹纔高三四尺四垂似盖者也。

　　瞻蔔伽

　　或云旃簸迦正言占愽迦形高太華赤甚香其氣逐風弥遠。

　　門堞

　　又作[堞-世+(世-廿+卄)]同徒頰反廣疋堞女牆也。

　　猩猩

　　又作狌同所京反知人名如豕人面犬吠也。

　　尸利沙

　　即是此閒合昏樹也其樹種類有二若名尸利沙者葉果則大若名尸利駃者葉果則小此樹時生人閒関東下里家誤名娑羅樹是也。

　　第七卷

　　荻林

　　又作藡同徒歷反荻草也亦有荻竹不可治病也。

　　迦樓那摩訶

　　此云大迦樓那此云悲如来功德以般若大悲二法為體。

　　㖶𡰱

　　又作咽同於堅於見二反此譯云鹿王。

　　𡰱拘

　　應云𡰱拘盧陁此譯云无節亦云從廣樹也。

　　摩那陁果

　　此譯云醉果頻婆果此譯云相思。

　　所縈

　　一瓊反縈旋也緾也通俗文収績曰縈。

　　不愜

　　苦頰反廣疋愜可之也字林愜快也。

　　始洎

　　渠器反漢書左洎前七郡晉灼曰洎至也。

　　寘懷

　　之鼓反詩云寘彼同行傳曰寘置也。

　　祈請

　　巨衣反詩云以祈尒爵傳曰祈求也。

　　甫尒

　　方武反𥼶名甫始也廣疋甫眾也。

　　輯

　　睦茨入反尒疋輯和也謂諧和也下又作穆同莫斛反睦敬也羙也。

　　負笈

　　奇急反風土記云笈謂學士所以負書箱如冠箱而卑者也謝承後漢書云負笈隨師是也。

　　驅傳

　　知戀反謂轉次行也尒疋馹遽傳也郭璞曰皆傳車驛馬之名也馹音而逸反。

　　錫珪

　　思歷反下古携反尒疋錫賜也謂賜與也尚書禹錫玄珪是也。

　　分陝

　　式舟反公羊傳曰自陝以東周公主之自陝以西召公主之說文今𪫑農陝縣古之號國是也。

　　碩難

　　市亦反詩云碩人俁俁傳曰碩大也小尓疋云碩遠也。

　　智昕

　　虛殷反小尓疋昕明也尓疋昕察也。

　　彭匯

　　胡罪反尚書東匯澤為彭䗍孔安國曰匯迴也三蒼水迴也。

　　萬駰

　　於身於巾二反人名也。

　　猜焉

　　古文[日*((万-一+土)*弋)]猜二形今作㥒同麁来反案猜亦疑也廣雅猜懼也。

　　仁王般若經

　　上卷

　　僉然

　　七廉反小尒疋僉同也尒疋僉咸胥皆也方言自關而東五國之郊謂皆曰僉東齊曰胥。

　　窮源

　　魚袁反水之本也說文作原。

　　鉾盾

　　食尹反盾所以捍身蔽目也。

　　下卷

　　什物

　　時立反什聚也雜也資生之物也。

　　巨海

　　其呂反方言齊宋之閒謂大為巨。

　　尚殞

　　字書作隕同于敏反聲類殞歿也殞墜也。

　　炕陽

　　口盎反蒼頡篇炕乾極也鴻[竺-二+軌]五行傳炕陽謂大旱也經文作亢胡剛反亢咽也盎音烏浪反𥼶器盎謂之[午/止]。

　　金剛般若經　羅什法師譯

　　舍衛國

　　十二遊經云無物不有國或言舍婆提城或言舍羅婆悉帝夜城並訛也正言室羅伐國此譯云聞者城法鏡經云聞物國善見律云舍衛者是人名昔有人居住此地徃古有王是此地好故乞立為國以此人名号舍衛國一名多有國諸國珎奇皆歸此國也。

　　祇樹

　　或言祗陁或云祗洹皆訛也應言逝多此譯云勝氏即憍薩羅國波斯匿王之子也。

　　給孤獨

　　應言阿那他此云无親舊人義譯為孤獨賔荼䭾寫耶此云摶與舊人義譯為給猶是修達多之別名修達多此云善與故得給孤獨名也舊言阿那邠坘或言阿藍訛略也。

　　飯食

　　扶晚反案飯亦食也。

　　唯然

　　弋誰于比二反說文唯諾也謂譍之敬辝也礼云唯而起鄭玄注云唯恭於諾也。

　　四維

　　翼隹反廣疋維隅也淮南子云有四維是也。

　　頗有

　　借音普我反謂語辝也。

　　筏喻

　　扶月反方言𥱼謂之筏編竹木浮於河以運物者是也南生名𥱼北人名筏字從竹經文從木作栰非也𥱼音蒲佳反。

　　阿蘭那

　　行或言阿斕拏正言曷剌䍲曷此云无剌䍲此云諍名无諍也亦言閑閑亦无諍也。

　　歌利王

　　或言迦利王論中作迦藍浮王皆訛也正言羯利王此譯云𮤟諍王西域記在烏仗那國瞢揭𨤲城東四五里是其𠁅也舊云𢙣世無道王即波羅奈國王也。

　　金剛般若經　菩提留支譯

　　修伽陁

　　或云修迦度此云善逝即如来德之一号也。

　　捫淚

　　莫奔亡本二反聲類云捫摸字林椚持也經文有作抆亡粉反字林抆拭也言湏菩提恨不早聞故涕淚悲泣今既得解所以捫淚而言也。

　　荷擔

　　說文何古文𣒍同胡歌反廣疋何揭擔也又音胡可反何任也今皆作荷。

　　摩那婆

　　或言摩納婆或云那羅摩那或云摩納皆是梵言訛轉也此譯云年少淨行或云人。

　　歌羅分

　　如折一毛以為百分一分名歌羅分論以義翻名為力勝以無漏善法勝於有漏故也。

　　數分

　　猶是數中轉微細者乃至少許猶不及一也論中義言不相似勝也言有為有形雖復少許與无為無形不相似也。

　　優波𡰱

　　沙陁分論中義言因果不相似也以珎寶等但得三界果報无漏善得佛果也。

　　毛道

　　此名誤也舊譯云婆羅必利他伽闍那此言小兒別生以癡如小兒不同聖生也論中作小兒凡夫是也正言婆羅必栗託仡那婆羅此云愚必栗託此云異仡那此云生應云愚異生以愚癡暗冥无有智慧但起我見不生無漏亦名嬰愚凡夫凡夫者義譯也案梵語毛言嚩囉愚名婆羅但毛與愚梵言相濫此譯人之失致有斯謬也法集等經言毛道頭凡夫或言毛頭凡夫者皆誤也仡音魚乞反。

　　金剛般若經　真諦法師譯

　　支提

　　或言脂帝浮都此云聚相謂累寶及石等高以為相也。

一切經音義卷第三


中華大藏經（中華書局版）第 56 冊 No. 1163 一切經音義


一切經音義卷第四　　　　　納

　　翻經沙門玄應撰菩薩見實三昧經賢劫經華手經大灌頂經菩薩纓珞經佛名經月燈三昧經十住断結經觀佛三昧經五千五百佛名經大方廣十輪經大方便報恩經寶雲經金光明經大雲經密迹金剛力士經菩薩𠁅胎經大集賢護菩薩經大方等陁羅𡰱經

　　菩薩見實三昧經

　　第一卷

　　膺平

　　又作應同於凝反蒼頡篇云乳上骨也說文膺匈也漢書韋昭曰匈四面高中央下曰膺。

　　原隰

　　又作𨻸同詞立反尒疋下濕曰隰隰墊也。

　　寶磺

　　古文[石*丱]字書作礦同孤猛反說文礦銅䥫璞也經文從金作𨥥非也。

　　旌鼓

　　積盈反尒疋注旄首曰旌郭璞云載旄於竿頭者[施-也+圭][施-也+圭]表也謂取其幖幟也。

　　第二卷

　　旒蘇

　　又作𦀠瑬二形同力周反。

　　門樞

　　齒榆反尒疋樞謂之椳郭璞曰門戶扉樞也廣疋樞本也樞機制動轉之主也椳音五迴反。

　　璫渠

　　都唐反𥼶名云穿耳施珠曰璫埤蒼璫充耳也渠耳渠也西國王等多用金銀作之著耳匡中用以裝飾經中有作璩巨於反。

　　跋墀

　　直尸反亦言婆稚是阿修羅名也舊譯云縛居在修羅前鋒為帝𥼶所縛因誓得脫故以名焉。

　　踟躕

　　膓知下又作跦同膓誅反廣疋踟躕猶豫也躑躅也。

　　第三卷

　　曲櫺

　　力庭反說文櫺楯閒子也通俗文䟽門曰櫺是也。

　　繮鞚

　　或作韁同紀良反馬繮也下口弄反馬勒也。

　　鶬鵠

　　音倉鶬鴰也似鴈而黑者也鴰音古活反下胡穀反黃鵠也形如鸖色蒼黃。

　　緘婆

　　古函反天石名也依字緘索也束篋也。

　　麒麟

　　渠之反下理真反仁獸也說文𪊽身牛尾一角角頭有肉經文作騏說文馬文如綦曰騏下力振反尒疋白馬黑脣曰驎二形並非此義𪊽居貧反。

　　第十一卷

　　剜掘

　　烏桓反下渠勿反廣雅掘穿也經文作擔都甘反此應誤也。

　　欠㰦

　　又作呿同丘庶反埤蒼張口頻伸也。

　　第十二卷

　　脬膜

　　匹包反三蒼盛𡲘𠁅曰脬經文作胞音補交反。

　　餳哺

　　似盈反方言凡飴謂之餳說文米[(薩-產+辛)/米]煎也下蒲故反口中嚼食者也。

　　第十四卷

　　隍城

　　胡光反說文城池有水曰池無水日隍蒼頡篇城下坑也。

　　為隥

　　當鄧反廣疋隥履也依之而上者也三蒼隥小阪也經文作蹬音登。

　　秔米

　　俗作粳同加衡反不黏稻也江南呼稉為秈。

　　勺撓

　　是斫反下呼高反聲類云撓攪也。

　　賢劫經

　　第一卷

　　光燿

　　古文曜同餘照反廣疋曜照也明也。

　　不挾

　　胡頰反尒疋挾藏也經文作[怡-台+(刀/(刀*刀))]和也恊非此義。

　　稸積

　　字書作蓄同𠡠六反蓄積也聚也。

　　痂痏

　　古遐反下胡䡄反痂瘡也痏敺傷青黑腫也。

　　𮟵伴

　　石經作[半*子]邦𨚚三形同補江反。

　　准平

　　說文作凖同之丑反准平也均也度也經文作垐才資反以土增道也垐非此用。

　　擿去

　　他狄反擿剔也謂擿治之也亦取也。

　　第二卷

　　三塗

　　文作途𨑒二形同達胡反言三塗者俗書春秋有三塗危險之𠁅借此為名塗猶道也非謂塗炭之義若依梵本則云阿波那伽仾此云𢙣趣不名𢙣道道是因義由履而行趣是果名已到之𠁅故不名𢙣道也。

　　躓礙

　　古文䠟躓二形今作疐同猪吏反通俗文事不利曰躓限至曰礙。

　　居倫

　　大哀經作拘輪譯云本際第一解法者也普曜經云俱隣者解本際也阿若者言已知也正言解了拘隣亦姓也。

　　第三卷

　　怯弱

　　如斫反弱尫劣也經文作愵奴的反思也傷也愵非此義。

　　第五卷

　　鳩那羅

　　此譯云𢙣人亦言不好人也。

　　第十三卷

　　錫貢

　　星的反尒疋錫賜也謂賜與也上與下之辝也。

　　好拂

　　敷勿反拂拭也除塵也經文作𣭘𢂀二形非也。

　　都較

　　古文攉同古學反較猶粗略也廣疋較明也亦比挍也。

　　趣谷

　　古木餘玉二反尒疋水注谿曰谷經文作峪非也。

　　華手經

　　第一卷

　　和詫

　　字又作𧩫同丑嫁反婆和詫者比丘名也。

　　第二卷

　　杼氣

　　時汝除呂二反廣疋抒舀也渫出也舀餘紹反。

　　第八卷

　　猩猩

　　所京反字林能言鳥也形如豕頭如黃鷄。

　　第十卷

　　姧詭

　　居毀反不實也廣疋詭隨𢙣也亦欺誑也。

　　蟄民

　　遅立反大魚名也蟄民伽羅應云仾民祇羅譯云吞魚大吞小故也。

　　第十一卷

　　圂豬

　　又作溷同胡困反圊圂也言溷濁穢𢙣也。

　　栽㮆

　　古文㩵㮆木三形同今作櫱同五割反尒疋㮆餘也載也言木餘載生㮆栽也。

　　僶未

　　又作黽同亡忍反僶俛強為之也。

　　第十二卷

　　斃地

　　古文斃𡚁二形今作弊同毗世反說文斃仆也。

　　大灌頂經

　　第一卷

　　錍提

　　普提反山名也道軻口佐反。

　　嘻疑

　　虛基反。

　　坭錍

　　(乃礼反)。

　　喉棱

　　(力曾反)。

　　掬林

　　(居六反經文又作𧨜同)。

　　鞬陁

　　(記言反)。

　　郁佡

　　(丘豉反經文作㑫非也)。

　　迦偂

　　(此應俻字)。

　　繄梨

　　(於奚反)。

　　賁沙

　　(補門反)。

　　𡲎提

　　(此應陴字父支反)。

　　𦪣吒羅波𥪫

　　噴灑

　　又作歕同普悶反通俗文作湓含水潠曰湓經文從水作濆音扶云反水名也濆非此義。

　　頞吱

　　居梨反非正字。

　　劬離

　　其俱反經文作敂音口此應誤也敂擊也。

　　漱漏

　　所霤反經文從頁作瀬非也。

　　毒蠆

　　丑芥反或名蠆蝲或名蠍螫虫也蠆音他達反蝲音力達反。

　　五官

　　謂生老病死及現在縣官拘錄亦名五天使者。

　　翩翩

　　匹然反說文疾飛也輕捷之皃也經文作偏非也。

　　第二卷

　　𧴵𣜡

　　力底反。

　　倪提

　　音五礼反。

　　[胺-女+(尸@貝)]迦

　　扶忍反。

　　臋頭

　　徒敦反。

　　第三卷

　　坘多

　　直尸反。

　　苾闍

　　蒲薎扶必二反。

　　戾揥

　　𠡠細反。

　　拍長

　　普格反廣疋拍擊也𥼶名拍摶也以手搏其上也經文從石作砶非也。

　　沃口

　　烏穀反通俗文溉灌曰沃沃亦澆也漬也。

　　口噤

　　又作唫同渠飲反閇口為噤也。

　　禪衣

　　多安反說文衣不重也廣疋禪薄也。

　　白祫

　　古洽反說文衣無絮也廣疋祫重也經文作悏古洽反𢃑也悏非此用又作裌非也。

　　第四卷

　　𥧌鞮

　　都奚反。

　　樓眸

　　莫侯反經文作[絳-糸+目]誤也。

　　櫨𤗶

　　古黃反。

　　唾[泳-永+七]

　　將逸反通俗文迮而吐之曰[泳-永+七]經文作𠵖音子且反。

　　架抄

　　古暇反經文作[泳-永+(咒-几+木)]。

　　譚𦒿

　　杸南反。

　　謣難

　　呼故反。

　　較坘

　　古學反。

　　䚷羅

　　於礼反。

　　侘飢

　　𠡠家反經文作𨀸非。

　　膒弥

　　烏侯反。

　　獀玃

　　字體作𤠙又作㹢同古遐反下居縛反說文大母猴也善頋䀎玃持人也尒疋玃父善頋郭璞曰猳玃也似猴而大色蒼黑也。

　　荐臻

　　又作[泳-永+在]同在見反尒疋荐再也重也下側陳反臻至也。

　　第五卷

　　優吵

　　蘇答反。

　　掔俱

　　苦閑反經文有作拏女家反此梵言也。

　　壓笮

　　於甲下側格反案笮猶𡑅也今謂笮出汁也。

　　茤陁

　　字與芰同渠寄反。

　　𫈹又

　　居玉反。

　　驚悸

　　古文痵同其季反字林心動也說文氣不定也。

　　第六卷

　　振且

　　或言真丹並非正音應言支那此云漢國也又亦無正翻但神州之𢛌名也。

　　碑闞

　　彼為反古制施鹿櫨以下棺今人述君父之功建於陌頭顯𠁅也𥼶名闕在門兩旁中間闕然為道也。

　　卸郵

　　于鳩反。

　　鞞鞞

　　蒲迷反。

　　萆梨

　　方尒反。

　　恐愶

　　虛業反方言愶䦧懼也謂以威力相恐懼也䦧音呼激反經文作㤼蹹二形非也。

　　第七卷

　　牛桊

　　居院反字書桊牛𤘽也今江淮以北皆呼牛𤘽以南皆曰桊。

　　𢘉𢥈

　　字且[鳥*甲]盧音烏甲反今謂黑貂為[鳥*甲]盧貂是也。

　　浡浡

　　聲類亦郣字同蒲沒反廣疋浡盛也。

　　蔚多

　　於貴反。

　　他穰

　　而羊反。

　　尉伺

　　第八卷

　　檐邊

　　字書作櫩同以占反謂屋梠也說文檐𣗽也。

　　汪池

　　烏皇反通俗文亭水日汪池之泥濁者也。

　　第九卷

　　麋塵

　　莫悲反說文鹿属也冬至解角者也下之𢈔反山海經云荊山多麈郭璞曰似鹿而大尾可為帚也。

　　梁翟

　　徒歷反。

　　多禖

　　莫来反。

　　陁俞

　　以朱反。

　　愚憃

　　丑絳反說文憃愚也生而癡騃童昬者也。

　　齚楊

　　又作齰同仕白反齚齧也經文作咋㽵白反咋咋聲也咋非此用。

　　第十卷

　　世享

　　虛兩反享受也亦當也說文享獻也。

　　烔烔

　　徒東反埤蒼烔烔然熱㒵也經文作燑非體也。

　　老叜

　　又作叟傁二形同蘇走反方言叜父長老也東齊魯衛之閒凡尊老者謂之叟字從灾從又。

　　諠譁

　　又作讙同虛无反下呼𤓰反諠譁聲也三蒼諠言語䛬䛬徃来也譁言語譊譊諠也䛬音徒刀反。

　　詵林

　　又作甡辡莘三形同使陳反傳曰詵詵眾多也。

　　萍薄

　　蒲丁反無根浮水上者也經文作䓑馬帚也。

　　歡娛

　　疑區反說文娛樂也經文作顒非也。

　　姻媾

　　於人反下古𠋫反白虎通日婦人因夫而成故曰姻姻親也國語今將婚媾賈逵曰重婚曰媾媾厚也。

　　惋恨

　　烏喚反字略云惋嘆驚異也。

　　輱軻

　　又作[土*伯]同口紺口感二反下口佐反埳軻不遇也。

　　楇[出/木]

　　思醉反說文神禍也謂鬼神作灾禍也。

　　懇惻

　　古文𧨚同口很反通俗文至誠曰懇懇亦堅忍也下古文𢝔同楚力反廣雅惻悲也說文惻痛也。

　　如餉

　　尸尚反廣疋餉遺也說文餉或作饟饋餉也。

　　結梳

　　所於反說文梳理髮者也。

　　懊憹

　　今皆作𢙉同奴道反懊憹憂痛也。

　　第十二卷

　　維耶

　　或言毗耶離或名毗舍離皆訛也正言鞞奢隸夜城在東印度境殑伽河北也或言中印度境。

　　瞢憒

　　莫崩反三蒼瞢不明下公內反憒乱也亦煩也。

　　營衛

　　又作營䁝𢥏三形同伇瓊反蒼頡篇營衛也部也。

　　厭禱

　　於舟反下都道反伏合人心日厭求福日禱禱請也請於鬼神也。

　　蜚尸

　　古書飛多作蜚同府韋反飛謂飛揚也尸有三尸。

　　邪忤

　　吾故反通俗文得忤曰痾音苦駕反非體也。

　　蒺䔧

　　茨栗反下力尸反尒疋螏蟍蝍蛆郭璞曰似蝗夭腹長角能食虵腦也。

　　萎黃

　　於危反聲類萎草菸也經作痿痿痺不能行也。

　　尫羸

　　今作尫同烏黃反尫弱也通俗文短小曰尫也。

　　妖[薜/虫]

　　冝列反說文衣服歌謠之恠謂之妖禽獸虫蝗之恠謂之𧒣𧒣灾也今皆作𦽆亦古字通用也。

　　菩薩纓絡經

　　第一卷

　　恭恪

　　古文愙同口各反恪敬也字林恪恭也。

　　曩昔

　　奴朗反尒疋曩久也猶徃久古昔也。

　　塵曀

　　又作㙪同於計反尒疋陰而風日曀曀亦翳也言奄翳日光使不明也。

　　第三卷

　　亘然

　　歌鄧反亘猶坦然也傳曰亘遍也。

　　羯毗

　　或言羯隨或云迦毗或言加毗此皆梵音訛也此譯云迦毗聲伽羅者好名為好聲鳥也。

　　第六卷

　　僥倖

　　古堯反下胡耿反僥遇也幸慶也。

　　第七卷

　　貪餮

　　又作飻同他結反貪財曰饕貪食曰餮。

　　邠耨

　　又作分耨曼陁弗譯云滿嚴飾女或言滿見子也。

　　第九卷

　　苾芬

　　又作飶馝咇𪏺四形同蒲結反埤蒼苾大香也。

　　鏟以

　　又莧反說文一曰平䥫也蒼頡篇云削平也。

　　不泄

　　思列反泄溢也亦發也廣疋泄漏也。

　　第十一卷

　　超卓

　　恥驕反跳上車也超越也出前也踰也下陟角反卓高也𥼶名云超卓也舉脚有所卓越也。

　　第十二卷

　　分衛

　　此言訛也正言儐荼波多儐荼此云團波多此云墮言食墮在鉢中也或言賔荼夜此云團團者食團謂乞食也。

　　鏗然

　　又作[打-丁+身]䡩二形同口耕反說文䡩堅也。

　　料量

　　力條反說文料量也字從斗經文作科苦和反非也。

　　佛名經

　　智曀

　　(一計反)。

　　庭燎

　　(力彫反)。

　　拘峻

　　(私俊反)。

　　𥘡多

　　(止夹反)。

　　刳心

　　(口胡反)。

　　枲荷

　　(息里反)。

　　欝哆

　　(殆我丑加二反)。

　　稊羅

　　(他奚反)。

　　詢陁

　　(私旬反)。

　　奚吼

　　(胡鷄反)。

　　月燈三昧經

　　第一卷

　　無爽

　　所兩反尒疋爽羌也謂不同也不齊也。

　　糅以

　　古文粈䏔二形同女救反說文雜飯曰糅。

　　第二卷

　　如牓

　　補莾反牌牓也謂摽牓其善𢙣示人也經文從木作榜補盲反弓弩輔也榜非此用脾蒲佳反。

　　第三卷

　　剜身

　　烏桓反埤蒼剜削也謂抉取肉也。

　　鼛鼖

　　公勞反大鼓也𦒱工記鼛皷長六尺有四寸注云以鼛皷皷伇事下又作䩿同扶雲反尒疋大皷謂之鼖郭璞曰長八尺也。

　　雷霆

　　定亭挺三音尒疋疾雷謂之霆霓蒼頡篇礔礰也說文雷餘聲所以挺出万物也[廷-壬+(雨/手)]亦雷。

　　金鉦

　　之盈反說文鉦鐃也似鈴柄中上下通。

　　諸𥀷

　　蒲雞反小鼓也亦騎鼓也。

　　簫筑

　　張六反形如箏刻其頭而握之以頭筑人故謂之筑。

　　𪝥德

　　而俱反說文𪝥柔也術士之稱也。

　　第七卷

　　入匣

　　今作柙同胡甲反說文匣匱也謂盛刀劒者也。

　　捿泊

　　蒲各反泊止也今謂舟止為捿泊。

　　激切

　　公的反激發也動也說文水疾急曰激也。

　　狡猾

　　古夘反下胡刮反方言凡小兒多詐謂之狡猾。

　　第八卷

　　臺榭

　　辝夜反尒疋有木謂之榭郭𤩶日臺上起屋也。

　　廊廡

　　籀文作𢋑同音武客舍也說文堂下周屋也𥼶名云大屋曰廡幽兾之人謂之庌庌五下反。

　　詹波

　　之塩反或作占波或作占婆即瞻蔔花也譯云金色花大論云黃花樹也。

　　第九卷

　　瘳愈

　　𠡠流反瘳差也尚書翌日乃瘳是也。

　　竚立

　　或作佇同除呂反尒疋佇久也謂久立也。

　　動臉

　　居儼反字略云眼外皮也。

　　臻萃

　　徐醉反方言東齊海岱之間謂萃為聚萃集也。

　　媒著

　　古文妉同都含反說文媅樂也嗜也今皆作[耳*冗]。

　　第十卷

　　俟用

　　古文竢[(〦/米)*矣]䇃三形同並事几反尒疋俟待也。

　　龍腦

　　案西域記云羯布羅香樹松身異𦰧花果亦別初採既濕尚未有香木乾之後循理而折其中有香狀若雲母色如水雪此謂龍腦香者也。

　　如礪

　　力制反磨石也砥細於礪也。

　　十住断結經

　　第一卷

　　緾縺

　　力前力字書縺縷不解也。

　　戢在

　　側立反戢聚也𣫍也經文從手作擑非也。

　　滲漏

　　䟽蔭反滲盡也下漉曰滲滲亦竭也。

　　閹塞

　　於儉反閇門人也冝作掩掩藏也蔽也。

　　第二卷

　　密欵

　　又作欵同口緩反蒼頡篇欵誠重也至也。

　　揮淚

　　許歸反揮灑也說文揮奮也謂奮振去之也。

　　第三卷

　　棚閣

　　蒲萌反連閻曰棚經文作閛普耕反門聲也閛非此義。

　　嬈固

　　乃了反下又作怘同古護反三蒼云嬈弄諸經有作𤲶或作𤲶音同嬈摩登伽經作擾蠱音古護反。

　　第四卷

　　勗勉

　　虛玉反謂勉勵也方言齊魯謂勉為勗也。

　　第五卷

　　[馬*(生/石)]然

　　呼馘反[馬*(生/石)]猶忽也義亦與[生/石]字同音呼覔反[生/石]然也馘音古麦反。

　　煻煨

　　徒郎反下烏迴反通俗文熱灰謂之煻煨經文作熅於文反欝煙也熅非字體。

　　門閾

　　古文𨵨同呼域反尒疋柣謂之閾郭璞曰即門限也柣音千結反。

　　第六卷

　　或奣

　　鴉猛反明也。

　　婆槎

　　千何反或作婆义河亦云愽义河大池西面河也馬口而出流入西海也。

　　𧄼瞢

　　徒登丁鄧二反韻集失臥極也下亡登反經文有作躑憕懵並非體也。

　　第七卷

　　六湮

　　於仁反說文湮沒也尒疋湮落也亦下也。

　　第八卷

　　[(〦/(目*目)/大)*斗]水

　　九愚反廣疋[(〦/(目*目)/大)*斗]酌也說文[(〦/(目*目)/大)*斗]挹也挹斟也經文作枸非體也或從酉作酙亦非也。

　　第九卷

　　蚑行

　　渠支巨冝二反謂虫行㒵也周書蚑行喘息是也。

　　哂然

　　字書作吲或作吹同式忍反三蒼小笑也礼記笑不至哂鄭玄曰齒本曰吲大笑則齒本見也。

　　愚戇

　　都綘反說文愚癡也戇愚也聲類韻集音丑巷反。

　　第十卷

　　遮迦越羅

　　此譯云轉輪聖王正言斫迦羅此言輪伐剌底此云轉名轉輪王順此方語也。

　　觀佛三昧海經

　　第一卷

　　閱頭檀

　　以拙反此譯云白淨王也或言淨飯王也。

　　伉儷

　　苦浪反下又作㒧同履詣反伉敵也儷偶也伴也。

　　憾喜

　　胡感反廣疋憾動也說文憾捶也。

　　𧎗斗

　　苦禾反字書𧎗斗水虫也尒疋𧎗斗蝦蟇子也。

　　蟠龍

　　薄寒反礼記而蟠于地蟠委也廣雅蟠曲也。

　　踵相

　　又作衝同之勇反說文相迹也亦追也徃来㒵也。

　　四柧

　　古胡反說文柧棱也經文作觚器名也觚非字義也。

　　関鍵

　　又作𨵭揵二形同奇謇反方言関東謂之鍵閞西謂之𨷲。

　　開𨶩

　　胡臘反說文闔閇也易曰闔門謂之坤是也。

　　顒顒

　　今作喁同魚凶反詩云顒顒昂昂傳曰溫恭㒵也。

　　第二卷

　　穹脊

　　去弓反穹謂穹隆也穹亦窮也。

　　侜張

　　說文作譸同竹流反尒疋侜張誑也亦幻惑欺誑也經文作輈車轅也輈非字體春秋傳挾輈以走。

　　喉嚨

　　洛公反嚨亦喉也蒼頡篇喉咽也。

　　肺腴

　　又作胇同敷[月*歲]反說文肺火藏也下𢈔俱反說文腴腹下𦘺也經文作俞膾二形非也。

　　肝隔

　　歌頟反隔障也經文或從肉作膈二字通用也。

　　蛕虫

　　又作蛔同胡魁反蛕腹中虫也經文作[虫*冘]尢二形非也。

　　團欒

　　盧端反團圓也圓匝也。

　　敗績

　　今作勣同子歷反聲類云勣功也。

　　矗然

　　𠡠六反端直也又草木茂盛也。

　　霓冤

　　於元反冤猶屈也雌曰霓經文作倇非體也。

　　髮杪

　　弥繞反樹鋒曰杪今取其義謂髮鋒頭也。

　　雙眥

　　在計反說文眥目崖也目際也。

　　第三卷

　　兩吻

　　無粉反蒼頡篇云脣兩邊也謂口際邊也。

　　蕛米

　　達鷄反尒疋蕛苵也郭璞曰似稗布地生穢草也。

　　龕室

　　苦耽反方言龕受也廣雅龕盛也。

　　鼷鼠

　　胡鷄反說文小鼠也有毒者也或名甘口鼠春秋鼷鼠食郊牛角。

　　晃煜

　　又作𥆄古文熿同胡廣反下又作烠同由掬反說文晃明也煜曜也光也晃煜盛也。

　　竭支

　　或作僧祇支者皆訛也應言僧迦鵄此譯云覆腋若著瞿修羅則不著僧迦𩿍瞿修羅者此云圖也像其衣形而立名也。

　　第四卷

　　摧茹

　　而庶反摧折也茹弱也。

　　小螭

　　𠡠知反廣疋無角曰螭有角曰虬螭若龍而黃者也。

　　樹稭

　　音皆稭謂稭稈也字從禾從皆未詳何語。

　　疼痺

　　又作痋𦙭二形同徒冬反廣雅疼痛也下併利反說文濕病也痺不能行也。

　　第五卷

　　𢫫身

　　力沒反𢫫謂揩𢫫也。

　　摷啄

　　爭交反通俗文浮取曰摷廣疋摷取也。

　　直劈

　　普狄反說文劈破也經文作擗脾伇反僻非此用。

　　䥫砧

　　又作椹[敲-高+甚]二形同猪金反鈇砧也經文作碪鈂二形非體也。

　　轢身

　　力各力的二反蒼頡篇轢輾也說文車有踐者也。

　　癭瘇

　　字詁今作尰同時勇反通俗文腫足曰瘇瘇脚病也經文從足作踵非也。

　　生[(右/羊)*炎]

　　聲類作燂燖二形字詁古文務今作燅同詳廉反說文熱湯瀹肉也。

　　䥫鉆

　　奇沾反蒼頡篇鉆持謂取物者也經文作鉗束入䥫也鉗非今體。

　　瘭疽

　　必遙反下千余反廣蒼癕成為瘭疽瘡名也經文作螵字與蜱同輔支毗遙二反螗螂子也螵非此用。

　　諸𢭄

　　字亦作䋟渠記反所以連綴簪記之也。

　　鑱㓨

　　仕咸反以錐㓨物者也說文鑱𨦣也。

　　寱語

　　牛世反夢語謂之寱聲類不覺妄言也。

　　磔口

　　陟格反廣疋磔張也亦開也經文作挓未見。

　　第七卷

　　攘臂

　　而羊反攘除也謂除衣袂而出臂也袂弥世反。

　　毾㲪

　　他盍反下得恒反𥼶名施之大牀前小榻上所以登上牀也因以名之。

　　榑噬

　　補薄反下時制反搏𢲻也噬齧也㗖也。

　　第八卷

　　遘疾

　　又作姤同古𠋫反尒疋遘逢遇也。

　　泯然

　　弥忍弥賔二反尒疋泯盡也泯民也。

　　𢯯落

　　直尒𠡠紙二反𢯯𡙸也。

　　五千五百佛名經

　　第三卷

　　怛娜

　　(乃可反)。

　　袟帝

　　(除栗反)。

　　聃婆

　　(他甘反)。

　　黟闥

　　(一兮反)。

　　魯[婁*凡]

　　(盧口反)。

　　怖霤

　　(力救反)。

　　䭾嗽

　　(所書反)。

　　眸路

　　(莫侯反)。

　　[目*(尸@工)]陁

　　(女乙反)。

　　迦辢

　　(力割反)。

　　唵婦

　　(烏感反)。

　　鱣那

　　(知連反)。

　　佶易

　　(奇乙反)。

　　晡囉

　　(補胡反)。

　　吱駐

　　(竹住反)。

　　婆鍉

　　(徒奚反)。

　　他庇

　　(補𥧌反)。

　　呹帝

　　第四卷

　　呴㖑

　　(啄戒反)。

　　揭薜

　　(渠謁反下蒲隸反)。

　　地蜱

　　(音蜱)。

　　瑟咤

　　(陟嫁反)。

　　奚囒

　　(魯干反)。

　　燠𨢘

　　(於六反)。

　　㖶迦

　　(烏▆反)。

　　涅㘕

　　(力蹔反)。

　　阿𡚼

　　(又作嫁同時紙反)。

　　𬿆奴[車*(貴-貝+回)]那

　　(側飢反)。

　　頡利

　　(賢結反)。

　　呵𠺕

　　第五卷

　　喑遇

　　(於林反經文誤作㗍也)。

　　堙𨢘

　　(於隣反)。

　　第六卷

　　秖多

　　(是支反)。

　　搥擈

　　(都雷反)。

　　毱多

　　(渠六反經文作毬非)。

　　鯢羅

　　(五奚反)。

　　大方廣十輪經

　　第一卷

　　浚流

　　古文溶濬二形今作浚同雖閏反浚深也。

　　第三卷

　　麝香

　　是亦反又音神夜反尒疋似麋臍有香也。

　　田畯

　　資峻反尒疋畯田夫也郭璞曰今之嗇夫也。

　　第六卷

　　舌𤘡

　　又作齡同其蔭反牛舌病也經文從病作𤴽非也。

　　大方便報恩經

　　第一卷

　　暉𧰟

　　又作艶同餘贍反方言秦晉之閒謂美色為𧰟。

　　池湖

　　戶孤反說文大陂也楊州有五湖。

　　旃叔

　　或言甄叔迦或云緊叔迦樹名也其花赤色此寶似之因以名焉。

　　喑唶

　　於禁反下子夜反聲類大呼說文大聲也。

　　微服

　　無非反尒疋幽匿蔽微也注云謂逃竄也。

　　呼噏

　　古文歙噏二形今作吸同義及反廣疋噏飲也引也。

　　挑目

　　他堯反聲類云挑抉也謂抉出目也抉音烏穴反。

　　里程

　　除荊反程猶限也礼云程量也詩云程法也。

　　掝眥

　　呼麦反掝裂也下靜計反目頭曰眥淮南云瞋目裂眥是也經文從首作馘古獲反生獲断耳曰馘馘非此義。

　　咆地

　　蒲交反說文咆嘷也亦大怒也。

　　輸頭檀王

　　正言首啚䭾那王此譯云淨飯或言白飯非也。

　　第二卷

　　蟠蘭

　　椿輪蒲寒反椿𠡠倫反言形狀也。

　　蒨練𭽀爛

　　千見反言色彩鮮盛皃也。

　　眼眩

　　胡蠲胡遍二反蒼頡篇云視不明也眩惑也。

　　迫愶

　　補格反迫急也下虛業反謂以威相𢙢懼也。

　　財賄

　　古文𧶅同呼罪反財貨也通俗文財帛曰賄周礼通貨賄鄭玄曰金玉日貨布帛曰賄。

　　兜鍪

　　莫侯反廣雅兜鍪謂之冑經文作鉾非字體也。

　　乾曬

　　所懈所寄二反謂暴乾物也。

　　歎波

　　那食或云怛鉢那譯云麨也蒲闍𡰱食譯云可食佉陁𡰱食譯云可噉。

　　飡唵

　　烏感反字林唵㗖也以掌進食曰唵也。

　　嶔巖

　　苦銜反又音欽廣雅嶔岑高也山阜勢也。

　　羸惙

　　知劣反聲類惙短氣㒵也惙惙亦憂也毛詩傳云憂心惙惙也。

　　唼食

　　子盍反字林虫食曰唼唼血也經文作[口*(唐-口+(走-土))]非也。

　　茹食

　　攘舉反茹啖也尒疋啜茹也郭璞曰啜拾食之也。

　　擔揭

　　說文作竭同其竭反負舉也竭擔也。

　　[骨*(實-毌+尸)]腨

　　扶忍反說文膝骨也下又作踹同時兖反腨膓也。

　　炎旱

　　雨廉反炎熱也尒疋炎炎熏也謂旱氣薰炙人也。

　　猥多

　　烏罪反字林猥眾也廣雅猥䪺也。

　　噢噎

　　於六反下一結反埤蒼噢咿內悲也謂痛悲之聲也噎塞也經文有作郁非體也。

　　爪攫

　　居縛反說文攫扟也蒼頡篇攫搏也淮南子云獸窮則玃鳥窮則啄是也扟音居逆反。

　　單孑

　　古折反案孑猶孤獨也說文無右臂曰孑。

　　喊㖑

　　呼㩜反下又作䛥欵二形同呼戒反方言喊聲也㖑呵也謂恚怒聲也經文或作闞音呼檻反二形通用也。

　　蹋張

　　唐盍反謂蹋地張目也經文從口作噏悵非也。

　　曒然

　　古文曒[日*臬]二形今作晈同公鳥反埤蒼曒明也淨也。

　　第三卷

　　嫡嫡

　　丁狄反字書嫡正也公羊傳曰立嫡以長者何嫡[敵-ㄆ+支]也謂夫人之子尊無與[敵-ㄆ+支]也。

　　耶維

　　或言闍毗或言闍維亦言闍鼻多義是焚燒也。

　　蹎蹶

　　又作[傎*真]𧽍二形同丁賢反下居月反蹎蹶猶䪺仆反倒也經文作㒹厥非體也仆音蒲北反。

　　㽃瓳

　　字又作墦同普安反下侯徒反通俗文甎方大謂之㽃瓳今大方甎是也。

　　慨歎

　　口代反慨歎大息也說文忼慨壯士不得志於心情憤恚也。

　　悒遅

　　於急反字林悒不安也蒼頡篇悒悒不舒之㒵也。

　　煩冤

　　於元反冤亦煩也屈也經文作宛惋二形非體也。

　　汪水

　　烏黃反通俗文亭水曰汪經文作洸音光非也。

　　摩訶羅

　　此譯云無知也或言老也。

　　第四卷

　　瞤動

　　而純反說文目動也經文作𥌎非體也。

　　蕃息

　　輔袁反蕃滋也滋多也經文作繁盛也亦多也。

　　帷帳

　　于追反字林在旁曰帷謂張帛障旁也幃圍也。

　　湍浪

　　土桓反說文疾瀬也水流沙上曰瀬瀬淺水也。

　　𥉕盲

　　莫公反有眸子而無見曰𥉕也目無眸子曰盲。

　　舉帆

　　又作颿𩗋二形同扶嚴𢗲泛二反隨風張幔曰帆。

　　振濟

　　脂刃反小尒疋振救也說文振舉也經文作賑之忍反隱賑富有也。

　　草䕓

　　音察草蔖也亦芬也經文作[泳-永+(卄/宋)]非也蔖音千古反枯草也今陝以西言草䕓江南山東言草蔖虘音七故反。

　　哮嚇

　　又作啼同呼交反下呼嫁反𧆞聲謂之哮嚇。

　　第五卷

　　白虹

　　古文𪲀同胡公反說文螮蝀虹也俗呼美人江東呼為𩁹𥼶名虹攻也純陽攻陰氣也。

　　劓刵

　　又作㓷同魚器反下讓記反劓割鼻也刵截耳也。

　　刖耳

　　古文跀𧿁二形同魚厥五刮二反刖猶割也。

　　探摸

　　他含反說文遠取曰探手抆為摸也。

　　禍酷

　　古文俈嚳焅三形同口䔍反說文酷急也亦暴虐也。

　　掊發

　　說文作抱捊二形同步交反捊引取也。

　　第六卷

　　牛呞

　　正字作齝𪗪二形同𠡠之式之二反謂食已復出也。

　　跳枰

　　皮兵反埤蒼抨榻也謂獨坐板牀也𥼶名云枰平也以板作之其體平正也。

　　湏陁食

　　或云修陁此天食也修陁此譯云白也隨相論云湏陁此云善陁此言貞實也。

　　第七卷

　　童齔

　　初忍反古文音差貴反毀齒日齔說文男八月生齒八歲而為之齔女七月生齒七歲而毀齒字從齒從匕聲𥼶名云齔洗也毀洗故齒更生新也。

　　寶雲經

　　第一卷

　　頂[囟-乂+又]

　　古文䏤𦞤二形同先進先恣二反說文腦盖頟空也。

　　百葉

　　尸涉反牛膍胵也經文作𦼶治輙反說文薄切肉也䐑非此義。

　　第二卷

　　志逞

　　丑井反逞極也快也亦疾也說文逞通也。

　　第三卷

　　鮫魚

　　今作蛟同古茅反說文海魚也山海經云漳水多鮫魚郭璞曰䱜属也皮有珠文而堅尾長三四尺末有毒螫人皮可以飾刀劒也。

　　第六卷

　　算擇

　　乘管反謂簡擇也三蒼算選也。

　　穰草

　　而羊反說文黍治竟者也經文作蘘蘘荷也非此用。

　　金光明經

　　第一卷(六卷)

　　蛭䖝

　　之逸反謂入人皮中食血者也。

　　鎔銷

　　臾鍾反說文治器法也漢書猶金在鎔應邵曰䥫形。

　　以捊

　　扶鳩反說文捊擊鼓柄也則鼓椎也。

　　第三卷

　　樓柅

　　(女履反)。

　　駱懺

　　(盧各反)。

　　訶嵐

　　(洛含反)。

　　皤詈

　　(蒲何補何二反)。

　　䊉婆

　　(蘓感反)。

　　𠌃𠌃

　　(力救反)。

　　苾頭

　　(蒲結反)。

　　波扡

　　(土何反)。

　　姥者

　　(莫補反)。

　　瞢伽

　　(莫崩反)。

　　遏部

　　(烏割反)。

　　第四卷

　　彗星

　　囚苪蘇醉二反𥼶名云彗星星光稍稍似彗經文從手作㨹音于桂反廣疋㨹裂也㨹非字義。

　　竝現

　　又作並同蒲茗蒲鯁二反說文竝併也亦俱也。

　　萆龍華

　　補侍補婢二反依字鼠莞也似龍鬚也𥼶草言萆鼠莞。

　　該那

　　(古来反)。

　　末坘

　　(直尸反)。

　　薩㗧

　　(乃結反)。

　　娑瀰

　　(莫尒莫唘二反)。

　　孛題

　　(蒲沒反)。

　　婆㖃

　　(又作詬同居𠋫反)。

　　脪帝

　　(虛衣反)。

　　第五卷

　　孤迸

　　又作跰同補諍反字書迸散走也。

　　薨亡

　　呼𪫑反尒疋薨死也諸侯死曰薨薨者䪺壞之聲也。

　　第六卷

　　彷徉

　　扶方以章反廣疋彷徉從倚也亦徘徊也字從彳。

　　以𩚅

　　今作食同囚恣反廣疋𩚅餧謂以食供設人曰𩚅經文作飴古字通用耳。

　　鴿[(((巨-匚)@十)/((巨-匚)@十))*隹]

　　籀文作𪀫說文士虞反鷄子也亦通名鳥子為[(((巨-匚)@十)/((巨-匚)@十))*隹]。

　　睫瞤

　　子葉反下如輪反說文瞤目動也睫目毛也。

　　大雲經

　　第一卷

　　揵度

　　此言訛也正音娑揵啚此云聚也佛去世後別有姓迦旃延婆羅門道人作發智經有八揵度是也。

　　拘辨

　　荼或言鳩槃荼或言弓槃荼甕形頗似冬𤓰也。

　　錐銏

　　此江南俗字也字體作矟山卓反埤蒼矟長一丈八尺也。

　　第四卷

　　頭枑

　　(都麗反)。

　　嗒兮

　　(冝作唅土合反)。

　　蹵蹋

　　唐盍反說文蹋踐也經文作㧙蒲必反方言柲椎也南楚名相椎搏曰柲廣疋柲擊也。

　　密迹金剛力士經

　　第一卷

　　匿訑

　　又作[言*隋]同湯和大可二反說文兖州謂欺曰詑詑不信也。

　　金痍

　　與之反痍傷也金謂刀斧傷者也。

　　𤻲瘡

　　翼灼反藥有毒有無毒者也三蒼病消𤻲也。

　　麤細

　　且胡反廣疋麁大也人之警防亦曰麁鹿性食息自相背慮人獸之害警亦如之故從三鹿也。

　　鴉音

　　於牙反白頸鴨鶋也開中名阿雅經文有作鵙古覔反伯勞也鴨鶋音上卑下居。

　　鵾鷄

　　又作鶤同古魂反狀如鸖而大者也。

　　麑鹿

　　又作麛同莫鷄反麞鹿之子也。

　　崎嶇

　　丘冝反下丘愚反廣疋崎嶇傾側也埤蒼不安也經文從足作踦𨄅非體也。

　　俳說

　　皮皆反說文俳戲也樂人所為戲笑以自怡悅者。

　　砥掌

　　說文亦[序-予+互]字之視反平也直也。

　　髦尾

　　又作髳同莫高反又音蒙說文髦髮也髮中豪者也。

　　第二卷

　　閒關

　　古閑反謂入出也亦設置之㒵也。

　　柯椑

　　(父支反)。

　　抳犁

　　(女几反)。

　　伊諧

　　(下皆反)。

　　貫習

　　(經文作諧非也)。

　　月支

　　薄佉羅國應是也在雪山西北或云月氏。

　　丘慈

　　或言龜茲正言屈支也屈音居勿反多出龍馬左傳云屈產之乘也。

　　于闐

　　徒見反凶奴謂之于遁諸胡謂之豁且俗語言渙那梵言瞿薩旦那此譯云地乳國其地忽然隆起其狀如乳神童飲吮因以名焉。

　　諸麼

　　莫可反麼猶小也通俗文細小曰麼也。

　　諸瘻

　　字林力句反頸腫也謂此國人多有因從名焉。

　　第三卷

　　車釭

　　又作𨊧同古紅反說文車轂頭䥫也方言自關之西曰釭燕齊海岱之閒謂之鐹鐹音古和反。

　　秸草

　　公八反秸槀也經文作[麩-夫+吉]非也今經中有作䴬字音夷軄反穀麦䴰也。

　　赭衣

　　之野反赭赤土也方言南楚東海之閒或謂赤為赭郭𤩶曰言衣赤也。

　　蘆菔

　　三蒼音羅音稍隱来都反下蒲北反經文作菜茯或作蘿蔔並非體也。

　　淳湩

　　上音純下竹用都洞二反乳汁曰湩今江南亦呼乳為湩。

　　第四卷

　　飈聚

　　俾遙反暴風從上下者也。

　　第五卷

　　犇馳

　　古文𩦥今作奔同補門反奔走。

　　大㮯

　　胡本反三蒼全物者也通俗文合心曰㮯。

　　菩薩𠁅胎經

　　第一卷

　　翅搜

　　尸豉反下所流反案婆兜𥼶翅搜城即中天笁城也譯云婆兜此言住𠁅𥼶翅搜者能也謂能仁住𠁅城也經中或作𥼶氏瘦城或作舍夷城或云迦維羅衛或言迦毗羅城皆猶梵言輕重以名𥼶迦音訛故也。

　　自襞

　　卑亦反襞褺也廣疋襞屈也褺音惵。

　　儭身

　　字書或[穴/親]字同且若反又叉覲反儭至也近也。

　　唼嗽

　　子盍反下又作欶同所角反通俗文含吸曰欶。

　　盍天

　　諸經作廅天此譯云有光壽天也廅音烏合反。

　　相敦

　　又作𢴤㲂棖三形同丈庚反謂相觸也橖拄也。

　　哊咽

　　禹六反下於賢反廣疋哊吐也喉也經文作[口*隨]音墮誤也。

　　㗘㗱

　　又作𪙍同補各反下子立反說文㗘㗱噍㒵也味口也。

　　第二卷

　　鼻𡹼

　　魚偃反通俗文云緩脣謂之𡹼磭磭音昌若反今同其事也經文作嵼魚產反㟞嵼也嵼非字義。

　　如篅

　　市緣反說文[利-禾+(光-兀+天)]竹圓以盛穀者也蒼頡篇篅圓倉也經文作簞音丹竹器名也簞非此義。

　　蛄蟥

　　古胡反螻蛄也下胡光反蟥蛢甲虫也大如虎豆綠色者也蛢蒲丁反。

　　第三卷

　　勸訹

　　私律反說文訹誘也經文作恤非也。

　　𢯇讓

　　於入反平推也亦手小舉之也廣雅𢯇進。

　　陶冶

　　徒高反下弋者反陶謂作凡器也冶鑪銷者也陶化也冶消也。

　　僧那

　　此譯云鎧甲言以被飾著大鎧也。

　　龜鼉

　　徒多反三蒼似蛟而大山海經江水足鼉郭璞曰似蜥蜴大者長一丈有鱗彩可以為鼓經文從魚作𩵔非也。

　　利㭰

　　古文㭰今作𠲿同子累反字書㭰鳥喙。

　　卛空

　　居万反通俗文汲取曰卛說文抒漏也。

　　第四卷

　　䖝蝗

　　胡光胡盖二反螽也謂蝗䖝也小曰蝩大曰蝗云魚子化作也蝩音鍾經文作蟥非體也。

　　[車*(乞-乙+小)]宿

　　(之忍反)。

　　亢宿

　　(苦浪反)。

　　撩擲

　　又作摷同力彫反謂相撩擲也擲相投也。

　　扙挃

　　知栗反廣疋挃㓨也以指扙㓨者也。

　　大辟

　　古文[辟/并]𠮃二形同[社-土+(卑-(白-日))]尺反辟法也除也經文作邪僻之僻非也。

　　芟除

　　所巖反刈草也詩傳曰芟除草也經文作釤所鑒反大鎌也釤非此用左傳芟夷薀崇之。

　　第五卷

　　槍㓨

　　且羊反說文槍距也通俗文剡木傷盜曰槍木槍䥫槍皆作此經文作鏘玉聲也又作錆非也。

　　八藏

　　在浪反一胎化藏二中陰藏三摩訶衍方等藏四戒律藏五十住菩薩藏六雜藏七金剛藏八佛藏梵本名篋以藏替之也。

　　大集賢護菩薩經

　　第一卷

　　賢護

　　案移識經云颰陁羅波梨此譯云賢護亦云賢守隣聖曰賢固道稱守幻士經云颰陁此主仁賢是王舍城在家菩薩也。

　　第二卷

　　區別

　　去愚反區域也區以別矣異種區別也。

　　第三卷

　　鑪㰆

　　又作[韋*(ㄆ/用)]排二形同蒲戒反謂鍛家用炊火令熾者也。

　　諮詢

　　私遵反詢問也左傳訪問於善為諮諮親為詢諮問善道詢問親戚之義也。

　　岌多

　　此居士子名也依字魚及反岌高危也亦盛也。

　　篋笥

　　枯挾反下𦙃吏反說文盛衣器曰笥。

　　第四卷

　　甖水

　　於耕反於成二反方言瓿甊甖也。

　　贊助

　　子且反贊佐也亦導也。

　　鏗鏘

　　又作銵同苦耕反下又作鎗傖二形同且羊反廣雅銵銵鏘鏘亦聲也。

　　大方等陁羅𡰱經

　　第一卷

　　㗣提

　　第二卷

　　動他

　　古文𨔝同徒董反尒疋搖動作也經文從言作諥非也。

　　叱呵

　　齒逸反蒼頡篇大呵為叱。

　　發予

　　翼諸餘煑二反尒疋予我也案此亦與余字同也。

　　第三卷

　　若僑

　　渠消反說文[僑-(夭/口)+(〦/(〡*三*〡))]高也廣疋僑才也字林寄客為㝯作㝯字廣疋羇旅㝯寄也。

　　單縫

　　扶封反說文以針紩衣也經文從手作摓非也。

　　𧎗斗

　　苦和反一名活東郭璞曰即蝦蟇子也。

　　𥆔瞎

　　許交反下許鎋反目盲也。

　　第四卷

　　鷀𪅌

　　案尒疋作螏蟍蝍蛆也能食腦也。

　　耒木

　　郎對反𥝷具曲木也。

一切經音義卷第四


中華大藏經（中華書局版）第 56 冊 No. 1163 一切經音義


一切經音義卷第五　　　　　納

　　翻經沙門玄應撰海龍王經梵女首意經央掘魔羅經月明菩薩經觀察諸法行經滅十方冥經七佛神呪經出生菩提心經菩薩本行經普門經稱揚諸佛功德經心明經力㽵嚴三昧經不思議光菩薩所說經湏真天子經文殊師利問菩薩署經般舟三昧經德光太子經等目菩薩所問經施燈功德經超日明三昧經菩薩訶色欲經月上女經人本欲生經中陰經不必定入印經湏弥藏經魔逆經佛華嚴八如来境界經濟諸方等學經諸佛要集經菩薩行五十緣身經文殊師利佛土嚴淨經弥勒菩薩所問本願經濡首菩薩分衛經堅固女經大乘同性經演道俗經阿閦佛國經寶網經蓮華面經百佛名經迦葉經觀無量壽經孔雀王經不空[(网-ㄨ)/(紿-口+月)]索經發覺淨心經觀藥王藥上二菩薩經无上依經請觀音經移識經十一面觀世音經未曾有經觀世音菩薩授記經不思議功德經鹿母經大吉義呪經鹿子經菩薩夢經文殊問經溫室洗浴眾僧經密迹金剛力士經四不可得經東方㝡勝燈王經諸德福田經成具光明定意經虛空藏菩薩所問持幾福經太子湏達挐經菩薩投身餓虎起塔因緣經太子墓魄經頻婆娑羅詣佛供養經湏頼經薩羅國經金色王經天王太子辟羅經獨證自在三昧經阿弥陁鼓音陁羅𡰱經摩訶摩耶經八陽神呪經如来方便善巧呪經幻士仁賢經勝鬘經後出阿弥陁經湏摩提經

　　海龍王經

　　第一卷

　　安明由山

　　即湏弥山也亦言修迷樓山正言蘓迷盧山此譯言好光山亦言妙高山也。

　　潭然

　　徒耽反潭深也楚人名深曰潭也。

　　悁慼

　　於緣反聲類云悁憂也說文悁恚也。

　　第二卷

　　闕庭

　　眉閒也𥼶名云闕在門兩旁中央闕然為道眉今像此因以名焉。

　　凥也

　　苦勞反聲類凥臋也臋音徒昆反。

　　髕也

　　又作臏同扶忍反說文膝骨也三蒼膝盖也。

　　親暱

　　又作昵同女栗反尒疋昵親近也昵亟也親昵亦數也。

　　晏然

　　烏鴈反晏猶安也說文晏天清也亦鮮翠之㒵也。

　　繁𧜟

　　輔袁反繁多也盛也下古文裔同餘制反說文裔衣裾也以子孫為苗裔者取其下垂之義也字從衣從冏音女劣反。

　　第三卷

　　妷態

　　古文佚今作妷又作劮同與一反蒼頡篇佚蕩也亦樂也下又作㑷同他代反意恣也謂度人情㒵也。

　　𠚫穫

　　胡郭反說文𠚫禾也王逸注楚辞云草曰𠚫穀曰穫詩云十月穫稻是也。

　　第四卷

　　噏氣

　　古文歙噏二形今作吸同虛及反廣疋吸飲也說文內息也引也謂引氣息入也。

　　勸訹

　　私律反誘訹教導也亦引也相勸也經文作恤憂也収也恤非此用。

　　蹉踖

　　千何反下子亦反蹉跎也踧踖也踖應作錯七各反蹉跌不正也錯謬誤失也。

　　央掘魔羅經

　　第一卷

　　龜坼

　　恥格反㽵周云宋人有善不龜之藥者注云其藥能令人手不龜文坼裂者也。

　　烏伏

　　扶富反謂蓲伏其𡖉及伏雞等亦作此字今江北通謂伏𡖉為菢江南曰蓲音央富反。

　　第二卷

　　[旭-日+(虎-儿+巾)]闞

　　又作唬同呼交反下呼㩜反說文虎怒聲也詩云闞如[旭-日+(虎-儿+巾)]虎是也。

　　雄傑

　　奇哲反傑特立也英傑也才能也智出千人曰傑。

　　興渠

　　此言少訛也借音嫣蠅反出烏荼娑他那國彼土人常所食者也此方相傳以為芸薹者非也嫣音虛延反。

　　童真

　　是沙弥別名式义此言學亦云隨順無違梵言究磨囉浮多究磨囉者是彼土八歲已上未冠者童子揔名也浮多此云真亦言實。

　　酣醉

　　古文佄同胡甘反漢書應劭曰不醉不醒曰酣一云樂酒曰酣。

　　第三卷

　　緜纊

　　古文絖同音曠說文纊絮也小尒疋云纊緜也絮之細者曰纊。

　　津溜

　　子隣反下力救反津謂津液也蒼頡篇液汁也字書溜謂水垂下也。

　　第四卷

　　維持

　　翼住反維猶聯結也亦維持之也維繫也。

　　嬉謔

　　上虛基反下虛虐反嬉戲樂也謔相戲調也。

　　驍摙

　　古堯反廣疋健也亦勇急也。

　　震慴

　　徒頰之涉二反尒疋懼也經文作疊非體也。

　　俛仰

　　無辯反俛仾頭也言閔默不已也。

　　卜筮

　　時世反筮問也礼記龜為卜蓍為筮卜筮者决嫌疑定猶豫故疑即筮之字從竹。

　　杜門

　　古文[度*ㄆ]同徒古反國語杜門不出賈逵曰杜塞也塞閇也。

　　瞪[日*(尸@禹)]

　　直耕反埤蒼直視也下之欲反。

　　顛沛

　　又作蹎䟺二形同都賢反下補昧反謂偃仆也經文從犬作狽非也。

　　觀察諸法行經

　　第一卷

　　撞弩

　　徒江反廣疋云撞刾也說文橦㦸擣也。

　　第三卷

　　不槩

　　古文扢同公礙公內二反扢量也廣疋扢摩也蒼頡篇云平斗斛曰槩。

　　第四卷

　　鵁鶄

　　二音交精脚高有毛冠可辟火灾者也。

　　調戲

　　徒吊反謂相嘲調也調弄也經文作恌非也。

　　七佛神呪經

　　第一卷

　　咻咻

　　許流許主二反依字噢咻痛念之聲也。

　　五渾

　　胡昆反謂五濁也渾乱也乱猶濁也亦水流聲也。

　　潢瀁

　　胡廣反下音養潢瀁猶浩蕩也經文作洸音光非也。

　　㱇㱇

　　所力反通俗文小怖曰㱇埤蒼㱇恐懼也字從欠經文作懎嗇二形非體也。

　　目佡

　　(丘豉反)。

　　制濘

　　(奴定反)。

　　伊𥌋

　　(莫𡶤反)。

　　邲地

　　(扶必反)。

　　目揥

　　(他細反)。

　　湖利

　　(戶孤反)。

　　侈[跳-兆+仚]

　　(丘豉反)。

　　但坭

　　(乃礼反)。

　　捶婆

　　(楚洽反)。

　　陁咩

　　(弥紙反)。

　　阿眵

　　(充支反)。

　　癡噤

　　(渠錦反)。

　　第二卷

　　愆咎

　　古文㥶[這-言+(仁-二+品)]二形籀文𠐨今作愆同去連反說文𠐨過也亦失也咎罪也。

　　撫恤

　　又作䘏同湏律反尒疋恤憂也亦収也謂以財物與人曰振恤之也。

　　撈接

　　祿高反通俗文沉取曰撈經文作牢固之牢非也。

　　搓摩

　　麁何反依字搓挪也挪音那。

　　第三卷

　　鞠育

　　又作掬同居六反說文掬𢲻也鞠養也方言陳楚之閒謂養為鞠也。

　　羖䍽

　　功戶反下力的反三蒼羖䍽亦名羯也。

　　饕乱

　　吐刀反饕亦貪也說文俗作叨字。

　　第四卷

　　儼然

　　冝撿反詩傳曰儼矜㽵㒵也尒疋儼敬也說文儼好㒵也。

　　潠之

　　蘇悶反通俗文水湓曰潠經文作𠹀非也。

　　白睆

　　還板反許慎注淮南子云睆謂目內白翳病也經文作浣衣浣非也。

　　摎項

　　又作𢷶同居茅反蒼頡篇摎束也說文摎縛煞之也摎即纏縛之名也。

　　𧓵蝲

　　他達反下勒達反廣疋𧓵蝲蚳𧓵蠍也經文作剌非體也。

　　厭蠱

　　於舟反下姑護反春秋傳日疾如蠱惑非鬼非食或以喪志注云蠱惑疾也。

　　齆鼻

　　一弄反埤蒼鼻病也。

　　搭眼

　　方道

　　喉痺

　　俾利反癕痺暴厲之疾也亦言喉閇閇猶塞也。

　　菩薩本行經

　　上卷

　　軍持

　　正言捃稚迦謂雙口澡灌也或譯云瓶也。

　　[火*(夕/丑)]榖

　　又作炒㷅[夕/一/丑/(烈-列)]兼三形同初狡反方言㷅火乾也。

　　䍧𦍞

　　祖郎反羊三歲曰䍧䍧然盛㒵也下丁奚反𦍞羖𦍞羯羊也經文作[牛*互]丁礼反觸也[牛*互]非經用。

　　来抴

　　又作曳同余世反說文抴引也謂牽引也。

　　羯羠

　　囚几反聲類騬羊也徐廣曰羯羠並犍羊也。

　　慍心

　　於問反慍怒也說文慍怨也蒼頡篇慍恨也。

　　璣鄯𡰱

　　居衣反下音市戰反龍子名也。

　　刖其

　　魚厥五骨二反刖猶割也經文作刓五桓反齊也。

　　上旋

　　似緣反旋轉也經文作矩俱禹反方曰矩矩則也矩非此義。

　　耶旬

　　或云闍維或云闍毗同一義也正言闍鼻多義是焚燒也。

　　中卷

　　災禍

　　又作烖灾𤆎三形同則才反說文天火曰灾。

　　蜴蜥

　　以石反下斯歷反在草曰蝪蜥經文作𧊤非也。

　　金拂

　　敷勿反廣疋拂除也謂除去塵土也拂拭也經文從巾作𢂀或作𣭘非也。

　　下卷

　　騷動

　　蘇勞反說文騷擾也謂擾動也。

　　万岐

　　又作郊[(敲-高+木)/山]二形同巨冝反謂道有支分者也。

　　晃焴

　　又作晄古文熿同胡廣反說文晃明也廣疋晃暉也光也下又作煜同由掬反說文煜曜也埤蒼煜盛㒵也。

　　瘡瘢

　　薄蘭反蒼頡篇瘢痕也痕胡根反。

　　稱揚諸佛功德經

　　下卷

　　洞清

　　古文衕迵二形同徒貢反案洞猶通過也亦深邃之㒵也經文從口作哃非也。

　　力莊嚴三昧經

　　上卷

　　𣱦氳

　　冝作葐蒀扶云反字書作[稈-干+皿]同於云反葐蒀盛㒵也亦香也。

　　海島

　　古文隝同都老反水中山曰島島到也人所奔到也。

　　湏真天子經

　　上卷

　　鋒遬

　　(蘓木反)。

　　䨴陁

　　(徒對反)。

　　瞀呵

　　(云搆反)。

　　中卷

　　勇悍

　　胡且反蒼頡篇悍禦也說文勇亦悍也。

　　弧弓

　　戶都反說文木弓也周易黃帝作弦木為弧。

　　建箭

　　居健反建立也亦樹也。

　　般舟三昧經

　　中卷

　　輕㑥

　　又作敡今作易同以豉反蒼頡篇㑥慢也平㑥也。

　　鶡鴨

　　胡葛反似雉闘死不却故武人戴鶡冠以象之也出煇諸之山以其尾垂頭亦出上黨下古文鵪同烏甲反。

　　謗訕

　　所姧反蒼頡篇訕非也謗毀也。

　　蛟龍

　　梵言宮毗羅音交有鱗曰蛟龍抱扑子曰母龍曰蛟龍子曰虬其狀魚身如蛇尾皮有珠郭璞注山海經云蛟似蛇而四脚小頭細頸頸有白嬰大者數十圍𡖉生子如一二斛甕能吞人也。

　　㹢玃

　　又作猳同古遐反下居縛反說文大母猴也善玃持人好頋䀎。

　　等目菩薩所問經

　　上卷

　　昺徹

　　古文昺苪二形同今作炳同碧皿反廣疋昺明也徹通也三蒼昺著明也。

　　陶現

　　徒高反詩云上帝其陶陶變也。

　　去藏

　　才浪反積蓄也如庫藏也經文作[咸/肉]非體也。

　　督住

　　又作督同都木反尒疋督正也方言督察也理也。

　　懀然

　　烏外反。

　　轉霍

　　呼郭反案霍𢖛忽急疾之㒵也霍然忽霍皆是也經文從火作㸌胡沃反說文㸌灼也㸌非此用。

　　而[相*夬]

　　此字習謬已久人莫辯正今詳其理義冝作共相二字。

　　輕佻

　　聽遼反字書佻輕也廣疋佻佚也尒疋佻偷也苟且也經文從手作佻非體也。

　　下卷

　　晴陰

　　又作暒殅二形同自盈反聲類雨止曰晴。

　　焜煌

　　胡本反下胡光反方言焜煌盛白也光暉也。

　　青紅

　　且經反東方色也木生火從生丹丹青之信必然也經文作菁華之菁非也菁音紫盈反三蒼謂[烈-列+非]之英曰菁也。

　　超日明三昧經

　　上卷

　　懾伏

　　聲類作㒤同止葉齒葉二反說文心服曰懾廣疋懾懼也。

　　綏恤

　　私唯反尒疋綏安也恤収也。

　　恢弘

　　又作[糸*(厂@火)]同苦迴反字林恢大也。

　　纖介

　　家薤反周易悔若者在乎介韓康伯曰介纖介也劉瓛曰介微也。

　　譎詭

　　又作噊同公穴反下又作恑同居毀反方言自關而東西或謂詐為譎恑譎恑亦奇恠也。

　　浮譁

　　呼[(旅-方)-(乞-乙)]反讙譁也蒼頡篇譁言語譊譊也。

　　不挍

　　古効反挍報也論語犯而不挍是也。

　　五兵

　　周礼司兵掌五兵鄭眾曰五兵者戈殳㦸矛無夷也步卒五兵則無无夷而有弓矢也左傳子𢙣出五甲五兵。

　　消殪

　　古文作𡔸同於計反尒疋殪死也殪煞也亦盡也。

　　弘綽

　　又作繛同昌若反說文綽緩也綽亦寬也。

　　下卷

　　淖情

　　女卓反三蒼昌若反又音徒歷反淖約好㒵也。

　　分賦

　　方句反賦布也尒疋賦[斑-文+夕]也謂[斑-文+夕]布與之也。

　　綢繆

　　直流反下亡侯反詩傳曰綢繆緾綿也。

　　寇害

　　口𠋫反說文寇暴也廣疋寇抄也尚書寇賊姦宄范甯集解云寇群行攻剽者也字從完從攴剽音匹妙反。

　　躊躇

　　膓畱反下膓誅反廣疋躊躇猶豫也亦躑躅也。

　　貙者

　　恥俱反似狸而大尒疋今貙虎大於狗文如狸愽物志云貙大能化為虎。

　　菀囿

　　于救反三蒼養牛馬林木曰菀字林有垣曰菀無垣曰囿囿亦禁菀也。

　　謙冲

　　說文作蛊同除隆反字書冲虛也亦中也。

　　屢聽

　　力句反尒疋屢亟也數也亟音祛記反。

　　訾量

　　又作𢋀同子移反訾亦量也思也說文思稱意也。

　　蹉跌

　　千何反下徒結反蹉跎也失躡曰跌跌差也。

　　未孚

　　字體作[(麩-夫+孚)-來+(素-糸)]同芳務反礼云无䴸徃鄭玄注䴸疾也廣疋䴸行也。

　　一鍼

　　聲類今作針同支諶反廣疋鍼㓨也所以縫衣者也。

　　月上女經

　　上卷

　　脅嚇

　　方言作䦧同呼𨽦反謂以威力恐人也。

　　呵𠿒

　　火曷反廣疋𠿒怒也廣蒼云𠿒訶也經文作喝乙芥反嘶喝也。

　　雀垛

　　徒果反謂城上女牆也經文作墮落之墮非體也。

　　寮窓

　　力彫反蒼頡篇寮空也亦[宋-木+弟]也。

　　藻棳

　　又作梲同之恱反尒疋其上楹謂之棳注云侏儒柱也蒼頡篇棳𣚊也。

　　中陰經

　　上卷

　　𤸱天

　　烏合反譯云有光壽天經中有作阿波天同一名也謂二禪初天少光天也。

　　湏滯天

　　除制反道行經作湏𤴟天音徒計丁計二反又作湏廗天音帝樓炭經作湏[口*(唐-口+(走-土))]天音帝皆梵言訛轉也此譯云善觀天即善見天也。

　　瘡疣

　　字體作肬籀文作𪐤同有流反通俗文體目曰肬經文作痏音位理反蒼頡篇痏歐傷也。

　　斗藪

　　又擻同蘇走反方言斗擻舉也周成難字斗擻豰𣫎也音都穀反下蘇榖反經文作抖捒二形音同極䇿並非字體。

　　下卷

　　擲綿

　　字詁古文線今作綫同私賤反所以縫紩者也。

　　劒刎

　　古文歾同亡粉反通俗文自刾曰刎。

　　湏弥藏經

　　上卷

　　[病-丙+互]𭪩

　　(脂履反下昌制反)。

　　憩多

　　(去例反)。

　　婢諶

　　(市針反)。

　　耶娜

　　(乃可反)。

　　帝弭

　　(弥是反)。

　　迷踦

　　(居蟻反)。

　　下卷

　　輸拒

　　(俱禹反)。

　　安廌

　　(徒賣反)。

　　牟芩

　　(渠金反)。

　　囉諵

　　(奴咸反)。

　　遮䶩

　　(竹皆反)。

　　椑伽

　　(補弥反)。

　　漩梨

　　(囚絹反)。

　　迦㘕

　　(力蹔反)。

　　豍豆

　　布迷反廣疋豍豆䝀豆也經文作蜱非也。

　　佛華嚴入如来不思議境界經

　　下卷

　　沙詑

　　𠡠嫁反經中或作阿迦𡰱吒天是也。

　　池濼

　　匹各反濼陂也山東名為濼幽州呼為淀徒見反經文作泊非體也。

　　諸佛要集經

　　上卷

　　墟聚

　　去餘反廣疋墟居也人之所居曰墟也。

　　嘲囈

　　又作啁同竹交反蒼頡篇嘲調也下牛世反囈言也。

　　文殊師利佛土嚴淨經

　　上卷

　　相棠

　　借音丈庚反字冝作樘敦棖敝四形同文衡反謂相觸也。

　　恬惔

　　徒兼反方言恬靜也下冝作淡徒濫反淡安也謂安靜也經文從心作惔徒甘反憂心如惔惔憂也惔非此用。

　　億垓

　　古文作㷇奒二形今作姟同古才反數名也風俗通曰十億曰兆十兆曰經十經曰姟姟猶大數也。

　　拜謁

　　於歇反尒疋謁請也亦白也告也。

　　侜張

　　陟留反尒疋侜張誑也經文作侏之儒反侏儒短人也。

　　塵埃

　　烏来反蒼頡篇埃風揚塵也。

　　下卷

　　交趺

　　又作跗同府于反三蒼跗足上也謂交足而坐也經文從足作跤非也。

　　至湊

　　且豆反廣疋湊㝡也湊競進也。

　　景則

　　羈影反詩云介尒景福傳曰景大也則法也。

　　濡首菩薩無上清淨分衛經

　　上卷

　　底泓

　　一宏反說文下深大也廣疋泓泓深也。

　　吹噭

　　又作嘂譥二形同古吊反噭喚也呼也亦鳴也。

　　螫䖝

　　書亦呼各二反說文虫行毒也。

　　躇步

　　膓於反說文躊躇猶豫也躑躅也。

　　錠燭

　　殿定二音聲類云有足曰錠無足曰鐙。

　　鹿𨽁

　　古文𨞮聚二形今作聚同才句反廣疋聚居也謂人所聚居村邑者也。

　　𢫩鋤

　　又作薅𢫩二形籀文作𦷄或作茠同呼豪反說文除田草曰茠經文作䒵莇非也。

　　下卷

　　慷慨

　　正作忼愾同口葬反下苦代反𢗑慨大息也亦士不得志者也。

　　喟然

　　又作㕟同口愧口恠二反三蒼喟歎息也歎聲也。

　　華孚

　　或作荂說文或作[((乏-之+女)*(人/人))/(百-日+ㄎ)]同芳俱詡俱二反方言華荂盛也齊楚之閒或謂之華或謂之荂。

　　玓瓅

　　丁歷下字書作皪同力的反說文玓瓅明珠色經文作的非體也。

　　暠然

　　又作杲同古倒反埤蒼白㒵也亦明也灼然明白者也經文作晑音古螢反非也。

　　岐嶷

　　巨冝反下語𣗥反詩傳云岐知意也嶷識別也言能匍匐則岐岐然意有所知也其貌嶷然有所別識也亦言六十歲也經文作奇非體也。

　　大乘同性經

　　上卷

　　澿然

　　其錦反寒戰極也經文從心作㦗非也。

　　崖隴

　　力冡反說文天水大坂也。

　　下卷

　　垂毦

　　人志反以毛羽為毦飾若今刀鞘毦也織毛曰毦。

　　弓把

　　百雅反單手為把說文把握也持也經文作弝近字也。

　　阿閦佛國經

　　上卷

　　提洹竭佛

　　此譯云錠光又云然燈佛是也。

　　珠璣

　　居衣反說文珠之不圓者也字書云一曰小珠也。

　　堊之

　　烏各反白土也亦名白墠也廣疋堊塗也。

　　罷極

　　今作疲同被羇反廣疋疲猶倦也亦勞也。

　　蓮華面經

　　下卷

　　摩俟

　　(事几反)。

　　姞利

　　(奇乙反)。

　　迦葉經

　　上卷

　　一𧣴

　　又作盞琖醆三形同側限反方言盞杯也。

　　孔雀王神呪經

　　上卷

　　婪婢

　　(力含反)。

　　黳離

　　(烏奚反)。

　　秘擔

　　(蒲薎反)。

　　哿梨

　　(古我反)。

　　贉婆

　　(徒感反)。

　　多鱣

　　(知連反)。

　　蝤䗋

　　(才尤莫侯反)。

　　躓利

　　(知利反)。

　　覃婢

　　(徒南反)。

　　叟婢

　　(蘇走反)。

　　密渧

　　(都鍪反)。

　　鷃哲

　　(烏諫反)。

　　縕摩

　　(於雲反)。

　　母芟

　　(所咸反)。

　　剡埤

　　(以染反)。

　　毗茤

　　(則俱反)。

　　䊉婆

　　(蘓感反)。

　　颺哿

　　(以章反)。

　　苾頭

　　(步結反)。

　　▆𨢘鏃

　　(祖木反)。

　　傖

　　(士行反中州人也)。

　　[卄/頰]恃

　　(音類)。

　　刎闍

　　(无粉反)。

　　謌羅

　　(古河反)。

　　曝翅

　　(蒲木反)。

　　奭奭

　　(居虞許力二反)。

　　下卷

　　血膋

　　又作膫同力彫反家書膋脂膏也謂膓閒脂也今中國言脂江南言膋。

　　腓髀

　　扶非反字林脛腨也說文腓腨膓也下蒲米反股外也。

　　癲癇

　　又作瘨同都賢反廣疋瘨狂風病也下核閒反聲類小兒瘨也。

　　頷車

　　公荅反方言頜頷也亦云輔車謂頥頷也。

　　腹髂

　　又作䯊𩩱二形同口亞反埤蒼腰骨也江南呼髀骨上接腰者曰䯊。

　　那姥

　　(莫𡡅反嫣迃遇反)。

　　澘多

　　(所[斑-文+夕]反)。

　　波跘

　　(平息反)。

　　鯨龍

　　(巨迎反)。

　　白鷺

　　(力故反)。

　　天芉

　　(亡尒反)。

　　瑿羅

　　(烏奚反)。

　　浡地

　　(蒲沒反)。

　　蘊摩

　　(於粉反)。

　　疽癩

　　且餘反說文久癕也下力盖反字亦作癘𢙣疾也。

　　癭瘤

　　於井反字林頸瘤也下力洲反說文瘤腫也瘜肉也。

　　羅湜

　　(是力反)。

　　蛷螋

　　(渠周求俱二反下所俱反)。

　　生䕨

　　(徒登反)。

　　䔽沙

　　(乙例一𡧱二反)。

　　愽聳

　　(私勇反)。

　　發覺淨心經

　　下卷

　　莖稈

　　又作秆同古旱反稈槀也廣疋稻穰謂之稈。

　　籠罩

　　古文羄䈇對三形今作罩同▆挍反捕籠也籗音捉。

　　財購

　　古𠋫反說文以財有所求也廣疋購償也。

　　無上依經

　　下卷

　　無胲

　　案字義冝作解胡賣反解謂縫解也。

　　委佗

　　又作逶蟡二形同於危反下又作迤同達何反詩云逶逶佗佗德之美㒵也傳曰逶佗者行可逶曲迹也亦自得之㒵也窊邪也。

　　移識經

　　上卷

　　新𦠌

　　又作枘同乃困反字菀𦠌柔脆也通俗文枘再生也經文作嫰近字也。

　　火浣

　　布周書西域獻火浣布汙則燒之則潔。

　　妖冶

　　於驕反下以者反周易冶容誨淫劉瓛曰冶妖冶也謂恣態之皃也。

　　卑愻

　　蘇寸反字林愻順也亦謙恭也今作遜。

　　鞋韈

　　又作[革*爰]同胡皆反下古文作韈今作袜又作怽[皮*末]二形同無發反足衣也經文從巾之幭音亡別反𢗌㡤也幭非此用。

　　腰䯊

　　口亞反埤蒼腰骨也經文作跨𦝣二形非字體也。

　　肪𦙽

　　府房反下先安反通俗文在腰曰肪在胃曰𦙽廣疋𦙽脂肪也。

　　騗騎

　　匹面反謂躍上馬也今俗謂不躡隥上馬為騗。

　　下卷

　　咼戾

　　口蛙反下力結反謂不正也經文作綟帛也綟非字體綟音力計反亦綠色也。

　　斑駮

　　又作辨同補顏反蒼頡篇斑文皃雜色為斑也。

　　頿又

　　作髭同子移反說文口之湏者也字從湏。

　　豌豆

　　烏丸反豆名也經文作[(夕*匕)/豆]於月反或作宛並非也。

　　未曾有經

　　上卷

　　無恙

　　以尚反尒疋恙憂也孫炎曰恙病之憂也案易傳云上古草居露宿恙[口*莁]䖝也善食人心凡相勞問無恙乎復因以為病也。

　　頑嚚

　　吴鱞反下魚巾反廣疋頑䤜也蒼頡篇嚚𢙣也左傳心不則德義之經為頑口不道忠信之言為嚚。

　　蕑閱

　　又作閱同餘說反說文蕑閱也亦挍閱也小尒疋撰閱具也。

　　乍得

　　士嫁反廣疋乍蹔也蒼頡篇乍兩詞也。

　　慌慌

　　呼廣反慌忽眼亂也亦迷惑也。

　　下卷

　　先喫

　　口迹反謂喫噉食飲也經文作[口*軗]非也。

　　沛然

　　普頼反三蒼沛水波流也亦大也經文作霈近字也。

　　不思議功德經

　　下卷

　　離䑀

　　字或作臂卑避反。

　　懼咤

　　(陟嫁反)。

　　大吉義呪經

　　上卷

　　鼻𠯋

　　(烏礼反)。

　　堙羅

　　(於仁反)。

　　荼黔

　　(音炎反)。

　　龍名也䉛尼

　　(於六反)。

　　㨖締

　　(知利反下徒計反)。

　　苫婆

　　(式益反)。

　　摩啅

　　(𠡠角反)。

　　佛褅

　　(徒帝反)。

　　咮羅

　　(齒朱反)。

　　啁利

　　(陟交反)。

　　下卷

　　跂羅

　　又作[起-巳+支]同墟豉渠支二反跂登也履也。

　　𡹼鼻

　　魚偃反通俗文騫緩也經文從山作嵃非也。

　　聸耳

　　丁藍反說文耳垂也經文作耽都含反耳大也。

　　𠜂地

　　(所姧反)。

　　珊地

　　(乘干反)。

　　囒地

　　(洛干反)。

　　羅[佫-口+思]

　　(蒲戒反)。

　　譚髀

　　(徒南反下蒲米反)。

　　渒梨

　　(普計反)。

　　嗘泥呵郅

　　(之逸反)。

　　菩薩夢經

　　上卷

　　撶皮

　　胡𧟶反木名也可以飾弓者也。

　　文殊問經

　　上卷

　　多弭

　　(弥氏反)。

　　炮字

　　(父交反)。

　　攞字

　　(力可反)。

　　下卷

　　底舸

　　(古我反山名律主居之)。

　　芿山

　　(而證而▆二反又作艿律主居之)。

　　舟航

　　又作杭同何唐反方言自關而東或謂舟為航航渡也濟渡之舟也。

　　𦌘網

　　子恒反𦌘網之捴名也樹四植束水以掛網曰𦌘。

　　跨上

　　苦𧟶反跨躡也字林跨渡也。

　　[牛*(春-日+示)]牛

　　疾津反字略云牛名也。

　　波拕

　　(太何反)。

　　密迹金剛力士經

　　下卷

　　錯勃

　　蒲沒反勃然猶忽然也勃亦乱也逆也。

　　訓訢

　　呼運反訓導也教也誡也下又作欣同虛殷反訢樂也。

　　東方㝡勝燈王如来經

　　[怡-台+差]泥恀羅

　　(巨支上支二反)。

　　呬呬

　　(火利反)。

　　那哆

　　(徒[禾*戈]反)。

　　麼吒

　　(其可反)。

　　成具光明定意經

　　𦰚若

　　又作沃同於縛反詩傳云沃若猶沃沃然也沃柔也濕也亦從下溜出也。

　　卓犖

　　力角反謂奇異也。

　　(左傳犖有力焉能投盖于稷門)。

　　瞢瞢

　　莫登反瞢瞢然乱也悶也亦無光也。

　　真諺

　　冝箭反俗言也言了別真言俗語無疑難也經文從口作喭非也。

　　裒訕

　　補高反案裒猶揚美之也進也訕謗也。

　　剗貪

　　又作鏟同初蕑反廣疋剗削也聲類云剗平也。

　　躓礙

　　音致通俗文事不利曰躓限至曰礙經文作綴非也。

　　潭然

　　冝作憺徒濫反憺猶安靜也深水曰潭音徒南反。

　　眉毛

　　美飢反說文目上毛也。

　　(經文作[骨*(宋-木+毛)]菴二形非也)。

　　眼瞼

　　居儼反字略云眼外皮也經文作睫眊二形非也。

　　諀訿

　　上匹尒下資尒反通俗文云難可謂之諀訿經文或作啤呲。

　　𤸃𠅸

　　古文𠅸耄二形今作耗同莫報反礼記八十曰耄注云耄惽忘也亦乱也經文作𡬁[宋-木+老]二形誤也。

　　[木*用]閣

　　蒲萌反通俗文連閣曰[木*用][木*用]亦閣也蒼頡篇樓閣也謂重屋複道者也。

　　妐姑

　　又作伀同之容反𥼶名云俗謂舅章名伀言所見敬忌見之伀懼自肅齊也。

　　盥手

　　公緩反說文澡手也案凡洒澡物皆曰盥不但手也字從臼水皿上意也。

　　太子湏大拏經

　　檀特山

　　或言單多囉迦山或云檀陁山此譯云蔭山。

　　湏大拏

　　女加反或言湏達拏或云蘇陁沙拏此譯云善與亦言善施。

　　蒼天

　　錯郎反尒疋春為蒼天注云万物生蒼蒼然也。

　　愕然

　　字書或作咢同五各反愕驚也。

　　為𢡠

　　古文𢂴同尺志反幖也通俗文私記曰幟廣疋幟幡也墨子曰以為長丈五尺廣半幅曰幟也。

　　蜎蜚

　　一泉反字林虫㒵也動也下古書飛皆作蜚同甫韋反蜚揚也(左傳秋有蜚不為災)。

　　嶔崟

　　去銜去吟二反下語銜冝金二反廣疋嶔崟高㒵亦山阜之勢也。

　　嵯峨

　　才何反下我多反廣疋嵯峨高也楚辞注云山截櫱峻敞曰為嵯峨。

　　三顀

　　直追反說文額出也今江南言顀頭胅額乃以顦為後枕高胅之名也經文作膇未見所出。

　　脣䫂

　　丁可反廣疋䫂醜㒵也經文作哆充尒丑亞二反非今用也。

　　凸髖

　　徒結反凸起也蒼頡篇作𥥌不平也經文作昳非體也。

　　下蛘

　　餘掌反說文搔蛘礼記蛘不敢搔是也字從虫今皆作癢近字也又作痒音似羊反病名也痒非字義。

　　市井

　　子郢反周礼九夫為井方一里也白虎通曰因井為市故曰市井說文八家一井象搆韓形象[雍/玉]形。

　　太子墓魄經

　　襲績

　　古文㦻同辝立反襲受也廣雅及也亦合也仍也。

　　故質

　　之逸反太玄經受質所疑宋忠曰質問也廣疋質問也謹也定也。

　　矇聵

　　莫公反有眸子而無見曰矇下牛[薊-魚+用]反生聾曰聵聵亦無知也。

　　空刓

　　又作园同五桓反廣疋刓断也楚辝刓方以為圓王逸曰刓削也。

　　噢咿

　　於六反下於祇反埤蒼內悲也又痛念之聲也經文作哊郁喐三形並非體也。

　　𩥵駕

　　忩含反說文駕三馬也居右而𩥵乘俻非常也𩥵旁馬曰騑騑音妃。

　　顉頭

　　牛感反說文仾頭也廣疋顉搖也謂搖其頭也今江南謂領納搖頭為顉傪亦謂笑人為顉酌傪音蘇感反。

　　選䎡

　　而兖反案選䎡猶湏臾也吕氏云少選俗謂之選䎡言推託不肯為也經文或作選𧏦或作潠濡非也。

　　忸怩

　　又作𧖷同女竹反下女[目*互]反通俗文慙恥謂之忸怩。

　　纔有

　　在哉反廣疋纔暫也亦僅也不久也。

　　何訾

　　又作𤺒同子移反訾量也思也經文作訾財之貲非體也。

　　湏頼經

　　跋跙

　　才與反樹名也。

　　布施

　　補故反分布也惠施也經文作[打-丁+普]非也。

　　過讁

　　知革徒厄二反謂謫罰也方言謫怒也郭璞曰謂相責怒也謫譴也責也。

　　晝度宮

　　知冑反晝度樹皆天上名也。

　　娛樂

　　語俱反下力各反說文娛樂也樂喜也經文從女作㜰非也。

　　金色王經

　　粔𥹡

　　渠煑反下匿呂反蒼頡篇粔𥹡餅餌者也江南呼為膏糫音還字菀粔𥹡膏糫果也。

　　獨證自誓三昧經

　　句潭

　　徒南反或言瞿曇弥梵言輕重也。

　　趠第

　　丑挍他吊二反上林賦趠稀閒郭璞曰懸擲也說文趠遠也。

　　今贈

　　在鄧反贈送也遺也說文以玩好之物相送曰贈也。

　　謳合

　　又作嘔慪二形同烏侯反尒疋徒歌曰謳廣疋謳喜也。

　　鉢和蘭

　　亦言鉢和羅梵言訛轉也此云自恣食也。

　　摩訶摩耶經

　　涵潤

　　胡[耳*光]反說文水澤多也詩云譖始既涵是也。

　　𨭝翮

　　字林山瘵反謂張翼也淮南子云飛鳥𨭝翼許叔重曰𨭝羽而飛也。

　　如来方便善巧呪經

　　涪多

　　(蒲侯反)。

　　摩錍

　　(普迷反)。

　　唏詈

　　(呼几呼兾二反)。

　　風齲

　　又作𤘐同丘禹反說文齒[蠹-石]也𥼶名齲朽也。

　　勝鬘經

　　尒炎

　　正字作熖以贍反梵言也此云所知。

　　末利

　　謨鉢反案西域記此譯云奈因奈而得報者也。

　　阿踰闍

　　弋朱反此譯云不可戰國。

　　湏摩提經

　　湏摩提

　　應云湏摩耶此譯云好意或云好智。

　　滿碝

　　字體作䎡而兖反三蒼䎡弱也物柔曰䎡經文作碝而兖反次玉也碝非此體。

　　勗勉

　　吁欲反下摩辯反勗勉勵也方言齊魯謂勉為勗勉猶自勸強也說文勉強也謂力所不及而強行事。

　　[社-土+(卑-(白-日))]助

　　又作埤朇二形同毗移比移二反說文裨增也益也亦補也。

　　梵女首意經

　　入館

　　古換反說文客舍也周礼五十里有𠋫館案客舍逆旅名𠋫館字從食今有從舍作舘近字也。

　　無喆

　　又作哲悊二形同知列反尒疋哲智也方言齊宋之閒謂知為哲哲明了也。

　　月明菩薩經

　　親理

　　力紀反礼記天理滅矣鄭玄曰理猶性也又云樂者通倫理注云倫類也理分也今多作里二十五家為里居方一里之中。

　　滅十方冥經

　　憂灼

　　之若反灼謂憂懼也灼痛也。

　　出生菩提心經

　　迦蘭陁

　　或言迦蘭䭾或言羯蘭鐸迦鳥名也其形似鵲鞞紐婆那此云竹林謂大竹也此鳥多拪此林昔有國王於此睡息虵来欲螫鳥鳴覺之王荷其恩散食養鳥林主居士遂從此鳥為名名迦蘭䭾迦舊安外道後奉如来。

　　俱致

　　或言俱𦙁此言千万或言億而甚不同故存本耳。

　　㝹謩

　　(乃侯反下莫胡反)。

　　紆伏哆

　　(衣于反)。

　　系履

　　(下計反)。

　　普門品經

　　鞕[革*冗]

　　五孟反字書鞕牢也下相傳胡浪反未詳字出。

　　滿脬

　　普包反脬袋吹氣成也。

　　心明經

　　山崗

　　古郎反尒疋山脊崗郭璞曰謂山長脊者也。

　　囧灼

　　俱永反蒼頡篇囧大明也亦彰也說文牎牖開明曰囧。

　　潷飯

　　碑密反通俗文去汁曰潷江南言逼訛耳今言取義同也經文作上俗語。

　　不思議光菩薩所說經

　　鴈鴝

　　又作鸜同其俱反即鸜鵒也。

　　文殊師利問菩薩署經

　　陂諟

　　彼皮反下匙尒反比丘名也。

　　倪三[颱-台+(乏-之+犮)]

　　五礼反下蒲沫反人名也。

　　提胳

　　公諾反說文腋下也埤蒼在肘後也。

　　分[田*(乞-乙+小)]

　　之忍反婆羅門名也。

　　橋泉

　　自宣反經文作[田*木]𡺙二形非也。

　　黤黮

　　烏感反下他感反不明也亦深黑也。

　　我齎

　　又作賷子奚反說文齎持遺也。

　　德光太子經

　　羯隨

　　或作羯毗或作迦毗或作加毗皆一物也此云好聲鳥也經文從鳥作羯非也。

　　貧寠

　　瞿矩反詩云終寠且貧傳曰寠者無礼也字書寠空也。

　　[堯*ㄆ][害*ㄆ]

　　又作㪣同苦交反下苦𡧱苦曷二反三蒼敲[(宭-尹+工)*ㄆ]相擊也經文作撓奴飽反槩古代反並非此用。

　　鸕𪇔

　　力胡反下音慈尒疋云𪇔鷧郭璞曰即鸕𪇔也此鳥㭰頭如鈎食魚者也中國或名水鴉此鳥胎生從口吐出一產八九也。

　　鋃鐺

　　洛當反下都堂反說文鋃鐺鎻也通俗文錘頭曰鋃鐺。

　　施燈功德經

　　羸瘠

　　古文𤹠𤶬膌三形同才亦反瘠瘦也。

　　支提

　　又名脂帝浮啚此云聚相謂累石等高以為相或言方墳或言廟皆隨義𥼶也。

　　菩薩訶色欲經

　　鈇質

　　方扶反書中鈇或音斧撗斧也古者煞人用斧下正體作㩫之逸反說文鈇莝斫也埤蒼㩫椹也公羊傳曰不忍加其鈇質何休曰斬要之罪也。

　　俎几

　　側吕反字書俎肉几也俎亦四脚小槃也。

　　人本欲生經

　　躡襈

　　字體作[企-止+疌]同女輙反說文機下足所履也下仕眷反襈聚也。

　　不必定入印經

　　採㨂

　　又作𢽬或作練同力見反埤荅㨂擇也礼記蕑棟英㑺是也序文作挾胡頰反挾持也挾非此用。

　　寶㝠

　　古文寞今作填同徒見徒堅二反廣疋填塞也滿也。

　　[竺-二+朐]多

　　其俱反依字尒疋葋一名艼熒艼音他頂反。

　　拔身

　　蒲沫反迴也謂拔然迴身也古字通用也。

　　魔逆經

　　陽燧

　　古文作鐆𤎩二形今作[(檖-(這-言))/火]聲類或作燧同辝醉反取火者也鐆五石之銅精也圓以仰日即得火也。

　　搪揬

　　徒郎反下徒骨反廣疋觸晛搪衝揬也字書揬揩也。

　　原赦

　　魚袁反原猶放免也魏志特原不問罪是也下又作赦同書夜反說文赦寬免也三蒼赦舍也周礼掌三赦之法一赦幼小二赦老耄三赦愚惷也。

　　濟諸方等學經

　　彶彶

　　居及反說文彶彶急行也廣疋彶彶遽也字從彳今皆從水作汲。

　　歔欷

　　喜居反下虛既反字林涕泣㒵也蒼頡篇泣餘聲也亦悲也。

　　菩薩行五十緣身經

　　佛塔

　　他盍反或云塔婆或作偷婆此云方墳亦言廟一義也經文從[葺-耳+十]作鞈公帀反橐也亦防汗也鞈非此義。

　　弥勒菩薩所問本願經

　　瑛吉祥

　　於京反依字王光也此菩薩名也。

　　堅固女經

　　号媵

　　翼證反依字媵送也方言媵寄也亦託也。

　　演道俗經

　　給贍

　　或作𩟋同時焰反贍助也字書贍足也謂周足也。

　　譖入

　　側禁反廣疋譖毀也亦讒也一云旁入曰譖。

　　寶網經

　　鎗鎗

　　楚行反三蒼金聲也經文作𠏧誤也。

　　怵惕

　　恥律反下又作愁同他狄反說文怵恐也惕驚也尚書怵惕唯厲孔安國曰怵惕懷懼也亦悽愴也。

　　百佛名經

　　瞿嚧

　　(借音犖俱反)。

　　婆瑳

　　(千我反)。

　　媵德

　　(翼證反)。

　　觀無量壽經

　　鷹隼

　　又作鶽同思尹反詩云鴧彼飛鶽箋云鶽急疾之鳥也說文鶽祝鳩也。

　　不空羂索經

　　逋多

　　補胡反山名也逋多羅山也。

　　揭㢁

　　(昌是反)。

　　薩皤

　　(補何蒲何二反)。

　　荼麼

　　(莫我反)。

　　多諵

　　(奴咸反)。

　　粹多

　　(冝作窣所沒反)。

　　梅窒

　　(丁結反)。

　　禋咤

　　(於仁反)。

　　地[譧-兼+氐]

　　(湯歷反)。

　　頡利

　　(下結反)。

　　馺皤

　　(乘合反下蒲我反)。

　　卛恧

　　(女六反又奴故反)。

　　阿姞

　　(其乙反)。

　　詫詫

　　(𠡠嫁反)。

　　𤧕𦫬

　　(呼奚反依字黃病也)。

　　婆哹

　　(匹尤反)。

　　紫礦

　　古猛反波羅奢樹汁也其色甚赤用染皮㲲等是也。

　　綜縷

　　祖送反謂機縷紀領絲者也綜理也領理也。

　　觀藥王藥上二菩薩經

　　磔翅

　　竹格反經文作挓非也。

　　摩瞪

　　(徒萌反)。

　　請觀音經

　　舌噤

　　渠飲反謂不能言也。

　　哆姪

　　都餓反經文作跢蟾婆。

　　(之塩反)。

　　𤳖茶

　　(補槃反)。

　　攝𥀷

　　(蒲迷反)。

　　佉玎

　　(竹𥝷反)。

　　磨靻

　　(之列反)。

　　夜鑠

　　(尸藥反)。

　　俱𢞗

　　(補迷反)。

　　十一面觀世音經

　　換衣

　　胡灌反說文換易也謂更衣也經文作逭尓疋逭逃也逭非字體。

　　𥫱蘇

　　徒損反冝作榅烏悶反字林榅沒也𥫱猶俗語耳經文亦作塗。

　　八顆

　　口火反顆數也亦單作果經文作堁於臥反塵也一日地名堁非此義。

　　觀世音菩薩授記經

　　觀世音

　　梵言阿婆盧吉仾舍婆羅此譯云觀世自在舊譯云觀世音或言光世音並訛也又尋天笁多羅葉本皆云舍婆羅則譯為自在雪山以来經本皆云婆婆羅則譯為音當以舍婆兩聲相近遂致訛失也。

　　斒斕

　　又作霖玢二形同補閒反下又作𢿻同盧閒反力寒二反埤蒼文㒵也通俗文云文章謂之斒斕經文作斑爛二形非體也。

　　鹿母經

　　弶中

　　渠向反字書施𦊰於道曰弶也今田獵家施弶以取鳥獸其形似弓經文作摾俗字也。

　　烹俎

　　普羹反烹煑也亦熟也下側吕反字書俎肉几也。

　　鹿子經

　　煢悸

　　古文惸儝二形同巨營反焭單也煢煢然無所依也下渠季反謂不定也亦心動也。

　　呦呦

　　又作[ㄠ*刀*欠]同音幽詩云呦呦鹿鳴傳曰鹿得草呦呦然而鳴相呼食也。

　　除恐灾撗經

　　溝巷

　　胡絳反謂湏陁洹人也此言入流或言至流今言溝巷者取其流水𠁅也經文作港古項反字略云水分流也即經中云分布果是其義也。

　　溫室洗浴眾僧經

　　濕痺

　　必二反風痺病也濕病也謂不能行也。

　　苾芬

　　又作飶馝咇秘四形同蒲結反埤蒼大香也苾苾然芬香也。

　　梵摩三鉢天

　　亦即梵天王也。

　　為纓

　　於盈反纓絡也經文作瑛於京反玉光也瑛非此義。

　　四不可得經

　　捻箭

　　又作敜同乃恊反謂以手指捻持也。

　　諸德福田經

　　枯槀

　　古文𭮡同苦道反字林木枯也。

　　迄今

　　吁訖反尒疋云迄至也。

　　虛空藏菩薩所問持幾福經

　　哆攡

　　(力支反)。

　　目[跳-兆+仚]

　　(丘豉反)。

　　首曬

　　(力計反)。

　　菩薩投身餓虎起塔因緣經

　　蛆螫

　　知列反下呼各反廣疋蛆痛也螫虫行毒也。

　　蹠踐

　　又作跖同之石反說文足下也躡也踐履也蒼頡篇踥躡也。

　　頻毗娑羅詣佛供養經

　　頻毗

　　此譯云顏色娑羅此云端正或言䓑沙王或言頻婆娑羅此云色像殊妙其義一也。

　　薩羅國經

　　鳩夷羅鳥

　　或言鳩那羅此譯云好眼鳥也。

　　屏營

　　卑營反廣疋屏營忪懼也謂惶遽也。

　　天王太子辟羅經

　　裾負

　　居兩反愽物志繈織縷為之廣八寸長丈二以約小兒於背上論語襁負其子是也。

　　阿弥陁鼓音聲陁羅𡰱經

　　昵閭

　　(女乙反下力居反)。

　　茂𨚎

　　(丁礼反)。

　　八陽神呪經

　　內噲

　　口壞反國土名也依字咽也三蒼亦快字也。

　　幻士仁賢經

　　颰陁

　　經中或作軷跋拔三形同蒲沫反此譯云仁賢或言賢護謂隣近於聖也。

　　普徽

　　虛歸反尒疋徽善也尚書云昚徽五典王肅曰徽美也。

　　瓶罃

　　又作焭同於耕反說文長頸瓶也或謂之儋音丁甘反。

　　自韙

　　籀文作愇同于匪反左傳犯五不韙注云韙是也後出阿弥陁偈。

　　翕習

　　吁及反翕合也亦斂也說文翕起也。

　　胳肩

　　孤諾反說文腋下也埤蒼肘後日胳。

　　号懀

　　於外反世尊名号也字書眉目閒㒵也。

一切經音義卷第五


中華大藏經（中華書局版）第 56 冊 No. 1163 一切經音義


一切經音義卷第六　　　　　納

　　翻經沙門玄應撰

　　妙法蓮華經

　　第一卷

　　耆闍崛山

　　或言伊沙崛山或言揭梨䭾羅鳩𦙁山皆訛也正言姞栗陁羅矩吒山此譯云鷲臺又云鷲峯言此山既拪鷲鳥又類高臺也舊譯云鷲頭或云靈鷲者一義也又言靈者仙靈也案梵本无靈義依別記云此鳥有靈知人死活人欲死時則群翔彼家待其送林則飛下而食以能懸知故号靈鷲也姞音渠乙反。

　　無復

　　武于反謂非有也或作无說文古文奇字无也聲類云無虛无也復扶救反說文徃来也謂徃来復重也。

　　逮得

　　徒戴反尒雅云逮及也方言自關之東西謂及曰逮經文多作逯說文力足反行謹逯也亦人姓也逯非經音。

　　目揵

　　莫鹿反下叵焉反或言目伽略子者訛也正言沒特伽羅子或云毛䭾伽羅子此乃從母為名沒特伽此云綠豆羅此云執取或云挽取本名俱利迦或言拘[(上/天)*(人/米)]多此從父名也舊云俱律陁不正也。

　　離婆

　　呂知反案文殊問經云此譯言室星則北方宿也祠之得子仍以名焉正言頡[(上/天)*(人/米)]伐多經中作梨波多或作[利/尒]婆多訛也即首楞嚴經中坐禪第一如離婆多者是也頡音賢結反。

　　殖眾

　　時弋反蒼頡篇殖種也廣雅殖積也立也。

　　颰陁

　　三蒼蒲達反梵言颰陁波羅經文作婆訛也此譯云賢守或云賢護大論云秦言善守謂隣極於聖𪫑道能固者也。

　　梵天

　　梵言梵摩此譯云寂靜或云清淨或曰淨潔葛洪字苑音凢泛反梵潔也取其義矣。

　　樂𠃵

　　五孝反謂令人愛樂也案梵本云摩奴是若此云可意或云如意摩奴是若薩縛羅此云可意音即正法華云一名柔䎡天子二名和音天子是也𠃵闥婆此譯云嗅香或云食香亦云香行大海中亦有属於修羅。

　　婆稚

　　古文稚[禾*夷]二形今作[柅-匕+羊]同除致反正言跋稚迦此譯云團圓即正法華云一名㝡勝是也今有譯為縛者誤也案梵語跋陁名縛也。

　　加趺

　　古遐反尒雅加重也今取其義則交足坐也除灾撗經毗婆沙等云結交趺坐是也經文作跏文字所无案俗典江南謂開膝坐為跘跨山東謂之甲趺坐也跘音平患反跨音口𠂢反。

　　三昧

　　莫盖反正言三摩地此云等持持諸功德也或云正定謂住緣一境離諸邪乱也舊云三摩提者訛也。

　　靡不

　　密彼反尒雅云靡𠕀无也。

　　阿鼻

　　正言阿鼻至譯云阿言无鼻至言閒无閒有二一身無閒二苦無閒也。

　　地獄

　　梵言泥[利/尒]耶或言泥囉夜或云那落迦此云不可樂亦云非行謂非法行𠁅也或在山閒或大海邊非止地下言地獄者一義翻也。

　　𡰱吒

　　古文喥同竹嫁反經中或作阿迦𡰱沙詫或言𡰱師吒或言貳吒皆訛也正言阿迦抳瑟[擔-(八/言)+巾]譯云阿迦言質礙抳瑟[擔-(八/言)+巾]言究竟謂色究竟天也詫音𠡠嫁反抳女几反[擔-(八/言)+巾]𠡠佳反。

　　修行

　　下孟反施之名行即造修也。

　　舍利

　　正言設利羅譯云身骨舍利有全身者有碎身者𠁅胎經云並在金剛剎際。

　　寶塔

　　他盍反諸經論中或作藪斗波或作塔婆或云兜婆或言偷婆或言蘇偷婆或言脂帝浮都亦言支提浮啚皆訛略也正言窣都波此譯云廟或云方墳此義翻也或云大聚或云聚相謂累石等高以為相也案塔字諸書所无唯葛洪字菀云塔佛堂也音他合反。

　　以偈

　　其逝反梵言也正言伽他或云室盧迦謂三十二字等也此方當頌或云攝經中作伽陁訛也案偈字林丘竭反健也韋昭漢書音義其逝反又音竭詩云匪車偈兮音去謁反。

　　柔䎡

　　而兖反廣雅柔弱也通俗文物柔曰䎡作䎡漢書軟不勝任者作軟二形通用經文多作濡案說文三蒼皆人于反水名也出𣵠郡東入漆又雲也或作渜乃本反說文渜湯也二形並非經義。

　　馬腦

　　梵言謨薩羅揭婆謨薩羅此譯云杵揭婆此言藏或言胎者取其堅實也舊云摩娑羅伽隸或言目薩羅伽羅婆譯云馬腦案此寶或色如馬腦因以為名但諸字書旁皆安石作碼碯二謂石之類也。

　　車乘

　　齒耶反說文輿輪之総名也夏后氏奚仲所作古音居𥼶名云古者車如居言行所以居人也今曰車車舍也言行者所𠁅如舍也乘食證反廣雅乘駕也謂可乘者也周禮四馬為乘乘載也。

　　輦輿

　　力展反說文輓車也在車前人引之也古者卿大夫亦乘輦自漢以来天子乘之輿與庶與諸二反說文車輿也一曰車無輪曰輿今之輦輿形制別於古也。

　　駟馬

　　相二反說文駟一乘也謂四馬為駟也。

　　欄楯

　　力干反謂鈎欄字體作闌說文門遮也經文作蘭香草也楯食允反說文楯闌檻也王逸注楚辝云檻楯也從曰檻撗曰楯。

　　華盖

　　胡[(旅-方)-(乞-乙)]反古今註云黃帝所與[山/虫]尤戰於𣵠鹿之野常有五色雲氣金枝玉𦰧止於帝上有花𧅅之像故因而作華盖焉又音呼[(旅-方)-(乞-乙)]反案西域暑熱人多持盖皆以花飾之諸經中多言幢幡華盖是也𣵠音竹角反𧅅于彼反。

　　軒飾

　　虛言反聲類云安車也說文曲輈轓車也飾謂以皮物㽵飾車也轓甫煩反飾從巾𩚅聲。

　　破魔

　　梵言磨羅此云煞者是其位𠁅也断慧命故名為魔也言魔波旬者訛也正言波卑夜此云𢙣者謂常有𢙣意成就𢙣法也或言𢙣魔波旬在二音也。

　　𡩷默

　　石經為古文燕一見反說文𡩷安也謂安息㒵也。

　　未嘗

　　視羊反小尒雅云嘗試也謂蹔為之也。

　　捶打

　　之蘂反下音頂說文以杖擊。

　　肴膳

　　胡交反下上扇反國語云飲而無肴賈逵曰肴葅也凡非穀而食之日肴說文膳具食也周禮膳用六牲又云膳夫鄭玄曰膳之言善也今時美物亦曰珎膳廣雅肴膳肉也字體皆從肉肴善是聲經文有從食作餙饍二字撿无所出傳寫悞也。

　　教詔

　　居效諸曜反字林詔告也尒雅詔導也郭璞云謂教導之也𥼶名云詔照也人闇不見事理即有所犯以此示之使照然知所由也。

　　塔廟

　　塔婆或義譯為廟古文廟白虎通曰廟者㒵也先祖尊㒵也今取其義矣。

　　縱廣

　　足容反小尒雅袤從長也韓詩傳曰南北曰縱東西曰橫是也周禮九州之地域廣輪之數鄭玄曰輪從也廣撗也。

　　露幔

　　莫半反說文幔幕也在傍曰帷在上曰幕幕覆也露覆露也案諸經中珠交露盖珠交露車同其事也經文有作縵說文繒帛无文者也縵非正體。

　　和鳴

　　胡戈反說文音樂和調也謂音聲調和而鳴也詩云和鈴央央是也。

　　說應

　　於興反字林應當也謂根法相稱曰應。

　　沙門

　　舊云乘門或云喪門皆訛略也正言室摩那挐或言舍羅磨拏此言功勞言修道有多勞也又云勤勞言至誠也義亦名息以得法故蹔寧息也舊譯云息心或言靜志是也。

　　頗梨

　　力私反西國寶名也梵言塞頗𦙁迦譯云水玉或云白珠大論云此寶出山石窟中過千年水化為頗梨珠此或有也案西國極饒此物彼乃无水以何化也此但石之類耳。

　　適從

　　三蒼古文作這同之赤反謂近也始也。

　　無礙

　　古文硋同五代反說文礙止也廣雅礙閡也經文作閡亦古文礙字也小尒雅閡限也說文午代反外閡也又作㝵音得說文得取也尚書高宗夢傅說是也案衛宏詔定古文官書云㝵得二字同體㝵非此用。

　　方剎

　　初鎋反梵言差多羅譯言田田土田也或言國或言土者義言也案𠛴字書所无㓼字略也㓼說文楚乙反傷也字體從桼音七。

　　猶豫

　　弋周反下弋庶反案說文隴西謂犬子為猶猶性多豫在人前故凢不决者謂之猶豫也又尒雅云猶如麂善登木郭璞曰健上樹也。

　　此軰

　　補妹反蒼頡篇軰比也廣雅等𤳖軰亦類也字體從非𤳖音補槃反。

　　佳矣

　　古崖反說文佳善也廣雅佳好也。

　　嫉姤

　　古文𧪠嫉㑵三形同茨栗反下[舟-(白-日)]故反楚辝云故興心而嫉妬王逸曰害賢曰嫉害色曰妬。

　　但教

　　徒亶反聲類云但從也徒空也。

　　瑕疵

　　古文𤶬同才雌反瑕過也說文疵病也。

　　矜高

　　居陵反尚書汝惟弗矜天下莫與汝爭能孔安國曰自賢曰矜禮記孔子曰不矜而㽵鄭玄矜謂自尊大也。

　　諂曲

　　說文讇或作諂同田舟反諂倿也㽵周云希其意道其言謂之諂。

　　玫瑰

　　說文莫回反胡魁反火齊珠也一曰石之美好曰玫圓好曰瑰郭璞曰玫瑰石珠也張揖曰玫瑰琅玕也出崑崙開明山。

　　木蜜

　　字體作櫁字林亡一反香木也其樹似槐而香極大伐之五年始用若取其香皆當預斫之久乃香出。

　　鈆錫

　　伇川反說文青金也尚書青州貢鈆是也錫銀鈆之閒也。

　　作樂

　　五角反世本云黃帝世伶倫作樂說文五聲八音総名樂也禮記比音而樂之干戚羽毛謂之樂鄭玄曰八音克諧謂之樂。

　　鐃銅

　　女交反如鈴而大者也廣雅鉌鑾鐃鐸鈴也。

　　歌唄

　　蒲芥反梵言婆師此言讚歎或言唄匿疑訛也婆音蒲賀反案宣驗記云魏陳思王曹植曾登漁山忽聞巖岫有誦經聲清婉遒亮遠谷流響遂依擬其聲而製梵唄至今傳之是也唄亦近字耳。

　　𤛆牛

　　亡交反說文西南夷長髦牛也今隴西出此牛也經文作貓猫二形今人家所畜以捕鼠者是也猫非經義。

　　南無

　　或作南謨或言那莫皆以歸礼譯之言和南者訛也正言煩淡或言槃淡此云礼也或言歸命譯人義安命字。

　　第二卷

　　不豫

　　古文與同余據反尒雅逮及與也左傳公必與焉是也。

　　每作

　　莫載反字林莫改反三蒼每非一定之辝也案每猶數也屢也。

　　等咎

　　渠九反廣雅咎過也字體從人各人各相違即成過咎也。

　　演暢

　　𠡠亮反廣雅暢達明也。

　　倫匹

　　力均反廣雅同等輩倫匹也又倫類也匹配也。

　　深奧

　　於報反尒雅西南隅謂之奧郭璞曰室中隱奧之𠁅也𥼶名云不見戶明所在秘奧也說文奧究也亦藏也。

　　叵思

　　普我反三蒼云叵不可也反正為乏反可為叵皆字意也。

　　聚落

　　廣雅聚落居也案聚聚也謂人所聚居也漢書無燔聚落是也。

　　衰邁

　　莫芥反說文邁遠行也廣雅邁歸徃也。

　　僮僕

　　徒東反下古文[(耜-耒)*業]同蒲木反說文男有罪為奴曰童廣雅童僕伇使也今皆作僮又僕亦附也謂附著人也。

　　梁棟

　　尒雅𣏋廇謂之梁郭璞曰屋大梁也又梁亦通語也棟都弄反說文棟屋極也𥼶名云棟中也居屋之中也𣏋音亡廇力救反。

　　欻然

　　吁勿反蒼頡篇欻猝起也。

　　焚燒

　　古文炃燌二形同扶雲反廣雅焚燒也說文焚燒田也字從火燒林意也。

　　嬉戲

　　說文作僖虛之反僖樂也蒼頡篇嬉戲笑也字從虘從戈虘音許冝反。

　　切已

　　廣雅切近也迫也又亦割也字從刀七聲。

　　衣裓

　　孤得反謂衣襟也。

　　珎玩

　　古文貦同五喚反字林玩弄也廣雅玩好也尚書玩人喪德玩物喪志孔安國曰以人為戲弄則喪其德以物為戲弄則喪其志也經文作翫習元翫非體也。

　　適其

　　尸亦反三蒼適恱也謂稱適也廣雅適善也謂事物善好稱人心也。

　　勇𨦣

　　羊稅反廣雅𨦣利也說文𨦣芒也。

　　推排

　　出唯土回二反蒼頡篇推軵也前也說文推排也排盪也軵音而勇反。

　　四衢

　　巨俱反尒雅路四達謂之衢郭璞曰交道四出者也𥼶名云道四達曰衢齊魯謂四齒杷為欋欋杷地則有四𠁅此道似之因以名焉。

　　綩綖

　　諸經有作蜿𧑮二形字林一遠反下以旃反相承云坐縟也未詳何語立名耳。

　　丹枕

　　案天笁無木枕皆以赤皮疊布為枕貯以兜羅綿及毛枕而且倚丹言其色赤也即諸經中朱色枕者同其事也。

　　姝好

　　古文𡚾同充朱反字林姝好㒵也方言趙魏燕代之閒謂好為姝詩云靜女其姝傳曰姝色美也。

　　不匱

　　今作樻同渠愧反禮記即財不匱鄭玄曰乏也詩云孝子不匱傳曰匱竭也。

　　保任

　　補道反說文保當也任保也言可保信也。

　　頹毀

　　古文頹墤二形今作隤同徒雷反說文隤墜下也廣雅隤壞也字從禿貴聲。

　　𪣀坼

　　字林父美恥格反𪣀毀也坼裂也尒雅𪣀覆也廣雅坼分也。

　　𮖆落

　　直紙𠡠尒二反廣雅𮖆敓也說文𡙸衣也字從衣[詹-(八/言)+巾]聲經文作阤除蟻反方言阤壞也說文小𡶤曰阤阤亦毀也敓音奪[危-(夗-夕)+(七/巾)]音斯。

　　覆苫

　　字林舒塩反茅苫也尒雅白蓋謂之苫李巡曰白蓋編之以覆屋日苫也。

　　椽梠

　　力語反方言屋梠謂之檐郭璞曰即屋檐也亦呼為連緜亦名[媲-女+木]說文梠楣通語也[媲-女+木]音毗。

　　周障

　　之尚反說文障隔也通俗文[竺-二+番]隔曰障也[竺-二+番]音甫煩反。

　　鵄梟

　　古文𩿍鵄二形今作鵄同兖尸反梵言阿梨耶案尒雅狂茅𩿍舍人曰狂一名茅𩿍憙食鼠大目也郭璞曰𪁪𩿍也又云恠𩿍也𪁪音亡項反。

　　鵰鷲

　　籀文作鵰同丁堯反穆天子傳云爰有白梟青雕執犬羊食豕鹿郭璞曰今之鵰亦能食麞[鹿/耳]鷲音就梵言姞栗陁或言揭利闍此云鵰鷲案山海經景山多鷲說文鷲鳥黑色多子師曠云南山有鳥名曰羗鷲黃頭赤咽五色皆備是也西域多此鳥蒼黃目赤食死屍也。

　　蚖虵

　　案字義古文作螈字林五官反虵醫也崔豹古今注蠑螈一曰虵醫大者長三尺其色玄紺善[毤-(公*毛)+(彰-章+田)]人一名玄螈漢書玄蚖韋昭曰玄黑蚖𧋍蜴也經中言黑蚖疑此物也而不言毒害人未詳的是諸經多作虺吁鬼反。

　　蝮蠍

　　匹六反案尒雅蝮虺愽三寸首大如擘孫炎曰江淮以南謂虺為蝮有牙㝡毒音義曰說者云今蝮虵鼻上有針一名反鼻虺三蒼蝮虵色如綬文閒有鬣大者七八尺也擘音補麦反。

　　蜈蚣

　　音吳公字林蝍蛆也甚能制虵大者長尺餘赤足者良黃足者不堪用人多炙之令赤非真也蝍音即蛆子餘反。

　　蚰蜒

　　弋周以旃反江南大者即蜈蚣也。

　　守宮

　　此在壁者也江南名蝘蜓山東謂之𧋐𧐎陝以西名為壁宮在草者曰蜴𮔋東方朔言非守宮即蜴𮔋是也蝘音烏殄反蜓音殄𧋐此亦反。

　　狖貍

　　古文雖字林余繡反江東名也又音余秀反建平名也山海經鬲山多雖郭璞曰似[獼-爾+(乞-乙+小)]猴而大蒼黑色尾長四五尺似獺尾頭有兩岐天雨即自倒懸於樹以尾塞鼻江東養之捕鼠為物[擴-黃+(建-干+├)]健尓雅雖仰鼻而長尾是也。

　　鼷鼠

　　胡雞反說文小鼠也尒雅[鼯-吾+多]鼠郭璞曰有螫毒也食人及鳥獸雖至盡而不知亦不痛今謂之甘口鼠也。

　　野干

　　梵言悉伽羅形色青黃如狗群行夜鳴聲如狼案子虛賦云騰遠野干司馬[彰-章+(皮-(〡/又)+(王/巾))]郭璞注並云射干能緣木射音夜廣志云巢於危巖高木也禪經云見一野狐又見野干是也。

　　咀嚼

　　字林作齟說文作咀同才與反含味也蒼頡篇咀噍也通俗文咀齧曰嚼音才弱反字林蛆齰也經文作齚齧也齚音仕白反。

　　䶩齧

　　相承在計反謂沒齒也經文或作䶩竹皆反通俗文齒挽曰䶩也。

　　摶𢲻

　　補各反下字林七活反手小取也廣雅搏擊也𢲻持也𥼶名𢲻卒也謂蹔卒取之也。

　　摣掣

　　又作柤字林側加反𥼶名云樝又也謂五指俱徃又取也經文有作䶥說文齒不正也䶥非此義掣或作𢊏同充世反字林掣拔也書掣牽也𥼶名云掣制也制䪺之使順己也。

　　嘊喍

　　五佳仕佳反說文作齜謂開口見齒也埤蒼犬相啀拒也。

　　嘷吠

　　古文獋同胡高反說文嘷咆也吠犬鳴也。

　　魑魅

　　說文作离三蒼諸書作螭近作魑同𠡠知反下古文魅[魅-未+幻]二形今作[毤-(公*毛)+(彰-章+田)]同莫兾反說文老物精也通俗文山澤恠謂之魑魅正法華作妭魅。

　　魍魎

　　古文[虫*(网-(ㄨ*ㄨ)+又)]蜽二形同亡強力掌反說文[虫*(网-(ㄨ*ㄨ)+又)]蜽山川之精物也通俗文木石恠謂之魍魎也。

　　孚乳

　　通俗文𡖉化曰孚音匹付反字林匹于反廣雅孚生也方言雞伏夘而未孚是也下而注反蒼頡篇乳字也謂養子也。

　　蹲踞

　　字林記恕反謂垂足實坐也蹲猶虛坐也舊經言箕坐也。

　　土埵

　　字林丁果反聚土也。

　　擈令

　　符剝反通俗文爭倒曰擈也。

　　𨶳看

　　又作窺同丘規反字林小視也方言凢相竊視南楚謂之窺也。

　　爆聲

　　古文㿺𦢊二形同方孝反又普剝反說文爆灼也謂皮散起也。

　　蓬勃

　　蒲公蒲沒反廣雅勃盛也經文作熢㶿非也。

　　周章

　　楚辝云聊翱翔兮周章王逸曰周章周流也謂周流徃来也。

　　先因

　　蘇見反案先亦先也。

　　告喻

　　說文作諭同揄句反論語君子喻於義孔安國曰喻曉也蒼頡篇喻譬諫也。

　　灾火

　　籕文作災同則才反左傳凢人火曰火天火曰灾。

　　𦽦莚

　　西京云其形𦽦莚李洪[竺-二+軌]音云怨餘戰反廣雅𦽦長也延遍也王延壽云軒檻𦽦莚謂長不絕也。

　　難𠁅

　　乃安充與反詩云莫我皇𠁅傳曰𠁅居也禮記何以𠁅我鄭玄曰𠁅安也。

　　躭湎

　　古文媅妉二形同都含反說文媅樂也躭亦嗜也湎古文䤄同亡善反說文沉於酒也。

　　繒纊

　　在陵反下古文絖同音曠說文繒帛也纊絮也小尒雅通五色皆曰繒三蒼雜帛日繒是也又云纊綿也絮之細者日纊也。

　　茵蓐

　　又作鞇同於人反說文車中重席也𥼶名六文鞇車中所坐者也用𧆞皮為之有文彩因以下與相連著也蓐三蒼薦也。

　　阿鞞

　　陛兮反譯言不退住也此與𥀷字同諸經有作阿毗跋致或作惟越致皆是梵音訛轉耳。

　　𩑔瘦

　　說文口沒反三蒼云頭禿無毛也通俗文白禿曰𩑔廣雅𩑔髻禿也今讀口轄反此非正音但假借耳。

　　梨黮

　　案方言面色似凍梨也經文有作䵩力兮反字林黑黃也通俗文斑黑日黧黮說文杜感反一音𠡠感反乘葚之黑也今用於斬反者借音耳葚音甚。

　　觸嬈

　　說文乃了反嬈擾戲也三蒼嬈郭璞云嬈弄也廣雅嫽誂擿嬈也嫽音遼誂徒了反。

　　𢙣賤

　　於路反禮記吾𢙣用吾情𢙣猶憎也論語𢙣紫𡙸朱詩云𢙣無禮皆是也。

　　馲駝

　　又作𩢵字書作𩧐又作橐字並力各反山海經音託郭璞云日行三百里負千斤知水泉所出也性別水脉以足掊地則泉出也經文作駱馬色也白馬黑𮤅曰駱駱非今義掊音蒲交反。

　　蟒身

　　莫黨反尒雅蟒王虵郭璞曰虵之㝡大者故曰王。

　　聾騃

　　五駭反蒼頡篇無知也方言癡騃也。

　　唼食

　　古文㗱又作𠯗同子盍反通俗文入口曰𠯗字林庱血也亦䖝食曰唼。

　　矬陋

　　徂戈反廣雅矬短也通俗文侏儒日短經文作痤謂痤癤也說文小腫也痤非此義。

　　背傴

　　字林一父反通俗文曲[脊-月+日]謂之傴僂春秋宋鼎銘云一命而僂再命而傴三命而俯杜預曰俯恭於傴傴恭於僂身逾曲恭嗌加也經文作膒字林一侯反幽脂也非今所取又作𤹪未見所出疑傳寫誤也。

　　依怙

　　胡古反尒雅怙恃也廣雅頼仰依負恃也。

　　醫道

　　於其反說文治病工也醫之性得酒而使故字從酉殹聲古者巫彭初作醫殹亦病人聲也酒所以治病者藥非酒不散也殹音於奚反又作毉𨢒二形俗字也。

　　救療

　　說文𤻲或作療同力照反三蒼療治病也。

　　瘖瘂

　　一金乙下反瘖不能言也埤蒼瘂亦瘖也經文作喑一禁反字林喑唶也又作啞字林乙白反笑聲也易云笑語啞啞是也二形並非字體唶音子夜反。

　　強識

　　渠良反強堅也蒼頡篇強健也。

　　好樂

　　呼到五孝反好猶憙也樂猶欲也。

　　慶幸

　　胡耿反小尒雅云非分而得謂之幸幸遇也亦兾望也皆非其所當而得之也字從𢆉從[乏-之+犬]。

　　逃逝

　　是世反說文逝徃也廣雅逝行也逝亦逮也。

　　馳騁

　　直知反下丑領反廣雅馳奔也騁走也。

　　𧆞魄

　　匹白反廣雅𧆞魄珠名也漢書𦋺賔國有𧆞魄案愽物志云松脂入地千年化為茯苓千年化為𧆞魄一名江珠廣志云𧆞魄生地中其上及旁不生草木深者八九尺大如斛削去上皮中成𧆞魄有汁初如桃膠凝堅乃成人用以為𭾅也。

　　啇估

　　字體作齎始羊反說文行賣也估字書所無唯尒雅郭璞音義𥼶言注中商賈作此字下賈客公戶反說文柯戶反坐賣也周禮司市掌以商賈鄭玄曰通物曰商坐賣曰賈白𧆞通曰商之言商也商其遠近通四方之物以聚之也賈者固也言固物以待民来求其利也案賈亦通語也故左傳荀罃之在楚也鄭賈人褚中以出史記陽翟賈人徃来販賤賣貴是也。

　　坦然

　　他誕反說文坦安也廣雅坦平也。

　　傭賃

　　興恭女鴧反蔡邕勸學注云傭賣力也㽵子傭於人者孟氏曰傭伇也謂伇力受直曰傭說文賃傭也。

　　灑地

　　所買反通俗文以水撿塵曰灑也。

　　出內

　　昌遂反案出亦出也詩云出言有章是也。

　　肆力

　　相利反廣雅肆伸也肆陳也謂伸陳伇力也。

　　豪貴

　　古文𠢕同胡刀反說文𠢕健也淮南子曰智出百人謂之豪。

　　俞急

　　弋朱反小爾雅云俞茲強益也又作愈爾雅愈急也。

　　躃地

　　脾伇反躃倒也或作僻匹尺反邪僻也僻非此用。

　　醒悟

　　思挺反字林醒醉除也。

　　憔悴

　　三蒼作顦顇廣雅憔悴愁患憂也顇病也。

　　恠之

　　古壞反恠異也驚恠也凢奇異非常皆曰恠字從左音口兀反。

　　塵坌

　　蒲䪺反通俗文𡋯土日坌說文坌塵也。

　　汙穢

　　字林於故反又音紆莝反汙塗也𥼶名汙洿也如洿泥也。

　　咄男

　　丁兀反說文咄相謂也字書咄叱也。

　　自鄙

　　補美反廣雅羞愧鄙恥也。

　　於某

　　莫有反尚書云尓元[打-丁+糸]某孔安國曰某名也臣諱君故曰某名也凢不知名不言名皆言某。

　　伶俜

　　歷丁匹丁反三蒼云伶俜猶聮翩也案伶俜亦孤獨㒵也經文多作跉跰字林力生下補諍反字與迸同跉不正也迸散也二形並非今用。

　　蠲除

　　古玄反方言南楚疾愈者謂之蠲郭璞云蠲除也。

　　毀呰

　　古文些㰣二形同子尒反說文呰呵也禮云呰者莫不知礼之所生鄭玄曰口毀曰呰。

　　夙夜

　　思六反爾雅夙晨早也。

　　註記

　　竹句之喻二反廣雅註䟽也識也字林註解也通俗文說物曰註今亦作注也。

　　眇目

　　亡了反說文一目小也𥼶名云目匡陷急曰眇方言眇小也。

　　草庵

　　一含反廣雅庵舍也小屋之名也經文作菴菴䕡草名也。

　　何負

　　古文𢬲說文胡歌反何儋也諸書胡可反何任也今皆作荷。

　　第三卷

　　誠如

　　市盈反說文誠信也廣雅誠敬也。

　　谿谷

　　苦奚古木反爾雅水注川曰谿注谿曰谷說文泉之通川曰谷。

　　卉木

　　字林虛謂反爾雅卉草郭璞曰卉百草之惣名也又方言東越楊州之閒名草曰卉。

　　小莖

　　胡耕反廣雅云莖本也謂枝本也。

　　等澍

　　之喻上句二反三蒼時雨也百卉霑洽也說文上古時雨所以澍生万物者也。

　　普䨐

　　又作洽同胡夾反說文洽霑也蒼頡篇洽遍徹也。

　　不務

　　亡付反說文務趣疾也廣雅務遽也。

　　靉靆

　　於代反下埤蒼音代廣雅靉靆翳薈也翳薈雲興盛㒵也通俗文雲覆曰為靉靆。

　　幽邃

　　古文㥞同私醉反說文邃深遠也。

　　百穀

　　古木反說文穀續也百穀総名也周易百穀草木麗于地是也。

　　苗稼

　　說文草生於田者也蒼頡篇禾之未秀者也論語苗而不秀是也稼說文禾之秀實為稼莖節為禾一日在野日稼。

　　甘蔗

　　之夜反案諸書或作竿蔗或作藷柘或作甘柘同一種也。

　　蒲挑

　　愽物志曰張騫使西域還得安石橊蒲桃胡桃是也廣志云蒲陶有白黑黃三種桃陶二形隨作無定體。

　　枯槁

　　古文𣩅說文作槀字林苦道反槁木枯也。

　　一渧

　　案此猶滴字音丁歷反通俗文靈滴謂之凝[泳-永+帚]音丁計反渧水下也。

　　瓦礫

　　力的反說文小石也。

　　堆阜

　　古文𠂤陮崔三形同都雷反堆高土也阜山庳而大者庳音父尒反。

　　丘坑

　　古文𡊣說文土之高也非人所為也一日四方高中央下亦曰丘也。

　　[婁*殳]知

　　山縷反數計也閱其數曰數也。

　　長表

　　梵言舍磨奢那此云冡也案西域僧徒死者或遺諸禽獸収骨燒之埋於地下於上立表累甎石等頗似窣覩波但形而𢌿小也。

　　金剎

　　梵言掣多羅案西域無別旙竿即於塔覆鉢柱頭懸旙今言𠛴者應訛略也。

　　涕泣

　　他礼反毛詩涕泗滂沱傳曰目出淚曰涕說文無聲出涕曰泣也。

　　憺怕

　　字書或作倓同徒濫反說文憺安也謂憺然安樂也憺亦恬靜也經文作惔徒甘反說文惔憂也惔非此義怕又作泊說文匹白反無為也廣雅怕靜也。

　　勉出

　　古文勱同靡辯反國語云父勉其子兄勉其弟勉猶勸強也謂勸教之也小爾雅勉事力也。

　　羣萌

　　古文珉同麦耕反萌芽也廣雅萌始也案萌冥昧皃也言眾無知也漢書珉珉群𥟖是也。

　　諷誦

　　不鳳反諷謂詠讀也誦謂皆文也周禮教國子興道諷誦鄭玄曰倍文曰諷以聲節之曰誦。

　　億姟

　　古文㚊奒二形今作姟字林古才反數名也風俗通曰十千曰万十万曰億十億曰兆十兆曰經十經曰姟姟猶大數也。

　　營從

　　古文覺同伇瓊反蒼頡篇營衛也亦部也。

　　城郭

　　世本𧣙作城郭公羊傳曰郭者何恢郭也經文有從土作墎非也𧣙音古本反。

　　第四卷

　　溝壑

　　呼各反說文溝水瀆也廣四尺深四尺爾雅流水深則成壑壑亦溝池也。

　　臺觀

　　徒来反爾雅四方而高曰臺又云觀謂之闕孫炎曰宮門雙觀也𥼶名云觀者於上觀望。

　　莎伽

　　先戈反梵言娑婆揭多此云善來。

　　唯然

　　弋誰反說文唯諾也廣雅唯然譍也礼記父召無諾先生召無諾唯而起鄭玄曰唯有譍之敬辝也唯恭於諾也又借音弋水反亦語辝也。

　　親友

　　于久反說文友同志也廣雅友親也禮記僚友稱其悌執友稱其仁鄭玄曰僚友同官也執友同志也。

　　艱難

　　籕文作囏同古閑反說文土難治也𥼶名艱根也如物根也難憚也人所忌憚也。

　　貿易

　　莫𠋫反三蒼貿換易也交易物為貿字從貝徒夘。

　　蹈七

　　徒到反說文蹈踐也踐履也𥼶名云蹈道也以足踐之如道也。

　　肴饌

　　又作[莫/艮]同仕眷反說文具食也饌飲食也。

　　齋室

　　說文室實也案戶外為堂堂內為室論語云由也升堂未入於室是也。

　　句豆

　　徒闘反字書逗留也說文逗止也方言逗住也經文有作䛠竹𠋫反順言也䛠非經𣅀又作𧮡未見所出。

　　乾燥

　　先老反𥼶名燥焦也說文燥乾也。

　　[(ㄇ@又)/圭]礙

　　本作罫同胡卦反字書網礙也說文礙止也。

　　見寶

　　古現反案梵本云達梨舍那此譯云見也。

　　林藪

　　桒苟反散木為林澤無水日藪。

　　各賷

　　子奚反說文持遺也案賷亦持也字從昗亝聲。

　　關𨷲

　　古文鑰同余酌反說文𨷲關下壯也方言關東謂之鍵關西謂之𨷲經文作籥字林書僮笘也何承天纂文云關西以書篇為書籥籥非此義笘赤占反。

　　无央

　　於良反梵言阿僧祇此言无央數央盡也經文作鞅於兩反說文頸靻非此義靻音之列反。

　　所徃

　　羽冈反廣雅徃至也經文有作住非也。

　　第五卷

　　捐捨

　　以專反說文捐棄也尒雅廢捨也郭璞曰捨放置也。

　　委政

　　國語棄政伇非任也賈逵曰政猶職也左傳為政事庸力杜預曰在君為政在臣為事論語道之以政孔安國日政謂法教也。

　　推鍾

　　直追反說文稚擊也字從木經文作搥直淚反關東謂之搥關西謂之持又作搥都回反搥摘也二形並非字義持音篪。

　　仁徃

　　而親反周禮六德一日仁鄭玄曰愛人以及物曰仁上下相親謂之仁諡法曰貴賢親親曰仁煞身成人曰仁𥼶名仁者忍也好生𢙣煞善𢙣含忍之也。

　　開闡

　　昌善反廣雅云發闡開也闡明也。

　　頗有

　　借音普我反諸書語辝也本音普多反。

　　於剎

　　經文有作千剎那頃案梵本無千字此傳寫悞也。

　　芥子

　　迦邁反字林辛菜也。

　　宗奉

　　子肜反宗尊也說文奉承也。

　　誹謗

　　字林方味反誹謗也謗毀也廣雅謗𢙣也國語左史謗之賈逵曰對人道其𢙣曰謗也。

　　罵詈

　　力智反蒼頡篇詈罵也。

　　𡰱𠃵

　　或作𡰱𠃵陁應言泥揵連他譯云不繫也。

　　𨒫路

　　正言路迦譯云順世外道縛摩路迦也底迦此云左順世外道。

　　相扠

　　字體作[擔-(八/言)+巾]𠡠佳反以拳加人也扠近字耳。

　　旃陁羅

　　此言訛也正言旃荼羅此譯云嚴熾又一云主煞人謂屠煞者種類之㹅名也其人若行則搖鈴自摽或杖破頭之竹若不然王則與罪。

　　田獵

　　白虎通曰為田除害故曰田獵也。

　　漁捕

　　古文[((步/里)*ㄆ)/(烈-列)]或作䰻同言居反說文漁捕魚也。

　　屠兒

　　達胡反說文屠刳也案屠分割牲肉也。

　　魁膾

　　苦回下古外反魁師也魁首也膾切肉也未詳所出立名經文有作儈聲類儈合市人恐非此義。

　　[彳*去*亍]賣

　　胡麵反說文𧗳惑從玄作衒行且賣也詃也。

　　屏𠁅

　　俾領反禮記左右屏而待鄭玄曰屏隱也詩云万邦之屏傳曰屏蔽也今借為蒲定反依初反讀亦不乘字義。

　　入里

　　周禮五家為隣五隣為里謂二十五家也里居也𥼶名云五隣為里方居一里之中也。

　　澡浴

　　祖老反說文澡洒手也浴洒身也。

　　新染

　　經文有作新淨正法華云淨潔被服也。

　　輕蔑

　　字體作懱同莫結反說文相輕㑥也。

　　討伐

　　古文䚯同恥老反漢書音義曰討除也禮記叛者君討鄭玄曰討誅也伐也左傳有鍾皷曰伐白虎通日伐者何伐敗也欲敗去之也經文作罸說文罪之小者曰罸廣雅罸折伏也罸非此義。

　　巨身

　　其呂反字林巨大也方言齊宋之閒謂大曰巨說文巨大作鉅。

　　被精

　　皮寄反被謂被帶也經文作披張之披方言披散也披非此義。

　　奮迅

　　方問雖閏反廣雅奮振也鳥之奮迅即毛起而身大故從[((嘹-口)-小)-日+隹]在田上[((嘹-口)-小)-日+隹]音雖鳥也。

　　頭陁

　　此應訛也正言杜多譯云洮汏音大洒也或云紛彈言去其塵穢也舊云斗藪一義也。

　　憒𠆴

　　公對女孝反說文憒乱也煩也韻集𠆴猥也猥眾也字從市從人經文有作閙俗字也。

　　第六卷

　　𥼶氏

　　經中或作姓瞿曇氏案氏姓別也生也姓者所以繫統百世使不別也感靈而生也氏者所以別子孫之所出也或因地或因官爵也故世本云言姓即在上言名即在下。

　　年紀

　　居擬反十二年為一紀紀記也。

　　拜跪

　　字林丘委反跪拜也又音渠委反左傳跪而戴之也。

　　擣簁

　　古文籭䔮二形聲類作篩同所佳所飢二反說文竹器也可以除麁取細也。

　　除愈

　　古文瘉同臾乳反方言差間愈也說文瘉病瘳也。

　　億載

　　則代反案筭經皇帝為法數有十等謂億兆京垓壤𥞑溝澗正載及其用也有三謂上中下下數十万日億中數百万曰億上數万万曰億。

　　繽紛

　　匹仁孚云反廣雅繽繽眾也紛紛亂也謂眾多亂下也字林繽紛盛皃也。

　　塔寺

　　梵言毗訶羅此云遊行𠁅謂僧所遊履𠁅也今以寺代之言寺者說文𨑲也有法度者廣雅寺治也𥼶名云寺嗣也治事者相嗣續於其中也字體從寸出聲。

　　僧坊

　　甫亡反字林坊別屋也。

　　多羅樹

　　形如椶櫚極高長七八十尺花如黃米子大如針人多食之。

　　瞻蔔

　　正言瞻愽迦此云黃花樹花小而香西域多此林也。

　　瘡朎

　　籕文作疹說文同居忍章忍二反唇瘍也三蒼云風腫也。

　　咼斜

　　口蛙反說文口戾也通俗文邪戾曰咼是也字從口咼聲咼音古瓦反。

　　遍[仁-二+虛]

　　韻集方[歹*舍]他奚反纂文云遍虛薄也今俗呼廣薄為遍[└@(虎-儿+巾)]關中呼[矢*卑][└@(虎-儿+巾)][矢*卑]補迷反經文作䐔䏲近字也。

　　曲戾

　　字林力計反戾曲也字從犬從戶。

　　窊曲

　　字林音隱窪或作窊同一𤓰反廣雅窊下也。

　　撰集

　　三蒼作篹同助臠反廣雅撰定也撰亦述也。

　　第七卷

　　謦欬

　　口冷反說文謦亦欬也蒼頡篇謦聲也經文作磬口定反樂器也磬非字體欬苦戴反說文欬逆氣也亦瘶也經文作咳胡来反嬰咳也咳非經義瘶音蘇奏反。

　　属累

　　之欲反下力偽反属託也說文属連也廣雅委託累也謂以事相属累也左傳相時而動無累後人謂累重也。

　　甄迦羅

　　或云𠷐迦羅此當千万億百𠷐迦羅名頻婆羅此當十兆百頻羅名阿茤婆或名阿閦婆此當千兆。

　　我適

　　三蒼古文作商同尸亦反爾雅適徃也正法華云我徃昔供養是也。

　　怨敵

　　徒的反廣雅敵對當也爾雅敵匹也怨之匹也。

　　八百万

　　正法華云一千八百万億梵本十八俱𦙁案百毗跋為一俱𦙁此數當兆數乃更多今經文有作百八万億非也。

　　動搖

　　說文餘照反樹動也字從木䍃聲䍃音余周反。

　　甄𠦑

　　譯云赤色寶字林已仙反案西域傳云有緊𠦑迦樹其花赤色形大如手此寶色似此花因以名焉。

　　宰官

　　祖殆反聲類宰治也謂治邑吏也廣雅制也謂制事者也。

　　第八卷

　　舩舫

　　甫妄反通俗文連舟曰舫併兩舟也。

　　漂墮

　　匹消芳妙二反說文漂浮也案漂猶流也正法華經作流墮是也。

　　撿繫

　　居儼反廣雅撿甲也撿括也謂括束也𥼶名撿禁也謂禁閇誨物不得開露也字林從木。

　　唐捐

　　案唐徒也徒空也蒼頡篇云捐棄也。

　　祝詛

　　說文作詶之授反詶詛今皆作呪下古文樝同側據反𥼶名云祝属也以善𢙣之辝相属著也詛阻也謂使人行事阻限於言也經文作咀才與反咀嚼也非合字體。

　　掣電

　　昌制反陰陽激耀也關中名覢電今吴人名䃱磹音先念反大念反𥼶名云掣引也電殄也謂乍見即殄滅也。

　　降雹

　　蒲角反鄭玄注禮記云陽為雨陰起脅之凝而為雹。

　　戒雷

　　古文作誡同古薤反詩云豈不曰誡誡警𠡠也方言戒俻也。

　　慈音

　　梵云每怛利末那此云慈意經文作音誤也。

　　吉遮

　　止奢反正言訖栗著譯云所作。

　　伺求

　　廣雅埤蒼作覗同滑慈𦙃吏二反伺猶察也字林伺𠋫也廣雅伺視也。

　　三藏法師玄奘譯

　　南无曷剌怛那怛那耶夜多垤他遏尒(而割反)(一)　末尓(同上)(二)　末泥(去聲)(三)　求末泥(同上)(四)　質帝(五)　靳(脂列反)履帝(六)　閃(式染反)䛧(莫閇反)(七)　閃弭(蜜尓反)(八)　多鼻扇(重長)帝(九)　目帝(十)　目荅䛧(十一)　三䛧(十二)　阿毗三䛧(十三)　三磨(短)三䛧(十四)　素(清)磨三䛧(十五)　𠛴(重)曳(十六)　𢙣𠛴曳(十七)　𢙣𠛴墀(奴戒反)(十八)　扇帝(十九)　閃䛧(二十)　䭾剌(力割反)𡰱(二十一)　阿路迦婆(去聲)娑波羅弗(福泥反)帝(二十二)　鉢剌著(知也反)吠𠛴[抳-匕+羊](二十三)　涅(奴紇反)栗地瑟䶩(以皆反)阿蹁(蒲眠反)怛羅涅栗地瑟䶩(二十四)　阿蹁怚邏波利秫(尸聿反)第(二十五)　殟(烏沒反)矩隸(二十六)　沒矩隸(二十七)　阿剌躋(二十八)　鉢剌䶩(二十九)　輸(式𢈔反)迦差(初理反)(三十)　阿三磨三䛧(三十一)　勃陁毗盧枳帝(三十二)　磨波利差仾(三十三)　僧伽涅伽(去)怚𡰱(三十四)　僧伽涅具煞𡰱(三十五)　跋耶(重聲)跋耶(短聲)毗輸達𡰱(三十六)　㬅㗌(丁結反)唎(三十七)　㬅多羅𠛴也仾(三十八)　胡魯仾(三十九)　摩訶胡魯多憍(舉赦反)設[(上/天)*(入/米)](四十)　𢙣𠛴曳(四十一)　𢙣𠛴伐拏多耶(四十二)　阿跋[(上/天)*(入/米)](四十三)　阿末若(而夜反)那多耶(四十四)　蘇波訶

　　第二

　　多垤他十伐唎摩訶十伐唎　鄔計目計阿䶩(去聲)阿吒(重)伐底(長)涅(同上)栗䶩涅栗吒伐底(同上)

　　第三

　　伊緻抳(女几反)毗緻抳𣅀緻抳涅栗緻抳涅栗著(稚耶反)伐底(短聲)

　　第四

　　遏媄(除皆反)捺媄努捺媄阿捺厨(雉俱反清▆)捺遟俱捺遟

　　第五

　　阿揭搱揭搱具唎健䭾(長)唎旃荼唎摩隥祇卜(重)羯西僧矩隸常寠履勃盧薩抳阿揭悉底

　　第六

　　伊底䛧伊底䛧(五遍)你䛧你䛧(五遍)胡魯𨢘(夫聲)(五遍)薩(蘇紇反)䫂(都可反)䤈(五遍)

　　𡑅油

　　說文於甲反𡑅壞也鎮也周成難字作䆘䆘桚也經文作柙古文匣字說文押㩜也論語虎兕出柙是也字從木又作柙音甲尓雅押輔也亦押束也字從手二形並非經義拶子曷反。

　　紺青

　　古暗反說文帛染青而揚赤色也𥼶名云紺含也青而含赤色也。

　　珂貝

　　苦何反螺属出海中潔白如雪者也經文作軻口佐反說文接軸也亦埳軻不遇也軻非字義埳音口紺反。

　　怛垤他遏彈(去聲)媄(徒皆反)(輕)(一)　彈荼(重長)　鉢底(丁履反)伐帝(二)　彈荼伐栗帝(三)　彈荼伐栗怛𡰱彈荼拘舍隸(四)　彈荼蘇達唎(五)　蘇䭾(長)利(六)　蘇䭾囉鉢底(丁履反)(七)　勃陁(重)鉢設帝(八)　薩嚩䭾剌𡰱阿伐栗怛泥(去聲)(九)　薩嚩婆(去)莎(所也反)伐栗怛泥(十)　蘇阿伐栗怛𡰱(輕)(十一)　僧伽波唎剎𡰱(依字)(十二)　僧伽涅伽怛𡰱(十三)　薩達摩蘇波唎差(初履反)帝(十四)　阿僧祇(巨奚反)(十五)　僧伽波揭仾(十六)　怛唎阿特縛僧伽咄略(上聲)鉢羅弗(補沒反)帝(十七)　薩縛僧伽三末底羯爛(清長)帝(十八)　薩縛達摩蘇鉢理差(初理反)帝(十九)　薩縛薩埵胡魯多憍(重)設略(力迦反)奴揭帝(二十)　僧(所繒反)訶毗(重)訖唎雉帝(二十一)　蘇波訶

　　阿惰

　　徒臥反案梵本云怛唎此云三阿特縛三十僧伽眾咄略同一種經文從有作㤢相承於六反撿無此字疑傳寫誤也。

　　繚戾

　　力鳥反說文繚繞也繚緾也謂相緾繞也。

　　角睞

　　力代反說文目瞳子不正也蒼頡篇內視曰睞也。

一切經音義卷第六


中華大藏經（中華書局版）第 56 冊 No. 1163 一切經音義


一切經音義卷第七(大乘重譯)　　　　納

　　翻經沙門玄應撰正法華經阿闍世王經悲華經等集眾德三昧經大悲分陁利經集一切福德經大方等念佛三昧經廣愽嚴淨不退轉經念佛三昧經佛說阿惟越致遮經楞伽經勝思惟梵天所問經入楞伽經思益梵天所問經薩遮𡰱乹子經持心梵天所問經菩薩行方便境界經度世經大般泥洹經漸俻經大哀經十住經虛空藏經如来興顯經阿差末經羅摩伽經无盡意經菩薩本業經寶女經諸菩薩求佛本業經菩薩淨行經道神足无極變化經無言童子經寶如来三昧經仛真阤羅𡰱經四童子經持世經方等般泥洹經𪫑道廣顯經哀泣經阿耨達龍王經慧上菩薩問大善權經普超三昧經文殊師利現寶藏經

　　正法華經

　　第一卷

　　盧楴

　　徒帝𠡠細反或作薩俱盧楴人名也此譯云賣姓。

　　焰明

　　字詁古文燄今作爓三蒼作焰同餘贍反說文火行微燄然也經文作㷿許凡反埤蒼㷿味辛也字菀㷿𦳫也㷿非此義𦳫音力割反。

　　蒸民

　　之外反尒定蒸眾也天生蒸民是也。

　　烣闊

　　又作㷇同苦迴反字林恢大也闊遠也。

　　暨今

　　聲類云古文作泉同其器反字林暨及也亦至也。

　　霍然

　　呼郭反案霍然[攸-ㄆ+(烈-列+重)]忽急疾之㒵也經文作㸌非體也。

　　[莫/系]修

　　子夘反或作纘尒疋纘継也謂継修前業也。

　　煜爚

　　又作焴同餘祝反光明盛㒵也經文作昱鑠非體也。

　　斒斕

　　又作霖斑二形同補閒反下又作𢿻同力閒反通俗文文章謂之斒斕經文作斑蘭非體也。

　　溥演

　　疋古反此古文普字詩傳曰溥大也亦遍也。

　　較略

　　古文攉同古學反較粗略也廣雅較明也。

　　明喆

　　又作哲同知列反尒疋哲智也宋齊間語也。

　　若繕

　　市戰反說文繕補也三蒼繕治也繕之言善也。

　　謿話

　　竹交反下又作譮舙二形同胡[怡-台+史]反聲類訛言也。

　　堊飾

　　烏各反尒疋牆謂之堊郭璞云白土飾牆也。

　　鐃鏡

　　奴交反下音竟未詳所出案周礼金錞以和鼓金鐃以正鼓應是錞音常均反。

　　拊抃

　　麩主反拊拍也下又作拚同皮變反說文拊手曰抃也。

　　第二卷

　　㣿惕

　　之若反下他狄反㣿惕者謂憂懼也亦痛也。

　　未聆

　　力丁反蒼頡篇聆聽也耳所聽曰聆也。

　　軒窓

　　虛言反楚辝注云軒樓上扳障風曰者也。

　　鑠如

　　書斫反閃鑠也言忽霍蹔明也。

　　孚出

　　又作䞯同芳務反孚疾也廣雅䞯行也。

　　慍恨

　　於問反慍怨也說文慍怒也亦恚也。

　　帑藏

　　湯朗反周成難字音蕩說文帑金幣所藏之府者也。

　　𭫲棟

　　所龜反下都弄反尒疋桷謂之𭫲𭫲即椽也棟屋極也山東呼棟為[木*急]音於靳反。

　　軒闥

　　他曷反廣雅闥門也謂側門也。

　　虺蛇

　　古文虫螝二形今作虺同呼鬼反毒蟲也韓非子曰蟲有虺者一身兩口爭食相齕遂相煞也齕音紇齧也。

　　蝮螫

　　疋六反下呼各反蝮有牙㝡毒鼻上有針是也經文作蝠[竺-二+虫]誤也。

　　[〦/(日*日)/(烈-列)]竄

　　經文或作𠚏此應逋字補胡逋逃也廣雅逋竄也。

　　鳴呼

　　火胡反字林呼外息也呼召也喚也經文作㖟。

　　啾唧

　　子由反下資栗反蒼頡篇眾𡗚聲也經文作㗧乃結反怒也㗧非此義。

　　圂廁

　　胡困反圂廁也亦豕所居也廁清也雜也。

　　窠窟

　　又作薖萪二形同苦和反小疋云雞所乳謂窠菟之所息謂之窟經文作萂非也。

　　摣掣

　　又作柤同側伽反摣又也經文作𪙉千何反齒參差也𪙉非此用。

　　齮齧

　　丘奇反漢書韋昭音墾蒼頡篇云齊人謂齧咋為齮側齧也。

　　羯羠

　　囚几反徐廣曰羯羠並犍羊也。

　　冡埌

　　力宕反通俗文丘冡謂之壙埌。

　　鳩洹

　　諸經或作鳩垣或作仇桓皆梵音訛也此譯云大身鬼。

　　拔扈

　　蒲沫反下胡古反漢書音義曰扈拔扈也謂自縱恣也。

　　䥫喙

　　又作顪同許穢反通俗文獸口曰喙喙亦通語也。

　　尸骸

　　乎皆反骨之捴名也經文作𡱍非也。

　　燔燒

　　又作[多*番]同扶元反毛曰炮加火曰燔燔亦燒也。

　　恇孃

　　丘方反下而羊反說文恇孃煩擾也謂煩恐惶遽經文從心作懹人向反懹憚也難也懹非此義。

　　烏殟

　　烏沒反說文暴無知也聲類烏殟欲死也。

　　灰燼

　　又作㶳同似進反燒木餘曰燼經文作藎草之藎非體也又作[卄/(雪-雨+(雪-雨))]誤也。

　　炙爒

　　又作𤑗同力照反今江北謂炙手足為炙爒經文作燎非體也。

　　噉食

　　又作啖㗖二形同達敢反噉食也經文作骰骸二形並非也。

　　奔騖

　　亡付反騖疾馳也廣雅騖奔也。

　　蜈蚣

　　音吴公字林蝍蛆也甚能制虵經文作𧌍非也。

　　蚔蛆

　　渠支反下知列反說文蚔䖯也䖯蠆也毒虫也廣雅蛆毒虫也經文作螑非也䖯音圭。

　　盲聵

　　牛快反生聾曰聵又無識曰聵經文作膭胡對反𦘺也膭非今用。

　　燒焫

　　又作𤑔同而恱反蒼頡篇𤑔燒然也。

　　免𣸫

　　又作濟同子第反濟渡也益也。

　　勱勵

　　古文勱今作勉同靡辯反勱強也謂自勸強也下力制反相勸勵也勉力為勵。

　　擾馴

　　如小如照二反擾安也說文牛柔謹曰擾故字從牛下似均反廣雅馴善也亦從也說文謂養鳥獸使服習謂之馴經文從手作擾下作偱非字體也。

　　縶紲

　　又作馵同知立反下又作緤同息列反縶絆也拘執也紲馬韁也所以縶制畜畜牲者皆曰紲紲繫也。

　　謗訕

　　所姧反蒼頡篇訕非也謗毀也。

　　蠱狐

　　聲類弋者反書中多作野狐此古字通用也。

　　黤黮

　　烏感他感反黤黮不明也經文作黕丁感丁甚二反垢濁也黕非今用。

　　痋燥

　　又作𦙭疼二形同徒冬反聲類作癑說文痋動痛也下蘇倒反𤍜乾也經文作痋瘮非也。

　　癘瘡

　　又作癩同力帶反字林𢙣疾也。

　　憂瘀

　　於務反廣雅瘀病也瘀傷也經文作瘶非也。

　　喚哳

　　陟黠反楚辝嘲哳鳥鳴也案字義冝作㕭烏交反江南以多聲為㕭咋咋音仕白反。

　　黧黮

　　力奚反下𠡠感反通俗文班黑謂之黧黮。

　　好仵

　　又作迕悟二形同吾故反觸仵也聲類迕逆不遇也。

　　第三卷

　　靖聽

　　又作𩇕竫靜妌四形同自井反謂安定無聲也。

　　葐蒀

　　扶文反下紆文反葐蒀香氣也亦盛皃也經文作芬薀非也。

　　流宕

　　達浪反說文宕過也通俗文迵過日宕是也。

　　㝯停

　　奇驕反字林㝯寄也經文作僑高也才也僑非正體。

　　致印

　　於振反印可也說文印王信也蒼頡篇印驗也。

　　嬉遊

　　又作僖同虛之反說文嬉樂也戲笑也經文作繥非也。

　　祚胤

　　在故反下與振反祚祿位也胤継嗣也經文作𥹁非也。

　　飢餒

　　奴罪反三蒼餒餓也經文作𩚛未見所出。

　　訾計

　　又作𢋀同子[禾*(ㄆ/一)]反說文訾量也思也經文作貲貨之貲非字意也。

　　冝用

　　榆共反蒼頡篇用以也經文作角非也。

　　卬卬

　　又作昂昂同五[(罩-卓+止)*寸]反昂昂恭敬之㒵也。

　　睹彘

　　又作猪同陟驢反下除例反方言関之東西謂䐗為彘。

　　鷄鶩

　　音木尒疋野曰鳬家曰鶩鶩即鴨也經文作稚非也。

　　出內

　　奴對反字書內入也經文從人作納非也。

　　煩冤

　　古文作冤惌二形今作宛同於元反說文冤屈也廣雅冤枉也經文作婉非字體也。

　　嗇口

　　又作嗇同使力反眾㒵也田夫謂之嗇人亦積也。

　　剓身

　　又作剺同力咨反三蒼剓劃也經文作𨤲身非字體。

　　林麓

　　古文㯟同力穀反謂林属於山曰麓詩云瞻彼旱麓傳曰山足也。

　　樛木

　　居虬反詩云南有樛木注云謂木枝下垂曲者也。

　　䅥䅥

　　又作𥠹同居竭反詩傳䅥䅥長也說文禾舉出苗也。

　　豐羨

　　辝箭反周礼注云羨饒也亦餘也經文作薿非也。

　　㕮咀

　　方父反又音撫下側呂反謂以物拍碎也。

　　肧胎

　　普才反說文婦孕一月為肧二月為胎胎始也養也。

　　探本

　　他含反說文遠取也探摸也。

　　宣叶

　　又作恊同胡[矂-品+ㄊ]反叶合也同也和也。

　　斐粲

　　敷尾反詩傳曰斐文章㒵也粲明也鮮盛㒵也。

　　第四卷

　　𧰟䀎

　　又作艶同餘瞻反下莫見反艶美色也䀎邪[跳-兆+見]也經文作醘盻二形誤也。

　　奕奕

　　余石反奕奕光明之德也廣雅奕奕盛也字從大。

　　嗟嘆

　　子邪反下𠡠且反嗟嘆謂大息也經文作[(口*巨)/木]非也。

　　開䦱

　　又作𨷕同于彼反字林䦱開也闢也經文作閙誤也。

　　羸[佫-口+思]

　　又作[病-丙+(茖-口+用)][慌-巟+(ㄆ/用)]二形同蒲戒反通俗文疲極曰[佫-口+思][佫-口+思]疲劣也。

　　諄諄

　　之閠之純二反說文告曉之熟也諄諄誠懇之㒵也。

　　綺𡣶

　　徂且反說文自好也聲類𡣶綺也通俗文服飾鮮盛謂之㜖𡣶經文作纘非也。

　　第五卷

　　解懌

　　以石反尒疋怡懌樂也字林懌怡也。

　　不嫪

　　力報反通俗文意若曰嫪說文嫪婟也謂戀不能去也。

　　裨體

　　說文作埤或作[飢-几+卑]同避移反埤增也厚也助也。

　　淳化

　　時均反言專一不雜也三蒼淳濃也經文作享誤也。

　　求眺

　　他吊反說文眺視也亦望也察也。

　　崖底

　　丁礼反底猶下也經文作[山*互]音直移反山名也又作𡵒子結反說文陬禺而高山之節也。

　　洮汏

　　徒刀反下音太通俗文浙米謂之洮汏廣雅汏洗也浙音思歷反。

　　第六卷

　　墟䧫

　　丘魚反墟居也民之所居曰墟下古文𨞮聚二形今作聚同才句反廣雅聚居也謂人所聚居也。

　　潀流

　　在公反詩云鳬鷖在潀傳曰水會𠁅也說文小水入大水也。

　　調馴

　　似均反善也亦從也經文作裝偱非也。

　　敬達

　　又作馗同奇龜反妙法華中大愛道是也。

　　第七卷

　　音韶

　　古文𪔓同視柖反舜樂名也韶之言紹也。

　　隿射

　　今作弋同余力反弋繳射也獵也繳音之若反。

　　綢繆

　　直周反下莫侯反詩傳曰綢繆猶緾綿也。

　　調譺

　　吾戒反通俗文大調曰譺譺欺也。

　　蹉踖

　　千何反下子亦反踧踖也踖字應誤冝作錯千各反蹉不正也錯誤失也。

　　勞廢

　　府吠反廢退也罷止也經文作廄非也。

　　窺𨵦

　　丘規反下弋珠反說文窺𨵦小視也。

　　稽[乘*頁]

　　古文[(〦/日)*首]同苦礼反下乘朗反稽至也[乘*頁]頟也謂頟至地也。

　　詢法

　　又作[言*(旬/子)]同思遵反左傳諮親為詢詢問親慼之議也。

　　貧窶

　　瞿矩反詩傳曰窶者無礼也字書寠空也。

　　元元

　　言元元者非一民也古者謂民曰善人因善為元故曰[利/尒]元經文作忨五喚反忨食也忨非今義。

　　悶幅

　　普力蒲力二反幅億猶盈滿也。

　　薨殪

　　呼𪫑反廣雅薨亡也諸侯曰薨下古文作𡔸同於計反謂一發而死曰殪殪亦死也。

　　第八卷

　　[飢-几+互]餬

　　徒奚反下戶孤反通俗文酪酥謂之[飢-几+互]餬經文作𮠺非也。

　　塞𪖵

　　一弄反埤蒼鼻病也經文作[土*(公/儿)]非也。

　　㭰鴉

　　資髓反下於加反鴉鳥也經文從亞作鵶非也。

　　鵁鶄

　　音交精似鳬而脚高毛冠人家養之以厭火灾也。

　　嚾呼

　　又作嚻喚二形同呼換反喚𠮧呼也。

　　享餼

　　虛掌反下虛氣反享獻也儀礼以牲曰餼餼猶稟給也字書餼餉也經文作饗非字體也。

　　第九卷

　　號咷

　　徒勞反號咷大泣也經文作啅陟角反啅非字義。

　　厭鬼

　　於舟反蒼頡篇云伏合人心曰厭亦眠內不祥也。

　　雜糅

　　古文粈䏔二形同女救反今以異色物相㕘曰糅也。

　　寶瑛

　　於京反廣雅水精謂之石瑛瑛亦玉光也。

　　饕餮

　　古文䬢叨二形同他勞反下又作飻同他結反貪財曰饕貪食曰飻。

　　第十卷

　　謿讛

　　相承魚世反此應作譺五戒反大調也。

　　生靤

　　又作皰同蒲孝反說文皰面生氣也經文作䶌庖二形非也。

　　悲華經

　　第一卷

　　郅禰

　　之一反下奴礼反。

　　頞緹

　　烏割反下他礼反。

　　羅陁

　　經又從口作咃非也。

　　[序-予+互]拏

　　都礼反下奴加反經文作𣭄非也。

　　阿俾

　　甫尒反。

　　由褅

　　徒計反。

　　離絁

　　式移反。

　　羅齲

　　丘禹反。

　　褘陁

　　於冝反。

　　多茤

　　渠義反。

　　嗐哆

　　𠡠轄反。

　　阿挮

　　他第反。

　　大悲分陁利經

　　第一卷

　　波义

　　或言毗㽞愽义訛也具言鼻溜波阿叉舊譯云雜語一義也正言醜眼西方天王名也。

　　提惔

　　徒甘反。

　　[(冰-水+〡)*ㄆ]憊

　　蒲戒反。

　　螕以

　　補奚反。

　　阿昵

　　女乙反。

　　湏抳

　　女几反。

　　邏啜

　　市恱反。

　　多眯

　　莫礼反。

　　薩𦳄

　　下毘典反一音便。

　　師薜

　　蒲計反。

　　酣伽

　　下甘反。

　　𡂡咩

　　所角反下弥尒反。

　　阿慉

　　虛六反。

　　桔略

　　音結。

　　第四卷

　　鈗婆

　　丈心反童子名也依字蒼頡篇䤞𠚏属也。

　　第五卷

　　嗒然

　　土合反精靈失其所也㽵子哈然似喪其偶是也。

　　鬻賣

　　又作儥賣二形同餘六反周礼儥賣也言物有定價則買者来。

　　跨馬

　　苦罵反字林跨踞也亦躡也。

　　大方等大集菩薩念佛三昧經

　　第一卷

　　楣棖

　　靡飢反下宅庚反尒疋楣謂之梁謂門上撗梁也棖謂之揳注云門兩旁木也。

　　樞𨶩

　　齒榆反下胡蠟反尒疋戶樞也說文𨶩閇也。

　　魁偉

　　苦迴反下于鬼反魁大也偉奇也應邵曰魁丘墟壯大之意也。

　　第二卷

　　亭傳

　　徒丁反陟戀反漢家因秦十里一亭亭㽞也傳驛也。

　　𤏖燼

　　子廉反下似進反𤏖吴楚之閒謂火滅為𤏖燼火餘也經文作𤒯。

　　第四卷

　　無謇

　　居展反方言謇吃也楚語也言不通利謂之謇吃。

　　第五卷

　　㽄破

　　又作𤺊同先奚反聲類㽄聲散也。

　　第六卷

　　門闑

　　又作臬同魚列反尒疋橜謂之闑即門限也。

　　廝伇

　　新移反廝下也字書廝伇也謂賤伇也。

　　第八卷

　　法鞉

　　又作鼗鞀二形同徒刀反鞉如鼓而小持其柄搖之者也。

　　鏝陁

　　莫[臊-品+巳]反池名也依字泥鏝也。

　　第九卷

　　烗熱

　　口戒反廣疋烗熾也今人言烗譡亦作烗譡音都浪反。

　　第十卷

　　黏汙

　　又作䊀同女沾反糊物相著曰粘也。

　　倉廩

　　又作商同力甚反藏穀曰倉藏米曰廩。

　　印璽

　　思紫反天子之玉印也璽信也亦神器也。

　　念佛三昧經

　　第一卷

　　剌夵

　　盧曷反下陟家反聲聞弟子名也。

　　胄胤

　　治又反下翼刃反胄後也胤継也子孫相承継也應邵曰胄緒也連續也字從八八引長之也云象世継相重也。

　　第二卷

　　氤氳

　　一隣反下紆文反元氣也謂天地未分之始氣也。

　　渟流

　　狄經反埤蒼水止曰渟也。

　　沠別

　　普懈反說文水之邪流別也廣雅水自汾出名沠也。

　　第三卷

　　分衛

　　此言訛也正言賔荼夜此云食團謂行乞食也。

　　京畿

　　或作圻同渠衣反周礼方千里曰國畿畿限也。

　　慴伏

　　徒頰反分疋慴懼也郭璞曰即𢙢懾也懾音之涉反。

　　楞伽阿跋多羅寶經

　　第一卷

　　楞伽

　　山名也正言䮚迦䮚音力鄧反阿跋多羅寶此云入謂入此山中而住說此經也。

　　海濱

　　父人反字林濱水崖也。

　　錯繢

　　胡對反論語繪事後素鄭玄曰繪畫也五采也。

　　瞪矚

　　直耕反通俗文直視曰瞪。

　　第四卷

　　譚婆

　　徒南反今借為徒紺反謂西國食狗宍人也。

　　入楞伽經

　　第三卷

　　樚櫨

　　又作𨏔轤二形同力木力胡反即今用之汲水者也。

　　因榍

　　又作[揳-大+廾]同先結反江南言櫼子林反[揳-大+廾]通語也。

　　第四卷

　　打摑

　　書或作馘同古麦反此亦假借耳。

　　第八卷

　　[烈-列+非][祭-示+(烈-列+非)]

　　又作薤同乎戒反說文菜也𦰧似[烈-列+非]。

　　𦊨罟

　　古文[(ㄇ@ㄨ)/組][罩-卓+(皮-支+(王/且))]二形同子邪反尒疋兔[(ㄇ@乂)/古]謂之[(ㄇ@乂)/且]注云[(ㄇ@乂)/且]遮也遮取兔也罟音古網也。

　　機發

　　說文射發也機主發之機也經文作䚨収繳具也。

　　屍陁林

　　正言尸多婆那此名寒林其林幽邃而寒因以名也在王舍城側死人多送其中今捴指棄死之𠁅名屍陁林者取彼名也。

　　第九卷

　　䕞𦿆

　　力盎反下徒盎反埤蒼毒草也經文作蓎非體也。

　　珂乳

　　枯何反螺属也潔白如雪經文作䯊軻二形非也。

　　大薩遮𡰱乹子經

　　第三卷

　　虫螟

　　莫瓶反尒疋食苗心曰螟食葉曰[仁-二+(弋@(乏-之+虫))]言虫啖禾所在之名也[仁-二+(弋@(乏-之+虫))]音徒得反。

　　第四卷

　　銛利

　　息廉反廣疋銛利也刀𨦣為銛也。

　　纖長

　　思廉反方言纖小也細謂之纖經文作韯非也。

　　𫁒曲

　　烏華反廣雅窪下也說文窪小水也。

　　熠燿

　　弋入辝立二反下餘灼餘照二反熠鮮明也字林熠光盛也燿照。

　　菩薩行方便境界神通變化經

　　中卷

　　茲基

　　書中作羨似箭反此草如細荻北方多饒此草。

　　大般泥洹經

　　第一卷

　　哀慟

　　徒貢反論語顏回孔子哭之慟馬融曰慟哀過也。

　　澡漱

　　所霤反說文漱盪口也經文作嗽誤也。

　　寮孔

　　力彫反蒼頡篇寮小空也經文作遼遠之遼非體也。

　　豪芒

　　古文作[禾*亡]同無方反謂其纖利如禾芒也經文作釯非也。

　　第二卷

　　羅𡨥

　　口𠋫反尚書寇賊姧宂范甯集解曰𡨥謂群行攻剽者也說文寇暴也廣疋寇鈔也𡬽音芳妙反。

　　祖送

　　宗古反尒疋祖始也詩云仲山自出祖祖者將行犯軷之祭也軷音蒲達反。

　　長訣

　　古穴反訣絕也通俗文與死者辝曰訣訣亦別也。

　　第三卷

　　𤜴鼠

　　余繡反似弥猴而大蒼黑色能捕鼠為物[擴-黃+(建-干+├)]健。

　　墋濁

　　初錦反通俗文云沙土入食中曰墋。

　　第四卷

　　瞿師

　　案中本起經云瞿師羅者此譯云美音。

　　攘臂

　　而羊反攘除也謂除衣袂出臂也袂音弥世反。

　　𡩷默

　　石經為古文燕同一見反說文𡩷安也謂安息㒵也經文作譆虛基反痛聲也譆非此用。

　　第五卷

　　堅凷

　　今作塊同苦對反說文堅土也三蒼土塊也。

　　[(口*〡*口)/兀]来

　　又作[凹/(衣-〦)]兕二形同音似又徐姉反尒疋[(口*〡*口)/兀]似牛一角青色重千斤。

　　㖶者

　　烏奚反。

　　炮者

　　烏高反。

　　第六卷

　　猛烈

　　力折反說文烈火猛也廣疋烈熱也爛也。

　　[茼-(一/口)+又]藥

　　無徃反正言莽草有毒出幽州人或擣和食置水中魚皆死浮出取食之無妨。

　　大哀經

　　第一卷

　　開䦱

　　字詁今作𨷕同于彼反廣疋䦱開闢也三蒼𨷕小開門也。

　　淟池

　　他典反字林淟垢濁也。

　　第二卷

　　憺怕

　　徒濫反下普白反憺安也怕靜也經文作憛他紺反憛豫愁也又作潭徒南反潭深也二形並非字義。

　　第四卷

　　祈際

　　渠機反說文地圻咢也經文從水作沂魚衣反。

　　麤濇

　　且孤反下古文歰今作濇同所及反歰者不滑也。

　　第五卷

　　晧昊

　　胡老反廣疋晧晧明也尒疋晧光也下胡老反天氣廣大也。

　　虫蟻

　　又作螘同魚綺反蟻一名蚍蜉經文作䗁非也䗁音其蟻反。

　　第六卷

　　汜流

　　又作渢泛二形同孚劒反說文汜濫也謂普愽也。

　　吹笙

　　所京反世本隋作笙說文笙也象物貫地而生也經文作𣢡非。

　　搵取

　　烏悶反說文搵沒也亦入也謂以物入中日搵也。

　　詹堂

　　之鹽反此香樹出廣州煎𦰧作之彼土人和水浴衣亦堪和香。

　　第七卷

　　攄其

　　𠡠於反攄舒也廣雅攄張也。

　　虛空藏經

　　第四卷

　　咼面

　　口蛙反通俗文邪戾曰咼經文從口旁作喎非字體也。

　　櫨欂

　　力胡反下蒲麦薄各二反說文欂櫨柱上枅也廣雅欂謂之枅枅柱上方木也一名㭼亦名[浴/木]音子結反亦名㭓亦名槉廣異名也㭓音皮變反槉音疾枅音鷄。

　　第五卷

　　輨轄

　　古緩反下又作牽鎋二形同胡[日*害]反方言轄亦鎋轄也轄謂軸頭䥫也經文作管非字體也。

　　旒幢

　　字書作統同吕周反旌旗之垂車者也經文作𦃓非也。

　　第八卷

　　矖婆

　　力計反。

　　叶婆

　　胡頰反經文從田作[田*十]誤也。

　　多咩

　　亡婢反經文作㖒非也。

　　阿差末經

　　第一卷

　　浩晧

　　字林工早反燒也亦水大也下胡老反日出光也。

　　第四卷

　　麼麼

　　莫可反三蒼麼微也亦細小也謂微細小䖝也經文有作耒耒非也。

　　凶竪

　　籀文作竪同殖𢈔反小兒也謂凶悖小人也。

　　侏倀

　　冝作譸張又作詶嚋侜三形同竹尢反譸張誑也謂相欺惑也經文作侏音朱侏儒也下倀𠡠良反倀狂也並非字體。

　　第五卷

　　怛然

　　他祖反說文怛安也廣疋坦平也經文作憻非也。

　　眷戀

　　居院反眷反䫃視也經文作慻非也。

　　芬葩

　　普花反說文芬芳也葩華也聲類取其盛皃也。

　　大猷

　　餘周反方言東齊謂猷曰道又亦圖也若也順也。

　　第七卷

　　誘𮗼

　　餘首反下私律反誘𮗼教也引也相勸也經文作憂恤之恤非此義也。

　　村渃

　　又作落同力各反廣雅落居也人所聚居也。

　　無盡意經

　　第二卷

　　䫌面

　　普米反說文䫌傾頭也經文作俾非體也。

　　第四卷

　　勸[(前-刖+((必-心)*、*、*、)*寸)/日]

　　又作[(前-刖+((必-心)*、*、*、)*寸)/日]同都木反尒疋[(前-刖+((必-心)*、*、*、)*寸)/日]正也謂御正之也方言[(前-刖+((必-心)*、*、*、)*寸)/日]理也察也。

　　寶女經

　　上卷

　　餱糧

　　胡溝反字林餱乾飯也經文從米作糇非體也。

　　下卷

　　鞠閔

　　居六反鞠養也愛也告也閔音眉殞反閔傷痛也。

　　侁侁

　　所隣反說文侁侁徃来行㒵也亦行聲也。

　　嫺睒

　　胡閒反說文嫺雅謂淹靜也今並為閑字。

　　菩薩淨行經

　　上卷

　　恂恂

　　私遵反恂恂溫恭㒵也廣疋恂恂敬也尒疋恂恂戰慓也。

　　𡾟嶮

　　又作隵㚀二形同許奇反案嶮巇顛危也經文作嶬非也。

　　無言童子經

　　上卷

　　亹亹

　　亡匪反亹亹猶微微也亦進㒵也。

　　下卷

　　荏若

　　又作集同而甚反柔木也廣疋荏荏弱也亦溫柔也下字冝作弱。

　　伅真陁羅所問經

　　伅真

　　徒損反字又作屯徒門反此譯云神人也王名如意生王也。

　　虞樂

　　今作娛同疑區反娛亦樂也廣雅虞安也白虎通曰虞樂言天下之民皆有樂也。

　　無請

　　且領反廣疋請求問也經文作倩非體也。

　　四竇

　　徒闘反水道也竇決也空也經文作𤅋。

　　[仁-二+零][仁-二+零]

　　聲類俗仙字同私延反詩云屢舞[仁-二+零][仁-二+零]傳曰[仁-二+零][仁-二+零]醉舞㒵也經文作[倉*合]誤也。

　　衣裓

　　孤得反即衣襟也經文作[袖-由+亥]非也。

　　[(文/巾)*爪]其

　　此字習誤已久冝作分布二字謂以黃金分布閒錯其閒也。

　　自呼

　　火胡反謂氣息出曰呼經文作㖟非字體也。

　　般遮旬

　　或言五旬般遮此云五即五神通也。

　　唵錍

　　烏荅反下普迷反。

　　和鞮

　　都奚反。

　　蚑多

　　巨儀反。

　　婆妿

　　古何反。

　　姐眵

　　子也反　下充支反。

　　印駐

　　治具徵具二反謂授記也蒼頡篇印信也駐止也說文駐馬立也。

　　持世經

　　第三卷

　　骨幹

　　字體作䯎同古岸反廣疋䯎謂之肋謂脅骨也䯎體也亦骸骨也。

　　𪫑道廣顯三昧經

　　第二卷

　　蔚有

　　於謂反文章也廣疋蔚數也文綵繁數也。

　　景風

　　居影反八風中南方曰景風風動虫生也。

　　第四卷

　　力贔

　　古文𤳦𢘍𡘉三形今作㔗同皮兾反說文贔壯大也謂作力怒也詩云不醉而怒曰贔。

　　輕驫

　　纂文音徒荅反又音風幽反廣疋驫驫走也。

　　阿耨達龍王經

　　質疑

　　之逸反廣疋質問也經文從言作[言*質]非也。

　　撓滅

　　火高反說文撓擾也謂撓攪也經文作𦳁非也。

　　邵德

　　時曜反說文邵高也。

　　日昳

　　徒結反謂曰反也。

　　黶然

　　於簟反謂無聲也。

　　普超三昧經

　　上卷

　　無圻

　　魚斤巨機二反菩薩名也經文從水作沂音魚衣反。

　　歆慕

　　許金反詩云無然歆羨傳曰歆羨貪羨也國語民歆而得之賈逵曰歆貪也。

　　喟而

　　又作㕟同口恠口愧二反說文喟大息也歎聲也。

　　鏗然

　　又作[打-丁+身]頼二形同口耕反廣疋𩒷𩒷堅正也。

　　大魃

　　蒲末反。

　　[攸-ㄆ+熏]忽

　　又作倐[條-木+足]二形同書育反急疾之㒵也。

　　怵惕

　　𠡠律反下又作悐同他狄反怵惕悚懼也。

　　不歆

　　許金反字林神食氣也祭祀鬼神也。

　　皆享

　　虛掌反享受也亦當也。

　　震懾

　　聲類作㒤同止葉反廣雅懾懼也。

　　[茫-亡+(匚@一)]滅

　　莫荒反[茫-亡+(匚@一)][茫-亡+(匚@一)]遠㒵也經文有作𣉪呼晃反。

　　精覈

　　又作覈今作核同胡[葺-耳+十]反說文𦒱實事也亦審𩅢之也。

　　三篋

　　苦恊反謂聲聞緣覺菩薩為三也。

　　未孚

　　疋于反字林孚信也亦生也。

　　堂堂

　　漢書項岱曰堂堂高大㒵也。

　　無棼

　　扶雲反龍王名也依字棼屋棟也。

　　下卷

　　四植

　　直吏反柱也三蒼戶旁柱日㨁植亦懸薄柱也。

　　阿闍世王經

　　上卷

　　阿俞

　　翼珠反。

　　鳩遬

　　蘇穀反皆比丘名也。

　　唵嗒

　　烏感反下他荅反。

　　仳仾

　　疋視反三昧名也依字仳別也仳倠醜面也倠音許唯反。

　　下卷

　　之垛

　　徒果反謂土榻也[莫/系]文云吴人以積土為垛也。

　　犇走

　　古文𩦥今作奔同補門反疾走也𥼶名奔變也有急變奔赴也。

　　金鈚

　　又作錍鎞二形同普啼反閱义名也。

　　等集眾德三昧經

　　上卷

　　慷慨

　　正作[惋-夗+几]愾二形同苦莾反下苦代反大息也一云壯士不得志也。

　　那羅延

　　晉言鉤鎻力士也。

　　[口*(唐-口+(走-土))]移

　　都計反亦言維摩羅移晉言離垢大力士名也。

　　觀銓

　　又作硂同七泉反銓謂銓量輕重也稱謂之銓。

　　車釭

　　又作𨊧同古紅反說文釭謂車轂口䥫也。

　　𣧑悖

　　又作凶同許恭反下古文誖愂二形同蒲沒補潰二反悖乱也亦逆也。

　　功績

　　今作勣同子歷反聲類云勣亦功也。

　　及遆

　　又作递遆二形同徒礼反謂更易交遆也。

　　典誥

　　古到反尒疋誥告也亦謹也所以約謹戒眾也。

　　勞来

　　說文作𠡠同力代反漢書勞来不怠也亦約𠡠也經文作賜賚之賚非字體也或作俫非也。

　　邀迭

　　又作徼同古堯反又於遙反邀要也呼召也亦求也下徒結反更代也。

　　中卷

　　播殖

　　又作譒播匊三形同補佐反播種也經文作番非也。

　　集一切福德經

　　中卷

　　蠆蝲

　　他達反下勒達反廣雅蠆蝲蚔[素-糸+虫][跳-兆+歇]也經文作䖧[虫*束*頁]非字體也蚔音巨冝反。

　　廣愽嚴淨不退轉輪經

　　第二卷

　　蹎蹶

　　又作[傎*真]𧽍二形同丁賢反下居月反蹎蹶猶䪺仆也仆音蒲北反。

　　佛說阿惟越致遮經

　　上卷

　　㰍䟽

　　力公反廣疋房㰍舍也說文房室曰䟽䟽亦窓也。

　　中卷

　　吶其

　　又作訥同奴骨反訥遅䤜也說文訥訒難也。

　　戰𩑌

　　字體作顫又作𢥇同之見反下又作𤴨同有富反說文顫𩑌謂掉動不定也經文作痏音于䡄反瘡也痏非今用。

　　下卷

　　𤑏煑

　　古文[烈-列+(佫-口+田)][烈-列+(禾*(ㄆ/田))]二形又作[((〦/米)*(〦/米))/人]同扶逼又方言[烈-列+(佫-口+田)]火乾也說文以火乾肉曰[烈-列+(佫-口+田)]經文作烳逋古反火行也烳非此義。

　　勝思惟梵天所問經

　　第六卷

　　多軼

　　徒結反。

　　摩䶩

　　竹皆反。

　　摩忂

　　求俱反。

　　𣛲離

　　𠡠於反。

　　垔婆

　　於仁反。

　　婆系

　　胡詣反。

　　潛婆

　　所姧反。

　　思益梵天所問經

　　第四卷

　　麑隸

　　𣅀迷反。

　　梯隸

　　他計反。

　　緹隸

　　他礼反。

　　堙婆

　　於仁反。

　　麴鴩

　　徒結反。

　　提詫

　　𠡠嫁反。

　　持心梵天所問經

　　第一卷

　　𤳖黨

　　補單反字林云𤳖部也謂𤳖類也又作般假借也。

　　第三卷

　　桴筏

　　又作艀同扶流反謂編木者也小泭曰桴大者曰筏也。

　　第四卷

　　徯徑

　　又作蹊同胡鷄反通俗文邪道曰徯步道曰徑經文有作谿徑。

　　末踟

　　直知反。

　　揥隸

　　𠡠詣反。

　　吚扶

　　許伊反。

　　錍拔

　　普迷反。

　　揭提

　　渠謁反。

　　䁥偈

　　女乙反。

　　度世經

　　第三卷

　　擾搣

　　子公反下音滅捉頭曰㨑除毀曰搣經文作揔非也。

　　唾濺

　　又作灒𠵖二形同子旦反說文水汙灑曰濺也。

　　第四卷

　　驂駕

　　忩叄反說文駕四馬也旁馬曰𩥵居右為𩥵乘者備非常也經文作㕘非體也。

　　[美*鳥]鴹

　　案漢書食貨志此亦翔字音似羊反飛而不動曰翔翔徉也彷佯也經文從[葺-耳+十]作䳬非也。

　　第五卷

　　𡬺靳

　　古昂反下居近反𡬺堅鞕也靳柔[舟*刃]也。

　　募索

　　謨故武句二反說文廣求為募。

　　句誄

　　力水反。

　　第六卷

　　騙象

　　疋面反字略云躍上馬也經文作[馬*(幅-巾)]誤也。

　　都較

　　古文攉同古學反粗略也廣疋較明也亦比校也。

　　䩭絆

　　又作羇同居猗反革絡馬頭曰羇羇撿也下音半馬絆也。

　　漸備經

　　第一卷

　　慺慺

　　力俱反字書慺慺謹敬之㒵也。

　　屋宇

　　古文㝢籕文作𢉠同于甫反說文屋邊檐也𥼶名宇羽也如鳥羽翼自䨱蔽也左傳失其宇注云於國則四垂為宇宇亦屋溜也居也。

　　眇眇

　　亡紹反眇眇遠也亦深大也經文作妙非體也。

　　篡逆

　　义患反說文逆而奪取曰篡字從厶音私算聲算乘管反蒼頡篇自營為厶弒君之法理無外聲故字從厶。

　　第四卷

　　惶[慌-巟+(匚@一)]

　　又作[(匚@一)/明]同莫荒反[泳-永+(廿/上)]遽也[(匚@一)/明]人晝夜作無日用月無月用火常思明故字從明或曰[(匚@一)/明]人思天曉故字從明也。

　　婉戀

　　力絹反詩傳曰婉戀美好㒵也亦少㒵也。

　　第五卷

　　勤懿

　　乙利反美也。

　　十住經

　　第一卷

　　攏檻

　　力東反下胡𪒠反廣疋攏牢也㩜圈也圈音渠遠反。

　　如来興顯經

　　第二卷

　　丘垤

　　徒結反方言楚郢以南蟻土謂之垤郢以井反。

　　鳴呦

　　於州反詩云𠯻𠯻鹿鳴是也經文作[口*(彰-章+(皮-(〡/又)+(王/巾)))]非也。

　　第三卷

　　𣾘沆

　　莫朗反下胡朗反通俗文水廣大謂之漭沆。

　　賄賂

　　力故反賂遺也謂以物相請謁也。

　　鶱翥

　　許言反下之庶反說文鶱翥飛舉也。

　　掏出

　　徒勞反通俗文捾出曰掏捾音烏活反。

　　羅摩伽經

　　上卷

　　波毓

　　由掬反經中多作育字或言刧貝高昌名㲲。

　　西阿

　　於何反詩云傳曰曲陵曰阿阿謂山曲隈𠁅也。

　　菩薩本業經

　　不僑

　　奇驕反經中多作不驕樂天。

　　見𨚎

　　丁礼反說文属國舍也蒼頡篇云𨚎舍也亦通語也。

　　諸菩薩求佛本業經

　　盡儩

　　又作澌同斯漬反方言[健-聿+手]儩盡也物空盡也。

　　[飢-几+責]遺

　　古文餽同渠愧反說文饋餉也遺與也。

　　因坘

　　直飢反帝𥼶名也或言因提梨同一義也梵言輕重耳。

　　道神足無極變化經

　　第四卷

　　𡻬嶽

　　仕角反下語角反。

　　寶如来三昧經

　　上卷

　　銚鐄

　　以招反冝作焜煌胡本反下胡光反方言焜盛也蒼頡篇煌光也言焜焜熾盛也煌煌光明也經文作銚溫器名也鐄非此義。

　　下卷

　　枝棭

　　以石反言相似也經文從玉作玻𤥿非也。

　　四童子經

　　上卷

　　惋歎

　　烏喚反字略云惋歎驚異也。

　　噢咿

　　於六反下於祇反埤蒼噢咿內悲也亦痛念之聲也。

　　垂䫂

　　丁可反廣疋䫂醜㒵也經文從足作跢都賀反跢倒也跢非此用。

　　蚍蜉

　　音毗浮尒疋蚍蜉大者螘螘有赤蟻飛蟻。

　　方等般泥洹經

　　上卷

　　拍臏

　　又作髕同扶忍反說文膝骨曰髕三蒼膝盖也。

　　面𤿿

　　側救反謂不襵𤿿也經文作[糸*(丑/丑)]借字也。

　　量跡

　　又作蹟迹二形同子亦反足跡也經文作跤非也。

　　潺撗

　　仕山仕環二反水流㒵也字書潺湲流㒵也。

　　輔弼

　　扶禹反輔助也下又作[弓*(甬-用+田)]㢸𢐡三形同皮筆反弼正也。

　　下卷

　　卑[袖-由+(虍-七+巿)]

　　冝作廝悉移反字書廝伇也謂賤伇者也廝微也下也經文作[示*(后-口+(一/巾))]音斯福也[示*(后-口+(一/巾))]非此義。

　　嵩𤠞

　　思隆反下又作豼同婢尸反國名也。

　　阿𢰔

　　义甲反佛名也經文從禾作[禾*(臿-臼+(凵@(人*人)))]應誤也。

　　羯鴨

　　案諸經皆作鶡鴨胡割反下又作鵪同於甲反鶡似雉而大青色有毛角若闘死乃止也故武人戴鶡冠以象之也經文作羯音居謁反羊也此應誤也。

　　哀泣經

　　上卷

　　器械

　　核誡反漢書制器械之品應劭曰內盛曰器外盛曰械一曰有盛曰械無盛曰器器亦用也。

　　如踞

　　居御反踞蹲也有箕踞也經文作倨非體也。

　　勤仂

　　六翼反字書仂勤也今皆為力字。

　　慧上菩薩問大善㩲經

　　上卷

　　振于

　　古文𢈫拒二形同諸胤反小尒疋振救也說文振舉也亦發也。

　　贍反

　　聲類或作𩟋同時熖反贍助也字書贍足也謂周足也。

　　過闋

　　三蒼古文作[門@祭]同苦穴反說文事已曰闋[門@祭]亦止息也終也。

　　雨霽

　　子詣反通俗文雨止曰霽今南陽人呼雨止為霽。

　　殫盡

　　多安反尚書乃殫文祖注云殫盡也。

　　縲紲

　　力追反下息列反縲繫也紲索也所以拘罪人也。

　　蔭庇

　　又作[〦/((仁-二)*(今/云))]同於禁反下方利反蔭草覆也庇自蔽也。

　　摧拉

　　或作摺同力荅反廣疋摺折也說文拉敗也。

　　偕偕

　　古骸反詩云與子偕老傳曰偕俱也偕偕亦強壯之㒵也。

　　迄今

　　虛乞反尒疋迄至也。

　　四錠

　　音定又音殿聲類云有足曰錠無足曰鐙。

　　下卷

　　半粒

　　音立通俗文穀曰粒豆曰皂皂音逼經文作廩非也。

　　文殊師利現寶藏經

　　上卷

　　騏驥

　　渠基反下又作𩥉同居致反說文馬有青驪文似棊也驥千里馬也孫陽所相者也赤驥也。

　　曲枝

　　𣅀移反樹枝柯也經文作掖誤也。

　　中卷

　　𡕎䖝

　　丁故反字林木中虫也穿食人器物者也。

　　𤲶固

　　又作嬲諸經作嬈同奴了反𤲶擾戲弄也𤲶𢙉也摩登伽經作擾蟲謂厭蠱也經中有作䫃非體也蠱音古字林音故。

一切經音義卷第七


中華大藏經（中華書局版）第 56 冊 No. 1163 一切經音義


一切經音義卷第八(大乘重譯大乘律)　陛

　　翻經沙門玄應撰維摩詰所說經阿闍世王女阿述達菩薩經維摩詰經尊勝菩薩陁羅𡰱經奮迅王菩薩所問經第一義法勝經大㽵嚴法門經大威燈光仙人問經順㩲方便經龍施菩薩本起經樂瓔珞㽵嚴方便經菩薩睒子經大雲輪請雨經了本生死經大雲請雨經稻稈經大方等大雲請雨經無所希望經象腋經德護長者經一切法高王經月光童子經申日經佛遺曰摩𡰱寶經善思童子經胎藏經大方等頂王經無垢賢女經法鏡經无量門微密持經郁伽長者所問經阿難目佉陁羅𡰱經郁伽羅越問菩薩行經无量門破魔陁羅𡰱經无量清淨平等覺經舍利弗陁羅𡰱經阿弥陁經一向出生菩薩經无量壽經前世三世轉經虛空孕經太子刷護經虛空藏菩薩經善法方便陁羅𡰱經虛空藏菩薩神呪經金剛秘密善門陁羅𡰱經弥勒成佛經華積陁羅𡰱經弥勒来時經華聚陁羅𡰱經無量壽佛經解節經藥師如来本願經放鉢經正恭敬經拔陂經離垢施女經孔雀王經無垢施菩薩分別應辯經兜沙經无畏德女經

　　維摩詰所說經

　　上卷

　　維摩詰

　　或言毗摩羅詰亦言鼻磨羅鷄利帝此譯云无垢稱稱者名稱也或為淨名者其義一也。

　　毗耶離

　　或作毗舍離或言維耶離亦云鞞奢隸夜皆梵言訛轉也正言吠舍𨤲在恒河南中天笁界七百賢聖於中結集𠁅也。

　　菴羅

　　或言菴婆羅果名也案此果花多而結子甚少其葉似柳而長一尺餘廣三指許果形似梨而底鈎曲彼國名為王樹謂在王城種之也經中生熟難知者即此也舊譯云奈應誤也正言菴沒羅此菴沒羅女持園施佛因以名焉昔弥猴為佛穿池鹿女見千子𠁅皆在園側也。

　　為護

　　于俾于偽二反尒疋為作也為助也。

　　友而

　　于久反廣疋友親也說文友同志也礼記僚友稱其悌執友稱其仁鄭玄注云僚友同官也執友同志也。

　　紹隆

　　市遶反尒疋紹胤継也注云紹継道也胤継世也隆盛也多也。

　　魔怨

　　梵言魔羅此云煞者是其位𠁅第六天主也論中𥼶断慧命故名為魔又常行放逸而自𡧱身故名魔言波旬者訛也正言波卑夜是其名也此云𢙣者常有𢙣意成就𢙣法成就𢙣慧故名波旬經中作魔波旬者存二音也。

　　踰於

　　又作逾同庾俱反踰過也越也廣疋踰度也。

　　等觀

　　古桓反說文觀諦視也又音古翫反觀謂觀望也二音通用舊維摩經作正觀菩薩是也。

　　山相

　　先羊反彼此二邊曰相舊經云石摩王菩薩諸經中作山相薄菩薩其義一也。

　　長者

　　案天笁國俗多以商估為業遊方履險不憚艱辛弥積嵗年必獲珍異上者奉王餘皆入己財盈一億德行又高便稱長者為王輔佐彼土數法万万為一億也。

　　稱無

　　齒證反名稱也尒疋稱好也注云物稱人意美善好也。

　　稽首

　　古文[(〦/日)*首]同苦礼反蒼頡篇云稽首䪺首也周礼大祝辯九拜一曰稽首鄭玄曰稽至也謂頭至地也首頭也書云禹拜稽首是也。

　　不譏

　　居衣反廣疋譏㓨也譏問也說文譏誹也。

　　仁者

　　而親反周礼六德一曰仁鄭玄曰愛人及物曰仁上下相親曰仁𥼶名仁者忍也好生𢙣煞善𢙣含忍也。

　　深殖

　　時力反蒼頡篇殖種也廣雅殖積也畜也。

　　純淑

　　時均反下時六反純謂精一也尒疋純大也方言純好也經文或作淳亦專一也淑時六反淑善也美也。

　　愽弈

　　古文薄同補各反世本云烏曹作愽說文愽𡱈戲也六箸十二棊方言自關而東齊魯之閒皆謂圍棊為弈也。

　　諧耦

　　胡皆反下吳口反尒疋諧恊和也耦會合也。

　　酒肆

　　相利反肆陳也列也謂陳列酒器於市店也周礼司市掌以陳肆辯物鄭玄曰肆謂物𠁅也物物異肆也。

　　化政

　　之盛反礼記孔子曰政者正也謂宣法教子養万姓也論語導之以政是也。

　　不怙

　　胡古反尒疋怙恃也詩云元父何怙怙頼也無母何恃恃負也。

　　撮摩

　　字林七活反廣疋撮持也𥼶名撮卒也謂暫卒取之也。

　　宴坐

　　石經為古文燕字同一見反廣疋宴安也謂寂然安息㒵也。

　　里巷

　　周礼五家為鄰五鄰為里謂二十五家也詩云无踰我里里居也𥼶名五鄰為里方居一里之中也。

　　珊闍

　　蘇安反子名也經文有作刪所姧反。

　　𦙘子

　　又作[序-予+互]同竹尸反母名也。

　　芒然

　　莫唐反案芒然冥昧不眀也舊經作惘然。

　　豁然

　　古文奯賊二形同呼活反廣疋豁空也。

　　阿摩勒果

　　正言菴磨羅果其葉似小棗果如胡桃味酸而甜可入藥。

　　勿擾

　　如紹反說文擾煩也廣疋擾亂也。

　　從方

　　自龍反相隨從也尒疋從重也郭𤩶曰隨從所以為重疊也。

　　掃灑

　　所賈反通俗文以水撿塵曰灑謂以水灑散之也。

　　嬈固

　　乃了反字林嬈擾也[莫/系]文嫽嬈戲弄也嬈煩也亦𢙉也文殊現寶藏經等作𤲶固字或作嬲音同嬈固堅也今冝作厭蠱之蠱字林音故又音古厭音於舟反謂伏合人心也尒疋蠱疑也謂疑惑人也摩登伽經作擾蠱言此魔作擾乱厭蠱也諸經有作䫃非體也蟲在皿中為蠱字意也蟲音直中反。

　　俛仰

　　無辯反謂自強為之也說文俛此俗頫字謂仾頭也仰謂舉首也。

　　冥者

　　莫庭莫定二反冥夜也幽闇也冥窈也。

　　維摩經

　　中卷

　　酬對

　　古文醻三蒼作詶同時周反尒疋酬報也。

　　聖𣅀

　　字體作恉諸視反說文恉意也廣雅恉志也。

　　致問

　　徵吏反三蒼解詁云致至也到也。

　　病愈

　　古文瘉同臾乳反方言差閒愈也說文瘉病瘳也。

　　包容

　　補交反廣疋包裹也容受也。

　　黿鼉

　　魚袁反三蒼似鼈而大也下徒多反三蒼似蛟而大山海經江水足鼉郭𤩶曰似蚸蜴大者長一文有鱗彩可以為鼓詩云鼉鼓逢逢是也字體從黽從單省聲。

　　吸著

　　古文歙噏二形同義及反廣疋吸飲也。

　　蹴蹋

　　千六反下徒盍反謂以足逆蹋之曰蹴蹋踐也。

　　福祐

　　古文佑𨳾二形同胡救反祐助也。

　　瞻蔔

　　蒲北反正言瞻愽迦大論云此言黃花其樹高大花氣遠聞案西國多有此林故以喻也。

　　周窮

　　古文賙同之由反謂以財物與人曰賙詩云靡人不賙傳曰賙救也將救其急也字林賙贍也。

　　訥䤜

　　又作吶同奴骨反訥遅䤜也說文訥難也。

　　糞壤

　　如掌反無塊曰壤壤亦土也變言之耳以人所耕為樹藝焉則言壤壤和緩之㒵也。

　　之疇

　　直流反疇類也等也王逸注楚辝云二人為疋四人為疇疇猶伴侶也。

　　飢饉

　　古文𩚮又作饑同几治反尒疋穀不熟為飢蔬不熟為饉凡草菜可食者通名蔬也。

　　憒亂

　　公對反說文憒亂也𡗚也。

　　邑中

　　周礼四井為邑鄭玄曰方二里也廣雅五里為邑十邑為鄉左傳凡邑有宗廟先君之主曰都无曰邑。

　　以祐

　　胡救反祐福也尒疋祐厚也謂福厚也。

　　不肖

　　先妙反廣疋肖似類也說文骨肉相似曰肖字從肉小聲今言不肖者不似也謂骨肉不似其先故曰不肖礼記其子不肖是也謂儜𢙣之類也。

　　維摩經

　　下卷

　　𢤱戾

　　諸經有作籠同[木*(彔-(彖-豕)+(┐@一))]公反下三蒼作㑦同力計反很戾也謂很戾剛強也。

　　不訟

　　似縱反論語未見能見其過而內自訟者包氏曰訟猶責也。

　　所圖

　　案詔定古文官書圖啚二形同達胡反廣疋圖度也議也圖亦計也。

　　貳吒

　　如至反經中或作阿迦𡰱沙詫或言𡰱師吒皆梵言輕重也正言阿迦抳瑟𢯯此言色究竟天也詫音𠡠嫁反抳女几反𢯯𠡠佳反。

　　維摩詰經

　　上卷(一名佛法普入法門三昧經)

　　柰氏

　　新維摩經云菴羅樹園是也其果似梨。

　　仇怨

　　渠牛反三蒼怨耦曰仇廣雅仇𢙣也。

　　編髮

　　三蒼古文辯字同蒲典反蒼頡篇編交織也經中言螺髻者亦是也。

　　蚑行

　　渠支反又音奇謂䖝行㒵也周書蚑行喘息是也。

　　怳忽

　　虛往反謂虛妄見也亦无形不繫之辝也說文怳狂㒵也字又作[怡-台+(梳-木)]呼晃反漢書音義曰[怡-台+(梳-木)]忽眼亂也。

　　勗勉

　　吁欲反下又作勱同靡辯反謂自勸勵也方言齊魯謂勉為勗滋說文勉強也。

　　適莫

　　都狄反下謨各莫故二反謂无人无相也安適主適也亦敵也言敵疋也莫猶慕也言慕欲也。

　　𠕀然

　　无往反謂不稱適也𠕀𠕀然無知意也亦惶遽之㒵也經文從心作惘近字也。

　　阿夷恬

　　徒兼反梵言也此譯云新學亦言新發意也。

　　榮兾

　　為眀反榮猶光華也亦光𠖥也兾幸也。

　　牛湩

　　竹用都弄二反通俗文乳汁曰湩今江南亦呼乳為湩也。

　　淳淑

　　視倫反謂專一不雜也下時六反詩云淑女傳曰淑美也亦善也。

　　妖蠱

　　於驕反下聲類弋者反周易作冶冶容誨淫劉瓛曰冶妖冶也謂姿態之㒵也。

　　露枰

　　皮平反廣疋𥘴榻也。

　　辱来

　　又作𢛚同而属反辱耻也耻愧来相問也。

　　巢窟

　　仕交反謂住止𠁅所也通俗文鳥居曰巢獸穴曰窟也。

　　蹶取

　　居月反埤蒼以為蹶起也礼記子夏蹶然而起也謂急疾之㒵也。

　　捉㧙

　　蒲畢反方言㧙推也南楚凡相推摶曰㧙廣雅㧙擊也。

　　下卷

　　真人

　　此即阿羅漢也或言阿羅訶經中或言應真或作應儀亦云无著果皆是一也。

　　溝港

　　古項反字略云水分流也謂湏陁洹也此言入流或言至流亦言分布果今言溝港者取其義也。

　　沮教

　　才與反三蒼沮漸也敗也詩云何日斯沮傳曰沮壞也。

　　奚得

　　胡啼反蒼頡篇奚何也。

　　恱懌

　　餘石反尒雅恱懌樂也謂意解之樂也。

　　貧寠

　　瞿矩反三蒼无財俻礼曰寠詩云終寠且貧傳曰寠者无礼也字書寠空也。

　　芙蓉

　　又作扶同附俱反說文扶渠花未發為蓞𧂄花已發者為芙蓉。

　　莖華

　　胡𥝷反字林枝主也亦小枝也諸經皆作芙蓉莖華今經文作蘅胡稉反香草也尒疋云杜蘅如葵臭如蘪蕪馬食之蘅非今用。

　　埤濕

　　補支反助也字冝作卑蒼頡篇卑下也。

　　洿田

　　一胡反大曰潢小曰洿說文濁水不流池也三蒼停水曰洿。

　　夜光

　　于寶搜神記隋侯行見大虵傷救而治之虵後銜珠以報徑寸純白而夜光可以燭堂也。

　　徒隸

　　達胡反礼記八曰徒徒隸也下力計反隸猶附著也隸奴也賤也僕隸也。

　　驂駕

　　忩含反說文駕三馬也旁馬曰驂居右為驂乘者俻非常也三蒼馬曰駕。

　　譸張

　　又作詶嚋侜三形同竹尤反譸張誑也謂相欺惑者也。

　　未孚

　　又作䞯同芳務反礼云无䞯往鄭玄注孚疾也廣疋䞯行也。

　　棚閣

　　蒲萌反通俗文連閣曰棚棚亦閣也重屋複道者也。

　　荒見

　　呼黃反荒忽也虛也謂荒忽虛妄見也亦迷亂也。

　　以仂

　　里翼反字書仂勤也今皆為力字也。

　　惶荒

　　胡光反下光讚經作慌呼晃反謂虛妄見也惶𢙢懅也慌慌忽也今經作荒案荒荒忽迷亂也其義是同漢書云忽荒冥漠无形也。

　　非摸

　　莫奴反亦摹字也摸法也謂掩取象也䂓摸也。

　　恒戢

　　側立反說文戢藏也亦𣫍也聚也。

　　奮迅王菩薩所問經

　　上卷

　　怖嚇

　　呼駕反及吊来嚇菚云距人謂之嚇方言作𢙢䦧音呼激反。

　　聾瘂

　　於假反瘂亦瘖也經文作痾烏歌反病也痾非字體。

　　大㽵嚴法門經

　　上卷

　　晡沙

　　布胡反經中或作逋沙又作補沙亦作富樓沙皆訛也正言富盧沙此云士夫亦言丈夫。

　　剛橛

　　渠月反尒疋橜謂之杙杙樴也樴音徒得反。

　　鶬鵠

　　又作𩀞同麁唐反尒疋鶬麋鴰郭𤩶曰即鶬鵠也鵠音胡哭反。

　　唯[口*萐]

　　又作唼同所甲反埤蒼聲類皆作唼鴨食也離騷云鳬鴈皆唼梁藻兮上林賦云唼𠿚菁藻皆是也字書[口*萐]𠿚也書亦作歃所洽反謂以口微吸之也亦歃血也。

　　下卷

　　䏣蟲

　　字林千餘反通俗文肉中䖝謂之䏣經文從虫作蛆子餘反蝍蛆蜈蚣也又作疽㿈也下今或作䖝同除中反尒疋有足謂之蟲。

　　不鑒

　　字書作鑑同古鑱反廣疋鑒炤也鑑謂之鏡所以察形也。

　　順㩲方便經

　　上卷

　　麼虫

　　莫可反通俗文細小曰麼三蒼麼微也經文作尛近字也。

　　樂瓔珞㽵嚴方便經

　　十佉

　　去伽反案十佉盧為一佉利十佉利為一車經文作𠳞非也。

　　大雲輪請雨經

　　姞寐

　　(渠乙反)。

　　庇利

　　(補寐反)。

　　哹患

　　(芳流反)。

　　碪薜

　　(猪全反下蒲計反)。

　　忡忡

　　(𠡠中反)。

　　糅波

　　(女救反)。

　　大雲請雨經

　　篋笥

　　苦俠反下𦙃吏反盛衣器也。

　　𪐭咥

　　(烏奚香利反)。

　　擗咥

　　(毗亦反)。

　　攲弥

　　(去冝反)。

　　挮淡

　　(他計反)。

　　唵婆

　　(烏感反)。

　　紗俱

　　(所加反)。

　　伽𠲸

　　(女咸反)。

　　抴[孑*(舄-臼+(十/田))]

　　(餘世反而注反)。

　　薩䰅

　　(之忍反)。

　　羅韶

　　(市饒反)。

　　𠜂珠

　　(所姧反)。

　　目宂

　　(而勇反)。

　　㕧利

　　(香伊反)。

　　坘抵

　　(丁礼反)。

　　苔浮

　　(徒来反)。

　　琛琛

　　(耻林反)。

　　泥娜

　　(乃可反)。

　　大方等大雲請雨經

　　磤聲

　　又作[車*急]殷二形同於近反通俗文雷聲曰磤埤蒼砏磤大聲也亦聲豐礚也砏音普巾反礚普頼反。

　　滋味

　　古文孖稵二形同子夷反滋益也滋潤也經文從口作嗞嗞嗟也又作孳似思子思二反說文孳孳汲汲也或作孜方言東楚之間雙生謂之𨤲孳。

　　師郗

　　(𠡠𨤲反)。

　　翳咥

　　(丑一反)。

　　戰澿

　　其錦反寒戰極也經文作噤非字體也。

　　瞫鞞

　　(徒感反)。

　　羅薜

　　(蒲閇反)。

　　枳利

　　(居𣅀反)。

　　嘻梨

　　虛基反經文作𮚿非也。

　　盧簁

　　(所猗反)。

　　鞮歌

　　(都奚反)。

　　德護長者經

　　上卷

　　漏泄

　　思列反廣雅泄溢也泄漏也亦發也。

　　下卷

　　門閫

　　又作梱同苦本反三蒼禮記外言不於閫鄭玄曰閫門限也。

　　廡廊

　　籕文作𢋑同亡禹反說文堂下周屋也廊亦屋也。

　　紇多

　　胡沒反神名也毗挃。

　　(知栗反皆神名也)。

　　脂𨚗

　　國名也或言震旦或云真丹皆一也此言漢國也此無正翻直神州之捴名也。

　　月光童子經

　　已索

　　所格反蒼頡解詁云索盡也又亦儩也。

　　翳日

　　於計反廣疋翳障也方言翳覆也。

　　滔天

　　土高反尚書浩浩滔天孔安國曰滔澷也言水盛大若澷天也。

　　鷙鳥

　　脂利反猛鳥也廣疋鷙執也謂能執服眾鳥也鳥之勇𨦣者曰鷙鷹鸇之類也經文從虫作蟄除立反虫獸蟄藏也蟄非此用。

　　慴竄

　　徒頰反尒疋慴懼也郭𤩶曰即𢙢懾也。

　　遁藏

　　又作遯𨔵二形同徒䪺反廣疋遁避去也說文遁遷也隱也。

　　蠅蠛

　　亡結反尒疋蠛蠓郭𤩶曰小虫似蜹風春雨磑者也。

　　稽[乘*頁]

　　字詰古文[言*首]同苦礼反說文下首也三蒼稽首䪺首也[乘*頁]頟也白𧆞通曰所以稽首何稽至也言頭至地首頭也周礼太祝辯九拜一曰稽首是也。

　　俾倪

　　或作䫌倪兩字又作[卑*ㄆ]堄二形字林同普米反下五礼反俾倪傾側不正也淮南子云左䫌右倪是也。

　　叵我

　　普我反謂搖動不安也經文從足作𧿽𨁟或從山作𡶅峨並非也。

　　相𭣙

　　古文㲂[亭*殳]楟三形今作朾同丈衡反謂𭣙觸也。

　　緹𢢔

　　他礼反說文帛赤黃色也赤緹縓色也一染為縓縓淺絳色也縓音遷絹反。

　　赤㭰

　　古文㭰今作𠲿同子累反廣疋㭰口也字書㭰鳥喙也經文作嘴書無此字唯諸集有此字音徐兖反又云或作吮。

　　霍然

　　呼郭反霍謂急疾之㒵也經文作𭟙誤也。

　　探道

　　他含反尒雅探取也說文遠取曰探又音他闇反探試也。

　　申日經(申日此云首寂)

　　无垠

　　又作泿同五巾反垠㕺也說文地垠岸也。

　　拘耆

　　或言居枳羅鳥此云好聲鳥經文作[者-日+邑]誤也。

　　鶡鴨

　　胡葛反下又作鵪同於甲反鶡似雉而大青色有毛角闘死乃止。

　　洪炎

　　借音以贍反正字作焰又作燄光焰也說文火微燄燄然也。

　　亘然

　　歌鄧反亘猶恒然也亘亦遍也。

　　善思童子經

　　上卷

　　搦拳

　　又作𢾼同女卓女革二反搦捉也說文搦按也。

　　大方等頂王經

　　屈奇

　　衢物反異也淮南云屈奇之服許叔重曰屈𭔰也奇長也經文從玉作㻕琦二形非也。

　　法鏡經

　　上卷

　　聞物國

　　謂舍衛國十二遊經云无物不有國正言室羅伐國此譯云聞者城舊云舍波堤城或言捨羅婆[生/心]帝城皆訛也。

　　勝氏樹

　　謂祇陁林或云祇洹並訛也正言逝多憍薩羅國波斯匿王之子也。

　　除饉

　　渠鎮反舊經中或言除士除女亦言熏士熏女今言比丘比丘𡰱也案梵言比丘此云乞士即與除饉義同除六情飢断貪欲染也以善法熏修即言熏士熏女也。

　　多𢙣

　　於各反過𢙣也所為不善也經文從人作惡或從草作𦷢並非也。

　　除剔

　　又作[(狂-王+犬)/力]同他歷反通俗文去骨曰剔今借音他計反。

　　汝迺

　　奴改反尒雅云迺乃也亦乃字也說文迺往也聲類迺至也。

　　樂法

　　五孝反愛欲曰樂經文從人作𭀅非也。

　　應儀

　　或云應真舊本无著果亦云阿羅訶今皆阿羅漢同一義也。

　　昆弟

　　又作晜同孤魂反說文周人謂兄為昆尒疋兄昆也又云昆後也注云謂兄後也此方俗異言耳。

　　磋切

　　麁何反本作瑳論語骨曰切象曰瑳言骨切象磋以成器譬人學問以成德也。

　　下卷

　　蟆子

　　音莫蚊類而小山南多饒此物群飛蔽日齧人痕如手許者也。

　　𦘺腴

　　𢈔俱反說文腴腹下𦘺也腴亦腹也。

　　猳𤣓

　　古遐反下居縛反說文大母猴也似弥猴而大色蒼黑善𤣓持人好䫃䀎經文作㹢[狂-王+(采-木+寸)]非字體也。

　　肬贅

　　籕文作𪐤今亦作疣同有流反下之苪反小曰疣大曰贅廣疋肬腫也說文肬贅也㽵子附贅懸肬是也經文作肬腨二形非也。

　　玷缺

　　丁簟反玷亦缺也經文作玦音古穴反玦非此義也。

　　墜久

　　直淚反墜墮也經文作㑁久非也。

　　庶得

　　尸預反庶猶兾也兾望得也經文從言作謶之若反非此用也。

　　郁伽長者所問經(郁伽此譯云威德)

　　謿譁

　　今作嘲同竹包反蒼頡篇啁調也譁冝作話胡快反廣疋話調也。

　　牽抴

　　苦曰反說文牽引也下又作曳同餘世反抴引也。

　　財賄

　　古文𧶅同呼罪反財貨也周礼通貨賄鄭玄曰金玉曰貨布帛曰賄。

　　躑躅

　　又作蹢同丈赤反下又作䠱同丈足反字林駐足不進也廣疋躑躅踟躕也。

　　郁迦羅越問菩薩行經

　　強項

　　胡講反謂戾人項強難迴也无量清淨覺云強項愚癡人是也大品經作增上𢢔人其義一也。

　　麈鹿

　　之乳反似鹿而大尾可以為拂也山海經云荊山多麈是也。

　　无量清淨平等覺經

　　上卷

　　寶珥

　　如志反蒼頡篇珠在耳也耳璫垂珠者曰珥。

　　焜煌

　　胡本反下胡光反方言焜煌盛㒵也煌亦明也。

　　征彸

　　之盈反下之容反方言征彸惶遽也。

　　項很

　　又作佷同胡墾反項很也很人強項難迴也下文作蒙蘢愚癡國語很違也謂違戾也字從艮聲。

　　青瘦

　　又作㾪同所景反眚瘦也病也釋名云眚痟也病者痟瘦也經文作省非體也。

　　[序-予+(林/木)]盡

　　亡皮反案麋散也亦碎也。

　　𤸱樓

　　烏合反菩薩名也依字病短氣曰𤸱也。

　　雷霆

　　達頂達丁二反蒼頡篇礔礰也尒疋疾雷曰霆霓注云雷之急激者也。

　　下卷

　　有鉉

　　胡犬反鉉亦繫也。

　　戾亮

　　(力計反)。

　　事譊

　　女交反譊譊讙呼也廣疋譊鳴也說文譊譊恚訟聲也。

　　屏營

　　卑營反謂惶遽也廣雅屏營征彸也。

　　稸氣

　　字書作蓄同𠡠六反稸謂積也聚也經文從心作慉許六反慉起也慉非經意。

　　各勱

　　莫芥反埤蒼勱強也勉也勤也尚書用勱相我國家是也經文或作勱。

　　[旭-日+王]狂

　　今作尪同烏皇反尪弱也通俗文短小曰尪尪亦羸黑也。

　　盼親

　　普幻反下力再反說文盼目白黑分也[(〦/米)*頁]內視也經文作䀎亡見反邪視也下作睞力代反瞳子不正也睞非此用。

　　韋較

　　古胡反下又作攉同音角𦍬較固也大也較亦專也專略其利也言官家大固取酒利也。

　　喫酒

　　口迹反謂喫噉也經文作[口*擊]非字體。

　　魯扈

　　胡古反謂自大也亦縱撗行也自縱恣也漢書音義曰扈謂跋扈也。

　　睢吁

　　許佳反說文所目出也聲類睢矅大視也謂張目𠮧呼也。

　　㴳澒

　　莫董反下胡動反无知也通俗文泥塗謂之㴳澒經文作蒙空非體也。

　　湔洒

　　子田反下蘇礼反字林湔浣也洒濯也。

　　雍和

　　又作邕同於恭反尒疋雍雍優優和也。

　　𣦢蹇

　　必赤反下居免反𣦢不能行也蹇跛也𣦢從止也。

　　阿弥陁經

　　上卷(阿弥陁此言无量壽)

　　湏楓

　　(音風)。

　　羅倪

　　(三計反)。

　　軷陁

　　(蒲達反)。

　　扈斯

　　(胡古反)。

　　滑攱

　　(居毀反)。

　　賔顀

　　(胡溝反)。

　　陁遬

　　(蘇木反)。

　　蒒耶

　　(所飢反)。

　　雄傑

　　奇揭反詩云邦之傑兮傳曰傑特立也亦才能也智出千人曰傑英傑也。

　　牚柱

　　恥孟反今謂邪柱曰牚也。

　　苕苕

　　徒彫反苕苕亭㒵也亦遠也苕[這-言+蔕]也。

　　下卷

　　祝祝

　　之育反祝祝猶專專也。

　　𧩟調

　　麁痛反下徒痛反通俗文言過謂之𧩟詷纂文云𧩟詷急也。

　　蔡𮜨

　　(下倉𣗥反)。

　　无量壽經

　　上卷

　　微瀾

　　洛安反尒雅大波為瀾小波為淪。

　　享茲

　　虛掌反享當也亦受也經文作嚮非體也。

　　煜𤓝

　　由鞠反下弋斫反說文煜煜耀也𤓝火光也經文作昱爍非字體也。

　　該羅

　　古来反該俻也方言該咸也。

　　吞[口*莁]

　　土痕反又音天吞咽也下時制反[口*莁]齧也亦食也正作噬。

　　酖酒

　　又作媅妉耽三形同都含反說文媅樂也亦嗜也。

　　糾舉

　　居黝反糺正也糺察異之㒵也攝也舉也。

　　潢瀁

　　胡廣反下以掌反楚辞潢瀁猶浩蕩也經文作滉。

　　虛空孕經

　　上卷

　　空孕

　　古文[皮*黽]同翼證反依字含實曰孕孕姪子也廣疋孕㑗也。

　　礓石

　　居良反形如薑也通俗文地多小石謂之礓礫。

　　寶線

　　古文綫同私賤反謂縫衣縷也。

　　為繐

　　又作𦄑[糸*慧]二形同思叡反說文蜀白細布也凡布細而䟽者謂之繐。

　　犀牛

　　先奚反尒雅犀似豕三角好食𣗥也。

　　城隍

　　胡光反三蒼城下坑無水曰隍。

　　下卷

　　背大

　　又作偝同蒲賚反相違背也謂棄捨相反也廣疋背北也後也經文從人作偝非也。

　　虛空藏菩薩經

　　澄霽

　　祖計反說文雨止曰霽霽晴也。

　　毦帶

　　如志反通俗文毛飾曰毦如刀鞘飾也。

　　踣鈐

　　蒲北反下巨炎反。

　　敺漏

　　(於厚反)。

　　諾踦

　　(居綺反)。

　　䫂隸

　　(都我反)。

　　虛空藏菩薩神呪經

　　薩皤

　　蒲何補何二反依字皤白也。

　　𠺕牟

　　弥勒成佛經

　　泯然

　　弥忍反字林泯然盡也廣疋泯絕滅也。

　　狼跡山

　　案梵本言屈吒播陁山此云雞足山又云尊足山今迦葉居中者在菩提樹東也。

　　鷹鶻

　　胡骨反亦鷹類也。

　　弥勒来時經

　　倪𣜡

　　鏠魚礼反下力底反鏠疋逢反龍名也。

　　汜羅

　　敷劒反城名也。

　　无量壽佛經

　　阿閦鞞

　　又六反亦云何閦婆此譯云不動。

　　藥師本願經

　　紕繆

　　疋毗反下亡幼反礼記一物紕謬注云紕猶錯也謬猶亂也誤也經文從系作繆借字也。

　　方懲

　　直陵反詩云寧莫之懲傳曰懲止也又革也案改革前失曰懲也。

　　正恭敬經

　　蹀足

　　徒篋反聲類云蹀躡也廣疋蹀蹋蹈也。

　　踔足

　　丑白丑卓二反踸踔行脚長短也廣雅踸踔無常也。

　　離垢施女經

　　邠耨文陁弗

　　邠音甫貧反或言分耨文陁𡰱或言富那㬅陁弗多羅此譯云滿嚴飾女子又言滿見子也。

　　笳竽

　　或作葭同古遐反謂卷笳葉吹之者也因以名焉下禹俱反古史𦒱曰女媧作簧其後隋作竿三十六管。

　　无垢施菩薩分別應辯經

　　沸星

　　或云佛星或作孛星或言弗沙星皆音字訛也正音富沙依諸經云如来成道出家皆用二月八日鬼宿合時依日藏分經二月九日曙夜分属九日故也。

　　无畏德女經

　　𦳈麻

　　又作蓖同布迷反三蒼𦳈草也其生似樹者也。

　　阿闍世王女阿術達菩薩經

　　五旬

　　或言般遮旬般遮此譯云五即五神通也。

　　因堤

　　都犁反菩薩名也。

　　䗍越

　　力西反經中或言離越同一義也。

　　干蔗

　　經文又作竿柘同諸夜反通俗文荊州竽蔗或言甘柘一物也。

　　蠱狐

　　餘者反說文孤妭獸鬼所乘有三德其色中和小前大後死必首丘。

　　尊勝菩薩陁羅𡰱經

　　泜曇

　　(之氏反)。

　　目𨀣

　　(丘鼓反)。

　　伽濘

　　(奴定反)。

　　阿䄡

　　(齒塩反)。

　　阿𠹛

　　殊㗧

　　(乃結反)。

　　𠯋欣

　　(烏礼反)。

　　娑攡

　　(力斯反)。

　　阿[跳-兆+亶]

　　又作圢同他殄反。

　　第一義法勝經

　　成擔

　　都濫反言蓬亂可擔揭也。

　　富特伽耶

　　或名富伽羅或言福伽羅皆訛也正言補特伽羅此言數取趣。

　　大威燈光仙人問經

　　瓶罐

　　又作灌[打-丁+觀]二形同古亂反汲器也。

　　葦町

　　徒頂反湏町也說文田𠁅曰町蒼頡篇町田區也。

　　字愜

　　苦頰反依字廣雅愜可之也字林愜快也。

　　龍施菩薩本起經

　　嚶嚶

　　烏耕反謂兩鳥鳴也尒疋丁丁嚶嚶相切直也。

　　悢悢

　　力尚反廣疋悢悲也謂悢悢然愁悲也。

　　縷陳

　　力主反絲縷也言數如絲縷多難陳也經文作屢非體也。

　　菩薩睒子經

　　麋鹿

　　亡悲反蒼頡篇云以冬至解角者說文鹿属也。

　　徬徨

　　蒱光反下胡光反徬徨徘徊也埤蒼俳佪彷徉轉相𥼶也。

　　磼礏

　　五合五闔二反埤蒼磼礏高㒵也磼音才合反經文作儼非也。

　　了本生死經

　　苦懣

　　古文[惹-右+兩]同莫本反說文懣煩也蒼頶篇懣悶也亦憤也。

　　嘗啖

　　又作噉同徒敢徒濫二反喫啖也。

　　箭笮

　　側格反。

　　稻稈經

　　生穗

　　又作采同辝反說文禾成秀人所牧者也。

　　无所希望經

　　𠻄如

　　又作慌呼晃反漢書音義慌忽冥漠无形也不可測量之意也。

　　象腋經

　　瞢伽

　　莫𡶤反經文作[月*夢]非也。

　　摩仇

　　渠牛反經文從口作㕤非也。

　　一切法高王經

　　強伽

　　舊名恒河是也亦名殑伽從阿耨大池東面象口流出入東海其沙細與水同流也。

　　坘弥

　　三蒼音都奚反謂大身魚也其類有四種此㝡小者㸦相吞食也經文從魚作𩸹非也。

　　佛遺曰摩𡰱寶經

　　儌兾

　　又作僥說文從心作憿同古堯反僥希兾也遇也兾幸也。

　　天晴

　　又作暒殅二形同徐盈反聲類雨止也經文作𩄆非體也。

　　蠹虫

　　丁故反說文木中䖝也如白魚等食人物穿壞者也。

　　譁名

　　呼𠂢反譁讙譁也蒼頡解詁云譁言語譊譊也。

　　䛕訑

　　以珠反不擇是非謂之䛕下大可反纂文云兖州人以相欺為訑又音湯和反訑避也。

　　僻易

　　疋尺反僻避也亦邪僻也。

　　胎藏經

　　輟草

　　張衛陟劣二反輟止也尒雅輟已也。

　　蚯蚓

　　音丘引即曲蟺也亦名蜜蟺亦名寒蚓蟺音善。

　　無垢賢女經

　　椑樓

　　臂弥反長者婦名也胎藏經作捍疑字誤也。

　　无量門微密持經

　　放泆

　　餘質反說文水所蕩泆也經文多作逸。

　　饒裕

　　古文𫌯同榆句反神名也。

　　阿難目佉陁羅𡰱經

　　阿攱

　　(居毀反)。

　　羅捭

　　(譬弥反)。

　　嘻羅

　　(香菳反)。

　　楬棧

　　(仕簡反)。

　　癉弥

　　(都餓反)。

　　无量門破魔陁羅𡰱經

　　䔮鞞

　　(所冝反)。

　　昵闍

　　(女乙反)。

　　頞抶

　　(𠡠乙反)。

　　𨚗眵

　　(齒移反)。

　　劬抵

　　都計反經文作[口*木*互]非也。

　　舍利弗陁羅𡰱經

　　麂底

　　(居雉反)。

　　陁弭

　　(亡婢反)。

　　舸字

　　(古我反)。

　　一向出生菩薩經

　　阿膻

　　又作𥘵同徒亶反。

　　啅帝

　　(丑角反)。

　　𣑭子

　　(又白反)。

　　前世三轉經

　　无瘢

　　薄寒反蒼頡篇瘢痕也經文作[臊-品+巳]非字體也。

　　妊娠

　　書隣之刃二反詩云大妊有娠傳曰娠動也謂懷胎孕名也。

　　身餒

　　奴罪反論語餒在其中餒餓也又音於偽反謂以食散與鳥狩也。

　　餬口

　　又作𩚩同戶姑反言寄食也江淮之閒謂寓食為餬尒雅餬饘也注云即麋也。

　　太子刷護經

　　蠉飛

　　又作翾同呼泉反飛㒵也。

　　橐駝

　　又作馲同力各反又音託知水泉所出性別水脉掊地則水出也。

　　善法方便陁羅𡰱經

　　薩誃

　　(直移反)。

　　摩系

　　(胡計反)。

　　金剛秘密善門陁羅𡰱經

　　波泜

　　(直飢反)。

　　桎致

　　(之逸反)。

　　華積陁羅𡰱經

　　侔𡰱

　　(莫侯反)。

　　悉[袖-由+(虍-七+巿)]

　　(𠡠紙反)。

　　[嫟/心]訶

　　(於計反)。

　　訶邐

　　(力尒反經文麗非也)。

　　胵底

　　(上尢尸反)。

　　奓禰

　　(竹加反下奴礼反)。

　　沙挐

　　(女居反)。

　　華聚陁羅𡰱經

　　羅和

　　胡戈反經文作唎非也。

　　𭈇帝

　　(虛几反)。

　　咥挐

　　(𠡠一反)。

　　解節經

　　傷佉

　　經中或作蠰佉又作儴佉正言勝佉此譯云貝。

　　辛辢

　　力達反通俗文辛甚曰辢經文作剌非體也。

　　放鉢經

　　𢜪頭

　　又作惹同而者而斫二反佛剎名也依字方言惹語亂也粘惹也。

　　拔陂經

　　拔陂

　　蒱達反下彼皮反。

　　迦簍

　　力主反皆菩薩名也。

　　拘暹

　　私廉反國名也依字暹進取也。

　　謾淪

　　麼諫反下力均反菩薩名也依字謾欺也淪沒也經文有作論盧昆反。

　　如𤞜

　　又作狉豾二形同房悲反郭𤩶注尒雅貍狉狸也。

　　如景

　　居影反光景也几陰景者因光而生故即謂為景葛洪作字苑始加彡作影。

　　常掔

　　苦閑反尒疋云掔固也牢固之㒵也亦牽也擊也。

　　不跌

　　徒結反通俗文失躡曰跌廣雅跌差也。

　　不宥

　　于救反宥寬也周礼三宥一宥不識二宥過失三宥遺忘也。

　　相蹡

　　又作𨄚同七羊反三蒼敬也容止皃也蹡動也。

　　孔雀王呪經

　　掘土

　　渠勿反說文掘搰也廣雅掘穿也經文作𣔭誤也。

　　兜沙經(此譯云行業經)

　　周帀

　　祖合反說文帀周也廣雅帀遍也字從倒出而帀也春生出地秋死入地還至本𠁅故曰帀或作匝近字也。

　　我曹

　　又作曹同在勞反史記十餘曹偱如淳曰曹軰也。

　　儨提捨洹𨚗

　　儨音質上方佛𠛴名也。

　　俱譚滑提

　　徒南反諸佛名也經文作䜖。

　　𤸱天

　　烏合反此言有光壽天是第二禪中初天也亦名少光天以光少故也𤸱波摩𨚗此言無量光天即第二禪中第二天也以前光明轉勝轉妙故也經中有作阿波摩𨚗天是也。

　　湏㿃

　　音帝經中或作湏帶音同帝又徒計反中陰經作湏滯樓炭經作湏啑音帝皆梵言輕重也正言湏達梨舍那此云善觀天又言善見天定障漸微見極明徹故名善觀也經文從無從足作𨅐舊音武非也。

　　軷陁

　　蒲達反此云賢或云善是王舍城在家菩薩也。

　　大乘律(單本)優婆塞戒經佛藏經大方廣三戒經寶梁經梵網經菩薩藏經法律三昧經菩薩內戒經淨業障經文殊淨律經(重譯)

　　優婆塞戒經

　　第四卷

　　犁耨

　　說文又作鎒同乃𠋫反除田器也𥼶名鎒似鋤薅耨禾也薅音火高反。

　　䫌靣

　　普米反說文傾頭也蒼頡篇不正也廣雅䫌邪也淮南子云左䫌右倪是也。

　　自鍾

　　止容反纂文鍾聚也。

　　共䞈

　　又作𧵥同紀髲反廣雅䞈賭也。

　　耳鉋

　　蒲貌反書无此字冝作掊抱捊三形同蒲交反今言掊刮也手曰掊江南音平溝反又平孝反。

　　第六卷

　　長攡

　　又作籬柂二形同力支反通俗文柴垣曰籬也。

　　鞭撻

　　比緜反以革朴罪人者也下又作[這-言+(幸*(敲-高))]同他達反撻笞也以荊捶之曰撻經文從革作韃非也。

　　押頟

　　又作笚同音甲押束也押籬押物皆作押字從手。

　　抵慲

　　莫蘭反說文忘滿兜也。

　　佛藏經

　　第一卷

　　糟粕

　　籕文作醩同子勞反不沛酒也下普各反酒滓也𥂖糟曰粕也。

　　大方廣三戒經

　　上卷

　　羱𦍞

　　廣志作𦍘同語園五桓二反字林野羊也其角堪為鞍月小榼也出西方似吳羊而大角也角重於宍呼為羱𦍞下丁迷反牡羊也三歲曰𦍞也。

　　拘枳

　　居紙反或名拘翅此或作瞿翅羅譯云鵶鷗鳥也。

　　烏雉

　　古文[弟*隹]同直里反經文作鴩餘詰徒結二反尒疋鴩鋪䜴也。

　　下卷

　　蝗虫

　　胡光胡孟二反毛詩䖝魚䟽云阜螽蝗也今人謂蝗子為螽子魚子化作張斐解晉律云小曰蝩大曰蝗也。

　　漆柈

　　又作[臊-品+巳]古文作[般/金]籕文作[臊-品+巳]同蒲寒反圜器也。

　　鼓㰆

　　又作[韋*(ㄆ/田)]排二形同蒲戒反謂鍛家用炊火者也。

　　寶梁經

　　上卷

　　逋生

　　補胡反冝作穭力舉反謂田中不種自生禾豆者為穭生也。

　　釘磔

　　竹格反說文磔張也開也經文作㭦俗字也。

　　下卷

　　綻壞

　　又作袒䘺二形同徒莧反說文綻補縫也。

　　梵網經

　　下卷

　　茖䓗

　　古額反尒疋茖山䓗注云茖一名山䓗并州以北多饒茖䓗也經文作革非體也。

　　𭷻狸

　　古文蜼字林餘繡反江東名也又音餘季反建平名也似弥猴而大黑色江東養之捕鼠為物捷健也。

　　鑱㓨

　　仕衫反廣疋鑱謂之鈹謂針㓨也說文鑱𨦣也經文作𠠤断也。

　　菩薩藏經

　　十坩

　　口甘反坩器也可以盛貯者也。

　　法律三昧經

　　迂遠

　　禹俱一禹二反迂避也亦遠也大也。

　　諀訿

　　匹尒反下資尒反通俗文難可謂之諀訿經文作啤此。

　　聚蹙

　　子六反蹙迫促也廣疋蹙急也經文作踧踖之跗非體也。

　　菩薩內戒經

　　和闍

　　或言和上皆訛也或言郁波弟耶夜亦言鄔波拕耶此譯云近誦近亦逐也小也以其年小不離於師常近受經而誦也亦言親教師也。

　　阿祇利

　　或言阿闍梨皆訛也正言阿遮利耶或作夜此譯云正行或言䡄範師也。

　　著葌

　　又作菅同古顏反說文葌香草也葌蘭也。

　　迦庇

　　必利反謂如来名号功德也。

　　馭法

　　又作御同魚據反言馭者所以驅之也內之於善也謂指撝使馬也。

　　淨業障經

　　殞命

　　又作隕同為愍反聲類殞沒也亦墜落也。

　　鼻揉

　　古文粈䏔二形同女救反菩薩名也。

　　大乘律(重譯)

　　文殊淨律經

　　犇走

　　古文𩦥今作奔同補門反奔走也。

　　燔燎

　　又作㸋同扶袁反加火曰燔燔亦燒也下力吊反說文放火也又火田為燎放火也廣疋燎乾也。

　　怯愞

　　又作㹤同祛業反多畏劣也下奴課反三蒼愞弱也。

一切經音義卷第八

　　乙巳歲高麗國大藏都監奉
　　　　𠡠雕造


中華大藏經（中華書局版）第 56 冊 No. 1163 一切經音義


一切經音義卷第九　　　　　陛

　　沙門玄應撰

　　大智度論

　　第一卷

　　貿麁

　　莫𠋫反三蒼貿換易也謂交易物為貿也。

　　幻術

　　侯辦反說文幻相詐惑也案幻謂相欺眩以亂人目也術法也術亦道藝也又邑中大道名術術道四通今術亦尒無所不通也。

　　唐勞

　　字詁古文舓𠴭三形同徒當反案唐徒也徒空也尒雅勞勤也勞力極也。

　　嬰咳

　　於盈反嬰猶婜婗也蒼頡篇女曰嬰男曰兒𥼶名曰𦙄前曰嬰投之嬰前以乳養之故曰嬰兒咳古文孩同胡来反說文咳小兒笑也咳稚小也礼記世子生三月父執子之手咳而名之是也論文有從女作姟字林古才反姟大數也姟非此用嫛音烏奚反婗五奚反。

　　乳哺

　　蒲路反哺含食也淮南子云含哺而与許附重曰口中嚼食也今亦作餔。

　　嵐毗

　　力含反或云流弥𡰱此譯云解脫𠁅名滅亦名断。

　　嬉戲

　　又作僖同虛之反說文僖樂也蒼頡篇嬉戲笑也尒疋戲譃也郭𤩶曰調戲也。

　　服御

　　扶福反說文服用也尒疋服整也服御令齊整也御古文馭同魚據反廣疋御進也侍也蔡雍獨断曰凡衣服加於身飲食入於口妃妾接於寢皆曰御御之所親愛則曰幸也。

　　唐突

　　字體作搪揬二形同徒郎下徒骨反廣雅觸昌搪衝揬也字書揬揩也。

　　蹴蹋

　　千六反下徒盍反謂以足逆蹋之曰蹴。

　　第二卷

　　不倚

　　於蟻反廣雅倚因也謂因物而依倚也又音渠蟻反謂倚立也。

　　汝曹

　　又作𣍘同自勞反史記十餘曹循之如淳曰曹輩也詩云乃告其曹傳曰曹羣也。

　　師保

　　古文賲[采-木+呆]𠍂三形同補道反禮記出則有保入則有師保安也謂以道安人也保守也說文保養也。

　　詭名

　　俱毀反謂變詐也。

　　偶得

　　吾苟反尒疋偶遇也郭𤩶曰偶尒相值也。

　　掣電

　　充世反掣電陰陽激耀也。

　　驟墮

　　仕救反國語驟救傾危以時賈逵曰驟疾也。

　　號咷

　　徒勞反案號咷大泣也。

　　剖裂

　　普厚反案剖猶破也蒼頡篇剖坼也。

　　彗星

　　蘇醉囚芮二反妖星也言星光似掃彗也。

　　噢吚

　　乙六於祁反埤蒼噢吚內悲也謂痛念之聲也論文作喐郁二形非體也。

　　谿谷

　　苦奚古木反尒疋水注川曰谿通川者曰谷。

　　四疊

　　徒頰反蒼頡篇疊重也積也論文又作褺音同疊說文重衣也二形隨作。

　　渾濁

　　後昆後𫌯二反渾乱也說文渾洿也。

　　牛𪗪

　　又作齝三蒼作𪗺詩傳作呞同丑之反韻集音式之反尒疋牛曰𪗪郭𤩶曰食已復出嚼之也。

　　廓然

　　口郭反廣疋廓空也方言張小使大謂之廓。

　　毃門

　　又作敲蒼頡篇作𢿲同苦交反擊也撗撾也。

　　第三卷

　　虵欶

　　又作嗽同山角反通俗文舍吸曰嗽經文作𡂡俗字也。

　　鞞侈

　　陛奚昌是反秦言明行足。

　　伽[佫-口+思]

　　又作𤸶𢞎二形同蒲戒反此言世閒解。

　　舍喃

　　正體作諵同女函反譯云人也。

　　黑黶

　　於簟反謂面黑子也論文作黯於感反。

　　循環

　　似均反謂旋繞徃来也亦巡也遍也。

　　蕃息

　　輔袁反蕃滋也謂滋多也息塞也言物滋息塞滿也。

　　刮㕞

　　又作刷同所劣反說刷拭也廣疋㕞刮也。

　　罄竭

　　古文𥥻同可定反說文器中空也尒疋罄盡也。

　　第四卷

　　晡時

　　補胡反淮南云曰行至于悲谷為晡時謂加申時也。

　　扣開

　　祛後反廣疋扣舉也扣擊也。

　　植樹

　　又作㯰同時軄反植猶根生之属也。

　　勞擾

　　如紹反說文擾煩也廣疋擾乱也。

　　第五卷

　　抒大

　　除呂時汝二反說文抒挹也挹酌也廣疋抒渫也通俗文汲出謂之抒也。

　　內慼

　　又作慽同且的反廣疋慼近也詩傳曰相親也。

　　扳稱

　　又作攀[狂-王+斗]二形同普姦布姦二反字林扳引也𥼶名云攀翻也連翻上及之言也。

　　五皰

　　蒲孝反論文作䶌疱二形未見所出也。

　　眼䀹

　　又作睫𥼶名作𣮌同子葉反說文目旁毛也。

　　幄[幔-又+力]

　　猗角反幄謂大帳也小尒疋云覆帳謂之幄幄幕也。

　　趒小

　　又作趠同他吊反謂趒躑也論文作踔𠡠格𠡠角二反跛者行踸踔也踔非論𣅀。

　　賈人

　　公戶反坐賣也白𧆞通曰賈之言固也固物待民来以求其利也。

　　第六卷

　　呵膢

　　古文樓同力侯反依字三蒼八月祭名也。

　　忮羅

　　之豉反依字詩傳云忮𡧱也說文忮恨也。

　　訥口

　　又作吶同奴骨反訥遅䤜也說文訥難也。

　　怨仇

　　渠牛反怨偶曰仇尒疋仇讎疋也怨之疋也。

　　不槩

　　古文扢同該礙反字林工內反謂平斗斛者也。

　　第七卷

　　縹色

　　疋遶反謂天縹也如帛之青白色也。

　　陰曀

　　古文㙪同於計反釋名云曀翳也言雲氣晻翳曰光使不眀也。

　　齗齒

　　牛斤反蒼頡篇齒根也說文齒肉也。

　　火㷮

　　子勞反說文㷮燋也蒼頡篇燒木餘也。

　　手捫

　　莫昆莫本二反聲類捫摸也字林撫持也。

　　蹈躤

　　徒到自亦反廣疋蹈行也字書躤踐也。

　　第八卷

　　伯仲

　　謂兄弟也尒疋伯長也伯位之長也韓詩仲中也言位在中也禮記幼名冠字五十為伯仲周道。

　　𦋺那

　　居例反秦言寶積經本或作刾那力達反。

　　第九卷

　　龍蟠

　　蒲寒反禮記而蟠于地蟠委也廣疋蟠曲也。

　　狂狷

　　古文悤狷二形今作獧同俱面反狂者進取於善道狷者守節无為也。

　　潘澱

　　蒼頡篇作𤃃同敷袁反江北名泔江南名潘澱古文[黑*展]同徒見反澱滓也江東呼為垽論文作淀水在新陽又如[測-目+(八/＝)]而淺亦曰淀淀非此義垽音魚靳反淀音殿。

　　長跽

　　古文踑同奇几其矣二反說文跽長跪也𥼶名云跽忌也見所敬忌不敢自安也。

　　第十卷

　　氐宿

　　丁計都礼二反尒雅天根氐也角亢下繫於氐若木之有根也。

　　奎宿

　　口携反尒疋降婁奎婁也白[皮-(〡/又)+(王/巾)]宿也。

　　觜宿

　　子移反尒雅娵觜之口營室東壁也四星方似口因以為名也。

　　髑髏

　　古文䫳䫫二形同徒木力侯反頭骨也。

　　襤褸

　　古文懢又作繿同力甘反襤褸謂衣敗也論文作藍染草也藍非今義。

　　𤉢廄

　　古文[夙-歹+(貞-八+一)][(企-止+(├/日/口))*(司-(一/口)+(口/又))]二形同居宥反說文馬舍也釋名云廄鳩聚也牛馬之所聚也周礼云馬二百一十四疋為廄。

　　逸馬

　　古文軼同余質反廣疋逸走去也奔逸也縱也。

　　搥壓

　　又作磓同丁回反謂投下也壓於甲反自上加下也論文多作庘通俗文物欲壞曰庘㢒庘非此義㢒音仕加反。

　　𦒱掠

　　古文[利-禾+(京-口+日)][貝*(京-口+日)]二形同力尚反蒼頡篇掠問也謂搒捶治人也。

　　戶排

　　蒲皆反謂木𨷲開戶者也如戶鈎等也。

　　揵坘

　　直飢都犂二反譯言續。

　　親親

　　且隣反礼記親親以三為五以五為九蒼頡篇親愛也近也。

　　倓然

　　徒闞反蒼頡篇倓恬也說文倓安也廣疋倓靜也謂倓然无為也。

　　黜而

　　今作絀同𠡠律反黜放也廣雅黜去也退也。

　　以肅

　　思六反肅嚴也謂嚴急之言也肅也戒𠡠也。

　　御寒

　　古文敨同魚舉反廣疋禦止也當也尒疋禦圉禁也未有而豫防之也論文或作御毛詩亦以御冬傳曰禦禦也二形隨用。

　　草芥

　　歌邁反草也漢書俯手拾芥是也。

　　第十一卷

　　營從

　　古文覮同伇瓊反蒼頡篇營衛也亦部也。

　　朝宗

　　周礼春見曰朝夏見曰宗鄭玄曰諸侯見天子之文朝猶朝也欲其来之早也宗猶尊也。

　　能擗

　　補革反說文擗裂也廣足擗分也論文作躃補赤反躃跛也又作僻疋尺反僻邪也二形並非此用。

　　第十二卷

　　贈遺

　　余季反廣雅遺与也謂以玩好送人曰贈雅遺也。

　　悠遠

　　弋周反悠長也尒雅悠遐也行之遠也。

　　疽瘡

　　且余反說文疽久㿈也。

　　第十三卷

　　姞利

　　渠帙反龍名也依字南燕姓也。

　　豪爽

　　所兩反方言爽猛也廣疋爽眀也字從大大人必照眀故從大也。

　　繾綣

　　祛善祛阮反猶緾綿不離散也。

　　憮然

　　莫禹反三蒼失意㒵也恠愕之辝也論語夫子憮然何晏曰為其不達己意而非之也漢書憮然韋昭曰意未言也。

　　䥫鐷

　　余攝反說文齊謂鏶為[金*(ㄊ/木)]鏶音集也。

　　僶俛

　　亡忍无辯反謂自強力也強為之。

　　妻汝

　　且計反謂以女妻人曰妻論語以其子妻之是也。

　　毫𣮖

　　古文𣯛綵二形今作[(〦/米)*毛]同力之反漢書律曆志云不失毫𣯛孟康注云毫菟毫也十毫曰𣯛三蒼𣯛毛也論文作𣯛亦古字通用也。

　　適无

　　都歷反謂主適也。

　　善府

　　夫禹反說文府藏也三蒼府文書財物藏也風俗通府聚也公卿牧守文書財賄之所聚也。

　　翕響

　　呼及反翕響揮霍謂奄忽之閒也。

　　夷滅

　　以之反廣疋夷滅也夷毀也。

　　委物

　　紆詭反周礼少曰委多曰積是也謂積聚也。

　　輕泆

　　今作溢同与一反水所蕩泆也。

　　豪傑

　　古文𠢕同胡高反可奇哲反淮南子云智出百人謂之豪十人謂之傑案豪猶俊也亦才能也論文作桀鷄拪於杙為桀非此義。

　　第十四卷

　　募人

　　謨故武句二反說文廣求也蒼頡篇問求也。

　　控告

　　枯洞反詩傳曰控引也韓詩控赴也。

　　賙救

　　今作周同之由反周礼五黨為周使之相賙鄭玄曰賙調礼物不俻相給足也詩傳曰賙救也將救其急也。

　　艇舟

　　徒頂反𥼶名云二百斛已曰艇。

　　安措

　　且故反字林措置也施也論文作曆且各反說文曆厲石也。

　　自替

　　吐麗反尒疋替廢也李巡曰替去之廢也。

　　剛愎

　　扶逼反左傳愎諫違卜愎戾也又曰強愎不仁愎恨也。

　　第十五卷

　　勉勵

　　靡辯反說文勉強也下吕制反謂自勸勵。

　　洋銅

　　以涼反謂煑之消爛洋洋然也三蒼洋大水㒵也尒雅洋溢也洋溢眾多也。

　　避隈

　　避去也於回反說文一由反水曲隩也隱蔽之𠁅也論文偎烏回反愛也偎非此義。

　　幾失

　　渠衣反幾近也言近失而不失也。

　　蜫虫

　　古文䖵同古魂反礼記蜫虫未蟄鄭玄曰蜫眀也眀虫者陽而生陰而藏者也夏小正曰蜫小䖝也蜫魂也魂魂然小䖝動也。

　　穿窬

　　欲朱反三蒼云窬門邊小竇也說文門旁穿木戶也又音徒搆反礼記蓽門圭竇鄭玄曰竇門旁窬也穿牆為之其形如圭是也論文作踰越也度也踰非字體。

　　婬佚

　　与一反廣疋佚樂也蒼頡篇佚蕩也。

　　不睦

　　又作穆同亡竹莫祿二反睦和也睦敬也。

　　邪僻

　　疋尺僻邪也案僻者謂為事邪枉不中理也。

　　怳忽

　　古文[艸/兄][怡-台+(梳-木)]二形同呼晃反[怡-台+(梳-木)]忽忘也。

　　宗族

　　子同反所承也字林宗尊也亦主也廣疋宗本也楚辝同姓曰宗族藂祿反族類也周礼四閭為族鄭玄曰百家也。

　　第十六卷

　　斐亹

　　孚尾亡匪反如有也傳曰斐文㒵也亹亹猶微微也。

　　卒無

　　子律反尒疋𣨛終也病之終也事之已也。

　　恬澹

　　徒兼徒濫反方言恬靜也廣疋澹安也。

　　呿提

　　又作㰦同丘庶反秦言虛空也。

　　則蹶

　　或作𨇮同巨月居月二反說文蹶僵却偃也廣雅蹶敗也論文作蹶古文躗同居衛居月二反尒疋蹶動也案蹶驚駭急疾之意也蹶非此用。

　　閒開

　　謂崎嶇辛苦得達之㒵也又亦設置也。

　　惈敢

　　古禍反廣疋勇也蒼頡篇惈憨也煞敵為惈尒疋惈勝也惈决之勝也今亦作果憨音胡濫反。

　　第十七卷

　　秋穫

　　胡郭反說文穫𠚫禾也草曰𠚫穀曰穫也。

　　嫈嫇

　　字林乙莖茫莖反心態也亦細視也論文作𥌽𥇋未見所出。

　　黃髯

　　如廉反髯頰毛也論文有作髮字也。

　　叱之

　　齒逸反蒼頡篇叱呵也。

　　逡巡

　　且旬反尒疋逡退也郭𤩶曰逡巡却退也。

　　煜爚

　　由掬弋灼反說文煜光耀也爚火光也廣疋煜熾也埤蒼煜盛㒵論文作昱曰眀也爍式灼反字与鑠同銷鑠也並非此義。

　　桎梏

　　之實公篤反在手曰桎在足曰梏也。

　　填積

　　古文窴同徒堅反填滿也廣疋填塞也。

　　即厭

　　於舟反字苑眠內不祥也山東音於業反。

　　𤑏煑

　　古文[烈-列+(佫-口+田)][禾*(ㄆ/田)]二形同扶逼反方言𤑏火乾也關西隴兾以徃謂之𤑏。

　　第十八卷

　　著圂

　　胡困反說文圂廁也蒼頡篇豕所居也字從口豕在其中也字意也論文作溷溷濁也亂也。

　　懸繩

　　論文多作鉉胡犬反舉鼎也鉉非此用繩未見所出。

　　能决

　　胡玦反說文下流也又穿決也。

　　燒烙

　　力各反謂燒煑物著之也論文作爍式灼反銷也爍非字義。

　　鷄鶩

　　莫族反尒疋舒鳬鶩即鴨也野曰鳬家曰鶩一名舒鳬在野翼舒飛遠為鳬。

　　㭰距

　　今作𠲿同子累反廣雅㭰口也字書鳥啄也或作觜論文作嘴撿諸經史无如此字唯傅𣪣七激云嘴埴飲泉作此字音徐䎡反嘴非字義距古文詎岠二形同居吕渠吕二反說文鷄足距也。

　　蚑蜂

　　巨儀反通俗文矜求謂之蚑蛷也關西呼[哷-寸+丁]溲為蚑蛷音求溲所誅反聲類云多足䖝也。

　　鵂鶩

　　許牛反尒疋恠𩿒一名鵂鶹南陽鉤鵒。

　　㹢𤣓

　　字體作[狂-王+可]或作猳同音加下居縛居碧二反尒疋𤣓父善頋郭璞曰猳𤣓也似弥猴而大色蒼黑善攫持人好頋䀎也古今注云猨五百嵗化為玃也抱朴子云弥猴八百嵗化為玃玃壽千嵗是也。

　　饕餮

　　古文䬢叨二形同他高反餮正字作飻同他結反說文貪也左傳縉雲氏有不才子貪于飲食昌於貨賄𣫍積不知紀極天下人民謂之饕餮杜預曰貪財曰饕貪食曰飻也。

　　眼陷

　　陷沒也案陷猶墜入也論文作𥇌此應近字也。

　　盪滌

　　古文𣻍同徒朗反下徒歷反盪滌謂洒器也。

　　䥫丳

　　字苑初眼反今之炙肉丳字也論文作鏟鏟削也。

　　[國*介]裂

　　撿諸字書无如此字案字義冝作攫居碧九縛二反說文爪持也攫摶也。

　　[抏-兀+廾]度

　　古文[革*卒][(卄/干)*(〦-一+平)]二形同補耕反拼謂振繩墨也。

　　摶截

　　徒官反說文摶團也字林作剸論文作揣初委都果二反量也度也揣非義𣅀。

　　六駮

　　補角反尒疋駮如馬倨牙食𧆞豹駮多力狩也山海經云曲山有狩狀如馬白身黑首一角𤓰音如鼓其名駮食𧆞豹可以禦兵詩云隰有六駮是也魏黃初三年六駮再見於野。

　　齩齧

　　又作䶧同五狡反說文齩齧骨也廣疋䶧齧也。

　　䶩掣

　　又作[齒*(〦/米)]同竹皆反通俗文齧挽曰䶩廣疋[齒*(〦/米)]齧也。

　　轢諸

　　力各力的二反蒼頡篇轢輾也說文車所踐也。

　　如笮

　　側挌反案笮猶壓也今謂以槽笮出汁也。

　　蹂塲

　　古文厹同仁求仁柳二反通俗文踐穀曰蹂蒼頡篇蹂踐也熟躡也。

　　赭色

　　之野反三蒼赭赤土也。

　　烹肉

　　普羹反烹煑也方言烹熟也嵩岳以南陳𩓙之閒曰烹儀礼凡煑於鑊中曰烹於鼎曰外。

　　燂䐗

　　聲類作燂燖二形字詁古文[栚-木+(夕/火)]鬻二形今作燅同詳廉反通俗文以湯去毛曰鬻論文作爓案說文諸詮之蜀都賦音皆余瞻反又羊占反說文爓火爓爓也爓非今義。

　　磔牛

　　古文厇同知格反廣雅磔張也磔開也論文作挓未見所出。

　　猛𣪣

　　牛既反尚書尚迪果𣪣孔安國曰煞敵為果致果為𣪣一曰有决也。

　　䥫杙

　　佘軄反尒雅𢴠謂之杙杙橜也論文有作䥫棱傳寫誤也𢴠徒得反。

　　踢突

　　今作逷同徒郎反說文搶也蒼頡篇駈馳㒵也亦失跡也聲類踢跌也案字冝作搪揬二形。

　　銅撅

　　巨月反說文橛杙也論文作鐝通俗文云磨齊曰鐝鐝非今義。

　　發撤

　　除列反廣疋撤壞也亦去也撤除也。

　　噤戰

　　古文唫同渠飲反閇口不開為噤也。

　　浹渫

　　下甲丈甲反浹渫謂水凍相著也論文作㳌非體也。

　　搒抬

　　薄衡反下又作笞同丑之反搒捶也笞擊也。

　　忌憚

　　渠記反廣雅忌𢙢畏也說文忌增𢙣也憚徒旦反憚難也。

　　蔚茂

　　於胃反蒼頡篇草木盛㒵也論文或作欝於屈反說文木藂生曰欝也。

　　第十九卷

　　嚻塵

　　古文𠽸同許朝反嚻護也護諠譁也左傳湫隘[(口/口)*頁*頁]塵是也。

　　无援

　　宇眷反案援者謂依據護助之言。

　　懷孕

　　移證反懷子也論文有作懷妊如禁反妊孕也。

　　體胤

　　与振反尒雅胤継也継世也說文胤子孫相承續也謂番育之稱也。

　　麚麀

　　古遐反牡鹿也說文以夏至解角也麋冬至解角也[塵-土+亡]古文𪋎同於牛反尒疋牝鹿牝牸也。

　　有娠

　　書隣反娠謂懷胎也書中亦作身二形通用也。

　　軍持

　　正言捃稚迦此譯云瓶也謂雙口澡灌也論文作鍕𨨲俗作也。

　　岐道

　　古文[枝/山][支*邑]二形同渠冝反謂枝別義也尒疋道二達謂之岐釋名云物兩為岐此道似之也。

　　搏鹿

　　補各反案摶猶拊拍也手搏也又搏取之也。

　　第二十卷

　　抨則

　　又作拼同普耕反說文抨彈也猶言抨毛抨弓等也。

　　尺蠖

　　烏郭於攫二反桒虫也說文屈申虫也尒疋蠖尺蠖也郭𤩶曰蝍蹴也音子力子六二反一名步屈也舍人曰宋地曰尋桒也。

　　第二十一卷

　　衣以

　　於欷反案以衣被之曰衣衣謂衣著也。

　　食以

　　又作𩚅同囚志反謂以飯食設供於人曰食。

　　眵淚

　　充尸反說文[瞢*戈]兜眵也[瞢*戈]莫結反論文作𥄏未詳。

　　結聹

　　乃泠反埤蒼耵聹耳垢也。

　　俞多

　　弋朱反廣疋俞益也小尒疋俞茲強益也。

　　崫起

　　魚屈反埤蒼特立也史記崫然獨立是也。

　　第二十二卷

　　骨幹

　　字體作䯎同歌旦反䯎助也亦體也骸骨也。

　　視占

　　之塩反方言占視也亦𠋫也凡相𠋫謂之占占瞻也。

　　第二十四卷

　　辝訣

　　古穴反通俗文与死者別謂之訣訣絕也。

　　祈請

　　渠衣反廣疋祈求也尒雅祈云告也。

　　捍挌

　　古文[旱*ㄆ]𢧀捍仠四形今作扞同胡旦反捍禦也格古文[戒-廾+各]同古頟反格闘也格歫也說文格擊也。

　　智鑒

　　字書作鑑同古儳反廣疋鑒炤也鑒鏡也。

　　刳腹

　　口孤反方刳剔也案刳謂空其腹也。

　　灰燼

　　似進才刃二反說文謂火之餘木也。

　　孅指

　　古文攕字書作纖同思廉反說文攕好手㒵也孅細𨦣也。

　　㱇然

　　所力反埤蒼𢙢懼也通俗文小怖曰㱇論文作懎近字耳又作嗇歰也嗇非此義。

　　閒跱

　　古文歭同除理反言獨立也廣疋歭止也。

　　便晴

　　藉盈反漢書天晴而見景星孟康曰晴精眀也。

　　第二十五卷

　　豐渥

　　烏學反詩云稍如渥赭傳曰渥厚也。

　　第二十六卷

　　釀酒

　　女悵反三蒼米麵所作曰釀。

　　洮沙

　　徒刀反案洮猶清汏也論文作汰土盖反通俗文浙米謂之洮汰。

　　廬館

　　力居反小尒疋云廬寄也黃帝為廬以避寒暑春秋去之冬夏居之故云寄止也。

　　調投

　　徒吊反廣雅調欺也調賣也啁調也。

　　淩㑥

　　力升反廣疋淩暴也犯也侮也蒼頡篇淩侵也㑥又作敡同以䜴反蒼頡篇㑥𢢔也㑥輕也今亦作易。

　　第二十八卷

　　噏風

　　今作吸同𦏁及反廣疋吸飲也。

　　兵伍

　　兵威也五刃為兵下吾魯反周礼五人為伍鄭玄曰伍眾也論文作仵吾古反逆也仵非字義。

　　謇吃

　　古文𧪤謇二形今作寋聲類作𧮈又作[干*刀]同居展反方言謇吃也楚人語也論文作蹇跛蹇也蹇非此義吃古文𣢆同居乞反氣重言也通俗文言不通利謂之[干*刀]吃。

　　深濬

　　古文濬濬二形今作浚同私閏反濬深也。

　　堅著

　　治略反堅牢也相著也。

　　第二十九卷

　　襞欝

　　卑赤反說文韏衣也廣疋襞屈也韏音丘阮反。

　　梁抨

　　力將反謂撗梁也抨皮兵反埤蒼抨搨也謂獨坐板床也𥼶名云抨平以板作之其體平正也。

　　第三十卷

　　大辟

　　古文[辟/井]𠮃二形同脾尺反字林辟法也除也字從尸辛尸辛者制其罪口用法也論文作邪僻字非也。

　　祜利

　　胡古反祜福也尒雅祜厚也。

　　觚枝

　　古胡反案觚猶枝本也未詳何語也。

　　雷霆

　　達頂達丁二反周易鼓之以雷霆劉瓛曰霆雷也震為雷離為電尒疋疾雷為霆霓郭𤩶曰雷之急激者也蒼頡篇霆躃𨇗也。

　　第三十一卷

　　紹胄

　　治又反字林胄胤也胤嗣也謂継嗣先世也。

　　第三十二卷

　　㕘倍

　　錯[耳*冗]反廣疋㕘三也方言㕘分也齊曰㕘郭𤩶曰謂分割也。

　　讖記

　　楚蔭反三蒼讖秘密書也出河洛說文讖驗也謂占後有效驗也。

　　珠璣

　　居沂渠氣二反說文珠之不圓者也字林小珠也。

　　錠光

　　大徑反案聲類無足曰鐙有足錠然燈佛是也。

　　第三十三卷

　　礼貺

　　吁誑反尒雅貺賜也郭𤩶曰謂賜与也。

　　萎爛

　　於危反聲類草木菸也廣疋蔦萎菸也。

　　懾伏

　　古文慹或作讋㒤二形同占涉反字林懾服也懾𢙢懼也懾猶怯惑也。

　　𥔧𥓼

　　案字體冝作磫𥗫二形子容其俱反廣雅磫𥗫礪石也通俗文細礪謂之磫𥗫礛䃴治玉磫𥗫治金淮南子云待礛䃴而成器是也。

　　鹹𠧸

　　胡緘反說文𠧸謂西方鹹地也不生物曰𠧸。

　　溝𦩱

　　古文𦪖𦩱二形今作塖同余陵反說文塍稻田畦也史記大曰隄小曰塍論文作[土*黽]非體也。

　　垣牆

　　宇煩反垣謂四周牆也𥼶名云垣援也。

　　第三十五卷

　　隱湏

　　正字作爰同於靳反說文有所據也。

　　第三十六卷

　　錮石

　　古護反說文錮鑄塞也。

　　𢮋拔

　　𦻛上聲說文拯謂上舉也救助也出溺也。

　　第三十七卷

　　痿熱

　　又作𣨙同於媯反謂黃病也。

　　所𦊰

　　古泫反取狩繩也論文作衒行賣也非今所用。

　　第三十八卷

　　形兆

　　除矯反兆見也形也案兆者猶機也事先見者也。

　　分解

　　扶問胡賣反分謂分別解謂縫解也接中也。

　　作摸

　　又作摹同莫奴反摸法也亦䂓也謂掩取象也。

　　第三十九卷

　　庇其

　　方利反方言庇寄也通俗文自蔽曰庇。

　　第四十卷

　　福祚

　　徂故反祚祿也又位也報也。

　　擿口

　　他狄反案擿亦剔也謂挑剔也擿治之也擿除也。

　　第四十一卷

　　玷中

　　都簟反言文如玷也。

　　駑馬

　　怒胡反廣雅駑駘也謂馬中𫒇者也伯樂云大頭短喙一奴也脚不開屈玄目二奴也小口短叉三奴也駘音待。

　　第四十二卷

　　胞胎

　　補交反說文胞兒生裏也。

　　虵虺

　　古文虫螝二形同呼鬼反毒䖝也。

　　第四十三卷

　　牡牝

　　脾盡脾死二反說文畜母也雌也牡莫走反說文畜父也雄也詩傳曰飛曰雄雌走曰牝牡至於雉鳴求其牡則飛鳥亦有牝牡不但走者也。

　　第五十三卷

　　鏇師

　　難字作擐同囚絹反謂以繩轉軸裁木為器曰鏇經文作旋非體也。

　　肪[胴-(一/口)+米]

　　先安反通俗文在腰曰肪在胃曰[胴-(一/口)+米]也。

　　鑽燧

　　又作鐆同辝醉反火母也謂取火者也世本造火者燧人也因以為名。

　　尋繹

　　夷石反方言繹理也三蒼繹抽也解也。

　　妖冶

　　余者反謂鮮眀㽵飾也傲雅自得也。

　　哆字

　　借音都餓反依字說文殆可反張口也。

　　扡字

　　太何徒可二反依字扡曳也拕舩尾也。

　　醝字

　　才何反依字通俗文白酒曰醝也。

　　濕麼

　　莫可反秦言石論文作尛俗字也。

　　第五十五卷

　　診病

　　字林諸刃反診視也聲類診驗也謂看脉𠋫也。

　　第五十八卷

　　姣輸

　　古文𡠀同古飽反詩云姣人嫽兮案姣猶妭媚不實也謂面從也。

　　第五十九卷

　　薜荔

　　蒲細来計反此譯言餓鬼也依字薜荔香草也其狀如[烈-列+非]生山石也。

　　箭鏑

　　都狄反說文𠂕鋒也史記鋒鏑或作鍉鍭鏑也𥼶名云鏑敵也可以禦敵也齊謂之鏃言其所中皆族滅也。

　　深峭

　　今作陗或作𡌔同且醮反廣疋峭急也。

　　第六十二卷

　　蠱道

　　工戶反毒蠱虫物病害人蠱在皿中字意也。

　　譴責

　　去戰反蒼頡篇譴可也廣疋譴怒也說文譴謫問也文中有作詰責廣雅詰責問也。

　　瞢瞽

　　亡登反瞢盲也周礼鄭玄曰瞢瞢无光也經文有作盲瞽瞽公戶反无目謂之瞽。

　　第六十三卷

　　給恤

　　又作䘏同思律反振恤也謂以財物与人也。

　　第六十七卷

　　眼瞎

　　正字作[目*(曷-人+一)]同火鎋反字書一目合也。

　　手麾

　　今作撝同呼皮反舉手曰麾謂手之指也以旌旗指麾眾因以名焉。

　　第七十二卷

　　偃蹇

　　巨偃居免二反廣疋偃蹇[乏-之+犬]槗也謂自高大也𥼶名偃息而臥不執事也蹇跛蹇也病不能作事今託似此也。

　　第七十七卷

　　庠序

　　徐陽反下古文[阿-可+予]同徐舉反舉也謂儀容有法度也周曰庠夏曰序白𧆞通曰庠之言詳也以詳礼儀之所也序者序長幼也。

　　機會

　　居衣反說文主發之機也亦先見也周易摳機之發榮辱之主會古文合同胡外反尒疋會對也謂相當對也又會亦聚也合也。

　　虜掠

　　力古反下力尚反虜獲取也戰而俘獲也掠刧財物也。

　　餌食

　　如志反蒼頡篇餌食也案凡所食之物皆曰餌。

　　[病-丙+急]疹

　　於近之忍反皮上小起痕跡也今俗亦謂肉斗腫起為[病-丙+急]疹或言[病-丙+急]䏖說文䏖瘢也音丈忍也論文作隱[車*(乞-乙+小)]非體也。

　　第八十卷

　　級其

　　羇立反級次也謂階之等數名曰級師旋斬首一人賜爵一級因名賦首為級也。

　　是捄

　　字詁古文𧧷捄二形今作救同居又反救助也。

　　第九十三卷

　　委佗

　　於危反下徒何反尒疋委委佗佗美也美艶之㒵也。

　　撓色

　　乃飽反廣疋撓乱也說文撓擾也。

　　第九十五卷

　　迂迴

　　禹俱一禹二反迂避也遠也亦廣大也。

　　石𦉏

　　古文罅[土*雩]二形或作[石*雩]同呼嫁反說文𦉏裂也坼也謂石壁小開也。

　　第九十七卷

　　躊躇

　　又作[壽/心]同膓留反下或作[山*著]同膓於反廣雅躊躇猶豫也躑躅也。

　　相和

　　胡臥反相譍也周易鳴鸖在渚其子和之是也。

　　第九十九卷

　　有掍

　　孤本骨門二反謂繩之轉絃者也今亦名関為掍子字從昆又作𢱧蒲結反廣疋𢱧轉也字從𣬉音𣬈。

　　窳墯

　　余乳反窳勞也勞苦者多墯窳也亦嬾也。

　　澇水

　　盧導反謂水雨泛澇也。

　　第一百卷

　　弥窒

　　古文懫同丁結猪栗二反秦言善知識依字窒塞也一本作弥多羅𡰱子亦是梵言訛轉耳。

一切經音義卷第九


中華大藏經（中華書局版）第 56 冊 No. 1163 一切經音義


一切經音義卷第十(大乘論)　陛

　　沙門玄應撰般若燈論大㽵嚴經論攝大乘論十住毗婆沙論大乘㽵嚴經論十地經論菩薩地持論菩薩善戒論菩提資糧論寶性論佛阿毗曇論百論發菩提心論三具足論寶髻菩薩論十二門論緣生論

　　般若燈論

　　第一卷

　　如蔑

　　眠結反埤蒼析竹膚也聲類蔑[竺-二+曼]也今蜀土及關中皆謂竹蔑為[竺-二+曼]音弥析音思歷反字從斤分木為析今俗作扸皆從片。

　　纈目

　　賢結反謂以絲縛繒染之解絲成文曰纈。

　　檀札

　　㽵黠反三蒼柿札也今江南謂斫削木片為柿關中謂之札曰柿札音敷廢反。

　　第二卷

　　鬻𩰿

　　聲類作甑又作[鬲*曾]籕文作鬻同子孕反下籕文作鬻同才心反字林甑炊器也𩰿大釜也一曰鼎大上小下若甑也。

　　第三卷

　　窯師

　　以招反說文燒瓦竈也通俗文陶竈曰窯是也。

　　䂎逐

　　千筭七鸞二反䂎鋋也䂎擲也今江南傒人工用䂎鋋音蟬傒苦奚反。

　　嗢羯

　　烏沒反下居謁反。

　　第四卷

　　紫礦

　　古猛反謂波羅奢樹汁也其色甚赤用染皮㲲等是也。

　　鈷利

　　息廉反廣雅銛籤利也刀𨦣曰銛也。

　　第五卷

　　後攏

　　力東反說文攏㩜也三蒼所以盛禽獸䦨㩜也。

　　犎牛

　　漢書西域傳有犎牛鄧展曰脊上有宍鞍如橐駝難字作犎音妃封反今有此牛小髆上有犎是也。

　　垂胡

　　又作𩑶𠴱二形同戶孤反說文胡謂牛𩓱垂下者也論文作𠁕非體也。

　　第十卷

　　生莞

　　工端反又音桓此草外似䓗內似蒲而圓廣雅謂之䓗蒲可以為席生水中今亦名莞了也。

　　箭笴

　　工旱反字林箭莖也論文作竿非也。

　　甐堅

　　又作𥳞同力鎮力珎二反尒疋甐堅中郭𤩶曰甐竹名其中堅可以為席。

　　第十一卷

　　眀忛

　　又作颿𩗋二形同扶劒扶嚴二反釋名隨風張𢢔曰帆今或用布若簿若席為之也。

　　第十二卷

　　蟾蜍

　　之鹽反下以諸反尒疋蟾蠩郭𤩶日似蝦蟇居陸地淮南謂之去父此東謂之去蚥蚥音方可反江南俗呼蟾蠩音食餘反。

　　第十三卷

　　迦逋

　　補胡反此言白鴿地也。

　　大㽵嚴經論

　　第一卷

　　懍厲

　　力甚反下冝作悷力計反埤蒼懍淚悲吟㒵也又懍者顏色懼㒵也方言懍敬也。

　　攘袂

　　而羊反攘除也下弥蔽反字苑云祀𥛦也衣袖也謂揎衣袒出臂為攘袂也。

　　閑裕

　　榆句反裕緩也廣雅裕寬也亦優足也。

　　愀然

　　又作湫同在酒反礼記云孔子愀然作色謂顏色變動之㒵也。

　　鵄鵂

　　尺脂反下許牛反尒疋鵅忌欺郭𤩶曰今江東[哷-寸+丁]鵄鵂為鉤鵅音挌恠鳥也晝盲夜視関西名訓侯山東名訓狐也。

　　第二卷

　　黔毗

　　渠炎反依字黔黑首也。

　　儲積

　　直於反說文儲偫也槒也待也偫直里反棖上宅庚反案棖猶柱也浮圖棖皆作此說文棖材也。

　　地跌

　　徒結反廣雅跌差也字書跌失跖也跌蹶也。

　　匍匐

　　步胡反下蒲北反說文匍匐手行也亦類蹶盡力。

　　親昵

　　又作暱同女乙反尒疋昵近又云昵焏也親昵亦數近也焏音祛記反。

　　倚俹

　　於蟻反倚猶依也下烏訝反字書俹倚也今言俹息俹臥皆是也。

　　羂弶

　　三蒼作𦌾又作𦊰同古犬反聲類𦊰以繩係取獸也下渠向反韻集云施𦊰於道弶今田獵家施弶以張鳥獸其形似弓者也論文作摾俗字也。

　　目擺

　　字書作捭同補買反說文兩手掣也廣雅擺開也。

　　可祛

　　丘居反廣雅祛除去也。

　　爆火

　　方孝反普剝二反聲類爆燌起也郭𤩶注山海經云爆謂皮散起也。

　　愧踖

　　子亦反踧踖也亦畏敬也謂恭敬之㒵也。

　　第三卷

　　剽掠

　　芳妙反說文剽㓨也廣雅剽剝也蒼頡篇剽截也下聲類作剠同力尚反抄掠也。

　　雊呼

　　故豆反說文雄之鳴為雊也廣雅鴝鳴呼也。

　　掐傷

　　枯狹反又作㓣口洽反通俗文爪按曰掐韻集作㓣入也江南今有寶器當作此。

　　惶悸

　　古文痵同其季反說文氣不定也字林心動曰悸。

　　窳墯

　　榆乳反嬾惰也尒疋窳勞也郭𤩶曰勞苦者多[雨/(瓜*瓜)]。

　　上䀎

　　莫見反蒼頡篇旁視也說文䀎邪視也。

　　瓌瑋

　　又作瓌傀二形同古迴反廣雅瓌偉奇玩也瑰美也盛也。

　　勁勇

　　居盛反字林勁強也字從力。

　　鼻㨊

　　初委反通俗文捫摸曰㨊論文作揣初委都果二反揣量也故揣也故音丁兼反揣非此用。

　　妖嬳

　　又作[女*芙]同於驕反壯少之㒵也說文妖巧也下於縛反今江南謂作姿名嬳伊山東名作嬳也。

　　逶迤

　　又作委蟡二形同於為反下又作佗同達何反廣雅委佗窊邪也謂行可逶曲也窊於𤓰反。

　　妖𧒣

　　魚列反灾也說文衣服歌謠草木之恠謂之妖禽獸䖝蝗之恠謂之𧒣論文作𦽆庶子也亦古字通用。

　　熠燿

　　弋入反下弋灼反字林熠燿盛光照也詩傳曰熠燿鮮明也亦螢火也。

　　唧唧

　　子栗反通俗文唧唧鼠聲也亦丙猥也論文作叱非也。

　　骨陷

　　廣雅陷坑也陷沒也經文作𩓟非也。

　　菸瘦

　　韻集一餘反今関西言菸山東言蔫蔫音於言反江南亦言𣨙𣨙又作萎於為反菸邑無色也今取其義論文[目*於]未詳字出。

　　苦酷

　　古文俈[與/告]焅三形今作酷同口梏反說文酷急也苦之甚曰酷亦暴虐也白𧆞通曰酷者極也教今窮極。

　　第五卷

　　鄙褻

　　古文絬媟𣊓渫四形同思列反褻鄙陋也褻黷也。

　　千晛

　　亡北反晛沒猶𢪔觸也說文晛突前也今皆作昌。

　　陰晴

　　又作暒殅二形同自盈反聲類雨止也論文作𩄆非體也。

　　第六卷

　　愧䩙

　　又作鞙𩉥二形同胡犬反釋名鞙懸也懸縛物也。

　　還襲

　　古文㦻同辝立反襲重也因也受也合也及也。

　　相磋

　　且何反詩云如切如磋傳曰治象曰磋謂治𤩶之名。

　　礭然

　　字書作碻同口角反周易夫𠃵礭然注云礭堅㒵。

　　第七卷

　　瘳降

　　𠡠流反瘳差也愈也尚書王翌曰乃瘳是也。

　　譖毀

　　側禁反譖讒也一云旁入曰譖也廣雅譖毀也。

　　第八卷

　　䫌面

　　普米反說文䫌傾頭也蒼頡篇䫌不正也經文作俾非體也。

　　第十卷

　　昞著

　　又作昺炳苪三形同碧皿反廣雅昺明也著顯也。

　　聳翮

　　古文竦𢥠慫三形今作聳同先勇反聳謂前上也下胡革反尒疋羽本謂之翮鳥羽根也說文羽莖也。

　　第十一卷

　　樘觸

　　丈庚反說文樘柱也又作棖棖觸又嫽㲂㲂觸亦作敞。

　　蛆螫

　　知列反下式亦反字林蛆螫也說文螫虫毒也又音呼各反山東行此音也。

　　杭衡

　　苦浪反說文抗扞也強也衡平也。

　　蠃瘠

　　古𤹠𤶬膌三形同才亦反說文瘠瘦也亦薄也。

　　第十二卷

　　滲沒

　　所蔭反廣雅滲盡也說文滲下漉也字從㕘。

　　蝗虫

　　胡光胡孟二反阜螽蝗也今人謂蝗子為螽子小曰蝩大曰蝗也論文作蟥非體也蝩之容反。

　　花茸

　　而容反說文茸草茸也論文作毦而志反矟上垂毛曰毦。

　　第十三卷

　　中啑

　　又作䶍同丁計反蒼頡篇啑噴鼻也詩云願言即啑箋云汝思我心如是我即啑今俗文啑云人道我此亦古遺語也。

　　庭燎

　　力燒反周礼供墳燭庭燎鄭玄曰墳大也樹於門外日大燭門內曰庭燎天子百公五十侯伯子三十也論文作𤊟錠二形下作鐐並非也。

　　香奩

　　又作[簽*支][打-丁+廉]二形同力占反韻集云奩[敲-高+僉]也収𣫍物也三蒼盛鏡器名也今粉奩棊奩皆是也。

　　鑱㓨

　　仕衫反下千亦反說文鑱𨦣也今江南猶言鑱㓨也論文作攙非體也。

　　第十四卷

　　鼻衂

　　汝六反說文鼻出血也今呼鼻血為衂鼻也。

　　第十五卷

　　諠譁

　　虛元反下呼𠂢反三蒼讙言語䛬䛬也譁言語譊譊也䛬音徒刀反。

　　攝大乘論

　　第一卷

　　通敏

　　眉殞反通洞也敏達也廣雅通明徹也敏捷疾也。

　　披閱

　　餘說反簡閱也小疋閱具也具數於門中曰閱也。

　　成㲉

　　又作[(士/冗)*ㄆ]同口角反吴會閒音哭𡖉外堅也凡物皮皆殼尚在𡖉中謂之㲉出㲉以後名之𪅏音寇尒疋生哺[敞/鳥]郭𤩶曰謂湏母𩚅也。

　　猒𢙣

　　於焰反猒足也㤥也下於路反廣雅𢙣增也懀也懀音一外反㤥胡代反。

　　彼勿

　　無欝反詩云勿仕行救注云勿無也。

　　属耳

　　之欲反國語𢙢國人属耳於我韋昭曰属注也漢書音義曰属近也詩云無易由言耳属于垣是也。

　　第二卷

　　𦙘柯

　　又作[病-丙+互]同竹尸反。

　　鞞世

　　陛奚反。

　　沉麝

　　神夜是亦二反形如小麋齊有香也。

　　彎弓

　　於関反小尒疋控彎挽引也。

　　第三卷

　　所詮

　　且全反通俗文擇言曰詮說文詮具也淮南子云詮言者所以譬類人事與相解喻也。

　　第五卷

　　弥彰

　　又作暲同諸揚反廣雅彰著也明也。

　　乍起

　　仕嫁反廣雅乍蹔也蒼頡篇乍兩辝也。

　　第六卷

　　預立

　　古文預忬二形今作豫同余據反先辦也預猶備也逆為之具故曰預也。

　　輕蔑

　　字體作懱司莫結反說文懱輕㑥也。

　　第七卷

　　練摩

　　古文鍊漱練三形今作涷同力見反說文鍊治金也下古文劘攠二形同莫羅反易云堅柔相摩注云相切摩也尒疋石謂之摩郭𤩶曰玉石被摩猶人修飾也論文作磨磑也。

　　藤譬

　　達曾反廣雅藤藟也今呼草𦽦延如葛藟者為藤。

　　室家

　　書逸反礼記三十壯有室鄭玄曰有室有妻也故妻稱室案室戶內房中也論語由也升堂未入於室是也家居也。

　　後登

　　都恒反登外也進也亦成也。

　　善枙

　　又作軛同於革反謂轅端𡑅牛領者曰軛軛槅也。

　　沮壞

　　才與反蒼頡篇沮漸敗壞也論文多作俎側呂反貯醘器也又置肉机也俎非此義。

　　諧遂

　　胡皆反諧和也說文諧合也遂成也成就也亦從。

　　第十一卷

　　以[揳-大+廾]

　　又作榍同先結反說[揳-大+廾]攕也音子林反今江南言[揳-大+廾]通語也。

　　拙訥

　　古文吶同奴骨反訥遅䤜也說文訥難也。

　　扣擊

　　去後反扣亦擊也廣雅扣持也。

　　第十四卷

　　蓄聚

　　又作稸同耻六反蓄積也廣雅蓄聚也。

　　瘵其

　　側界反尒疋瘵病也三蒼云今江東呼病皆曰瘵東齊曰瘼。

　　第十五卷

　　所鎮

　　知陣反說文鎮厭也亦安也。

　　乘除

　　實外反乘計也亦外也除去也。

　　調[曷*片]

　　都挺反如湯時伊尹也說文[曷*片]者三足兩耳和五味之寶器也案[曷*片]者所以烹飪飲食也。

　　十住毗婆沙論

　　第一卷

　　嘔血

　　又作歐㖃二形同於口反歐欲吐也江南或謂歐為歐𠹍𠹍音容釋名云嘔也將有所吐脊曲傴也。

　　淋下

　　力金反說文淋以水沃也郭𤩶注三蒼淋漉水下。

　　瘭疽

　　俾遙反下且餘反廣雅瘭㿈成也說文疽久㿈也論文作𭼱非體也。

　　𨥨㦸

　　又作𢦵矛二形同莫侯反下居逆反說文首矛長二丈也㦸有枝兵器也。

　　䥫剗

　　又作鏟同初限反說文平䥫也廣疋剗削也聲類云剗平也方刃施柄者也。

　　䥫槍

　　千羊反三蒼木兩耑𨦣曰槍說文槍歫也論文作鏘鈴聲也鏘非字體。

　　蒺䔧

　　自栗反下力尸反尒疋薋蒺䔧即布地𦽦生子有三角者也論文從金作𨪏鏫二形非也。

　　䥫臼

　　渠九反易云黃帝断木為杵穿地為臼論文作鍛非體也。

　　𤜴鼠

　　餘繡反似弥猴而大蒼黑色江東養之捕鼠為物捷健也。

　　㹢玃

　　又作猳同古遐反下居縛反說文大母猴也善㩴持人好頋䀎也。

　　蛟虬

　　音交有鱗曰蛟龍其狀魚身如蛇尾皮有殊下渠周反廣雅有角曰虬龍無角曰螭龍謂黑身無鱗甲者也。

　　鴈鶩

　　音木尒疋舒鳬鶩李巡曰野曰鳬家曰鶩鶩即鴨也。

　　慍恨

　　於問反說文慍怨也論語人不慍何晏曰慍怒也。

　　第二卷

　　矯異

　　几小反假稱謂之撟撟詐也非先王之法曰撟今皆作矯。

　　巉巖

　　仕咸反下又作礹廣雅巉巖高也。

　　曲隈

　　烏迴反說文水曲隈也隈謂隱蔽之𠁅也。

　　峻峭

　　又作陗或作琑同且笑反通俗文峻阪曰峭山陵險峻亦謂之峭也。

　　第五卷

　　埤助

　　或作朇同避移反說文埤增也厚也(補也亦助也)。

　　鱣魚

　　知連反尒疋鱣大魚也口在𩓱下體無鱗甲大者二三丈江東名黃魚也。

　　第六卷

　　傲誕

　　五到反下徒亶反傲𢢔也謂不敬也輕㑥也誕謾也放誕欺也。

　　深榛

　　仕巾反說文藂大也廣雅木。

　　(叢曰榛是也)。

　　如縶

　　知立反詩云縶之維之傳曰縶一也謂拘執也兩足不相謂過之縶也。

　　第十卷

　　符檄

　　音扶字林符信也謂分而合之曰符字從竹漢制以竹長六寸分而相合為信竹耳歲寒不變以布德也又用銅君臣同心也下奚的反說文二尺書也檄書者所以罪責當伐者也又陳彼之𢙣說此之德曉慰百姓之書也檄者晈也明言此彼令晈然而識之也。

　　田隖

　　烏古反說文小障也亦小城也。

　　第十四卷

　　行旅

　　閭舉反左傳羇旅之臣皆預曰羇旅寄客也。

　　填瑠

　　又作窴同徒堅徒見二反廣雅填塞也亦滿也論文從王作瑱他見反瑱塞(耳也)。

　　大乘㽵嚴經論

　　第二卷

　　讋怖

　　章葉反懼也說文失氣也。

　　湏潰

　　古文殨同胡對反蒼頡篇潰旁決也說文潰漏也。

　　第六卷

　　凹凸

　　蒼頡篇作容𥥌同烏狹反下徒結反容墊下也𥥌突也字苑作凹陷也凸起也。

　　第十卷

　　螽蟴

　　古文[蠢-春+眾]同止戎反下徙移反詩云螽蟴羽傳曰螽蟴蜙[蜎-口+(口/└)]也亦即蝗也俗名春[黍-水+小]今江北通謂螽蝗之類曰蝩亦曰簸蝩蝩音之凶反。

　　十地論

　　第一卷

　　芒然

　　莫唐反案芒然冥昧不眀也莊子芒然無所見是也。

　　捭羅

　　補奚反經中或作卑羅或作閇羅皆一也。

　　嘶字

　　又作𧬊同先奚反言梵本嘶字如師子形相也依字埤蒼嘶聲散也亦悲聲也。

　　第四卷

　　厚曀

　　於計反釋名曀翳也言雲氣隱翳使不見物者。

　　瀑水

　　蒲報反蒼頡解詁云水濆起曰瀑也。

　　第五卷

　　捫摸

　　莫奔莫本十捫撫持也案捫持謂手把執物也。

　　第八卷

　　溉灌

　　歌賚反說文溉灌也灌注也。

　　地持論

　　第一卷

　　𦒿宿

　　巨伊反礼記六十日耆釋名𦒿指也謂十事使人不自執伇也宿久也。

　　倡伎

　　齒羊反說文倡樂也蒼頡篇倡俳也俳戲也。

　　農啇

　　古文農莀二形同奴冬反說文農𥝷也。

　　眀哲

　　又作喆悊二形同知列反尒疋哲智也方言齊宋之間謂智為哲哲眀了也。

　　悲惻

　　聲類作𢝔同楚力反說文惻痛也謂惻然心中痛。

　　堪耐

　　奴代反蒼頡篇耐忍也。

　　林藪

　　蘇苟反散木曰林澤无水曰藪又大澤水希者也。

　　聽訟

　　他定反聽謂察是非也訟急也周礼以五聲聽訟求情一形二色三氣四耳五目也。

　　術藝

　　食聿反術法也亦道也字林邑中道曰術道術者通也言人達解者无所不通也。

　　第二卷

　　訕大

　　所姧反論中亦作刪陁迦[社-土+(乞-乙+(舟-(、/、)+〡))]延。

　　迦毗陵伽

　　應云歌羅頻伽亦云迦蘭伽迦陵此云好毗伽此云音聲名好音聲鳥也。

　　巨細

　　其呂反小疋巨大也方言齊魯之閒謂大謂巨說文巨大從金作鉅。

　　弥陁羅國

　　拘𦒿羅

　　或作拘翅羅梵言轉也譯云好聲鳥此鳥聲好而形醜從聲為名。

　　蝯猴

　　又作猨同禹煩反似弥猴而大臂長其色有黑有黃鳴聲甚哀五百歲化為玃玃壽千歲玃音居縛反。

　　抃舞

　　又作拚同皮變反說文拊手曰抃拊擊拍也。

　　第三卷

　　黍稷

　　古文稷同姉力反五穀之長也說文稷粢也尒疋稷也注云粢一名稷稷粟也今江東呼粟為稷也。

　　師捲

　　又作拳同渠員反指握為捲譬喻也言師之匠物不如捲之執握若而不說也論文有作疲倦之倦非也。

　　第四卷

　　罰黜

　　又作絀同耻律反廣雅黜去也亦放也退也。

　　振給

　　古文辰拒二形同諸[(治-口+月)*(乳-孚)]反小尒疋振救也說文振舉也。

　　第五卷

　　憍奢耶

　　亦云俱舍訛也此譯云藏舊譯云䖝謂蝅在[薾/虫]此即野蝅也用野[替-日+(虫-、)]絲緜作衣者憍奢耶衣也。

　　第七卷

　　偷婆

　　經中或作兜婆或云塔婆或言藪斗波皆訛也正言[宋-木+(衣/十)]堵波此云廟或言方墳皆義釋也。

　　支提

　　又云脂帝浮圖此云聚相謂累石等高以為相也。

　　求求羅香

　　此譯云安息香也。

　　阿迦花

　　應云阿羅歌花此云曰花。

　　𡰱𠃵子

　　應言泥揵連他此云不繫其外道拔髮露形無所貯畜以手乞食隨得即噉者也。

　　第八卷

　　𪣀䪺

　　父美反落泊人也尒疋𪣀毀覆也䪺壞也。

　　官爵

　　又作雀同予藥反白𧆞通曰爵者盡也量其盡才也五等爵命也取其節節足足也。

　　謫罸

　　知革反方言謫怒也郭𤩶曰謂相責怒也亦可呵也責也小非曰罸。

　　舌𦙁

　　竹尸反。

　　㗩波

　　相傳所及反。

　　第九卷

　　率意

　　所律反尒疋率偱自也郭𤩶曰自猶從也從自意也。

　　迦私

　　此譯云先能發光樂也。

　　第十卷

　　兩股

　　又作骰同公戶反說文股髀也脛本曰股也。

　　兩臋

　　徒昆反聲類臋尻也。

　　兩𨄔

　　又作腨同時耎反說文腨腓膓也腓音𦘺江南言腓膓中國言腨膓或言脚腨。

　　波羅奈

　　應言波羅奈斯此國名也從國名㲲也。

　　泥犁

　　或云泥黎耶亦言泥黎迦此云无可樂或云无有卑下。

　　羅縠

　　胡木反似羅而䟽似紗而密者也有懞縠霧縠言細如霧也。

　　菩薩善戒經

　　第二卷

　　軍旅

　　力舉反尒疋旅眾也字林四千人為軍五百人為旅也勹車為軍字意也勹音補交反。

　　第三卷

　　童齔

　　初忍反舊音差貴反毀齒曰齔說文男八月生齒八歲而齔女七月生齒七歲而毀齒字從七。

　　第九卷

　　脣𪘽

　　又作腭咢二形同五各反齒內上下宾也。

　　兩杈

　　初嫁初家二反兩歧為杈木理亂曰杈亦作此論文作肞俗作也。

　　菩提資糧論

　　第二卷

　　談謔

　　許虐反尒疋戲謔也謂相調戲也謔亦喜樂也。

　　寶性論

　　第三卷

　　歔欷

　　喜居反下虛既反字林涕泣也蒼頡篇泣餘聲也亦悲也。

　　彯畫

　　疋眇反彯文輕淺也。

　　佛阿毗曇

　　上卷

　　生萼

　　又作㮙同五各反謂承花者曰萼也。

　　下卷

　　閹人

　　於儉反說文閹豎宮中閹昏閇門者也周礼閹十人鄭玄曰閹精氣閇藏者今謂之宮人也主閇門戶故曰閹。

　　捼不

　　奴迴奴和二反說文捼捼摧也兩手相功也。

　　紋身

　　无分六謂繒有文章曰紋又作文古文彣青與赤為文說文錯畫也。

　　㾨人

　　於解反廣邪㾨矬也。

　　氣𠲿

　　冝作欬瘶欬音苦代反江南行此音又丘吏反山東行此音下蘇豆反說文瘶逆氣也上氣疾也蒼頡篇齊部謂瘶曰欬論文作氣非也。

　　枯癇

　　核閒反聲類今謂小兒瘨曰癇也。

　　血瘺

　　冝作瘻音漏㿈属也中有蟲頸胲隱𠁅皆有也或作漏血如水下也。

　　陰頺

　　徒雷反釋名陰腫曰頺字林作㾽重疾也尰血又作瘇上隴反尒疋腫足為尰今巴蜀極多此疾手臂有者亦呼為尰也。

　　瘤癖

　　力州反說文瘤腫也聲類瘤瘜肉也。

　　噦吐

　　於月反通俗文氣逆曰噦說文噦氣娪也。

　　毛冗

　　如勇反散也冝作𦶇而容反謂古貝垂毛者毳飾也。

　　百論

　　上卷

　　僧佉

　　此言訛也應言僧企耶此云數也其論以二十五根為宗舊云二十五諦。

　　衛世師

　　此訛略也應言鞞崽迦論此云勝其論以六句義為宗舊云六諦也崽音所皆反。

　　下卷

　　挻埴

　　尸延反下時力反挻柔也和也擊也埴土也粘土曰埴。

　　發菩提心論

　　卷上

　　𦊨羅

　　姉耶反兔網曰𦊨𦊨遮也鳥網曰羅羅截也。

　　盼親

　　普幻反下力再反廣雅盼視也字書美目也目白黑分也說文親內視也論文作䀎邪視也下作睞力代反說文目瞳子不正也今俗云類眼是也𮨟盧對反睞非今用。

　　加誣

　　武于反說云加言曰𧩄𧩄亦㘝也妄也欺也。

　　三具足論

　　舩舶

　　音白字林大舩也今江南凡汎海舩謂之舶昆侖及高驪皆乘之大者受万斛。

　　邏[戒-廾+人]

　　力賀反[戒-廾+人]属也謂遊兵以禦冠者亦偱行非違也。

　　𢙢哧

　　呼嫁反相𢙢也方言作𢙢䦧䦧音呼隔反亦言𢙢赫亦云𢙢猲一義也猲音虛割反。

　　礓石

　　居良反形如薑也通俗文地多小石謂之礓礫字從石論文從土作壃非體也。

　　寶髻菩薩經論

　　洲潬

　　徒亶反尒疋僤沙出郭𤩶曰今江東呼水內沙堆為潬洛陽北河中有中潬城是也論文作埏音延八埏之地也亦埏道也埏非此用。

　　陂池

　　筆皮反山東名為濼濼音疋各亦名㽘㽘音公朗反。

　　蠃髻

　　又作螺同力戈反下古文作[肆-聿+分]同音計經中或作編髮同一也。

　　十二門論

　　機杼

　　丈與反字林杼機持緯者今俗呼杼為筬筬音成埤蒼筬竹杼也。

　　口爽

　　所兩反楚人名美敗曰爽爽敗也尒疋爽差也。

　　緣生論

　　舌唌

　　又作涎㳄[沎-匕+品]三形同似延反說文慕欲口液也。

　　箄尸

　　補計反經中或作閇尸此云宍團。

　　唯識論

　　修道不共他。

　　羺羊

　　奴溝反通俗文羊卷毛者謂之䍲羺胡羊也䍲音女佳反。

　　利刺

　　又作㓨同千利反㓨直傷也宍從刀東聲東音且賜反。

一切經音義卷第十


中華大藏經（中華書局版）第 56 冊 No. 1163 一切經音義


一切經音義卷第十一(小乘單本)　　　陛

　　翻經沙門玄應撰正法念經中阿含經增一阿含經雜阿含經

　　正法念經

　　第一卷

　　䂎矛

　　字詁古文[金*彖]䂎二形今作𥎤同麁亂反䂎小矛也矛或作鉾同莫侯反說文矛長二丈也經文作鋑𢷗二形又作牟並非體也。

　　鴳鳥

　　又作鷃同烏諫反鴳雀也一名鳸一名鶬鴳纂文云関中以鷃為鷃爛堆是也。

　　第二卷

　　恐嚇

　　呼嫁反相𢙢也距人謂之嚇方言作𢙢䦧郭𤩶音呼隔反亦作𢙢赫亦言𢙢猲皆一義也猲音虛割反。

　　𢙢凹

　　烏狹反字苑作凹陷也蒼頡篇作䆟下也。

　　如罩

　　古文羄𠟅二形同竹挍反捕魚籠也。

　　第三卷

　　斗擻

　　又作藪同蘇走反方言斗擻舉也周成難字云斗擻豰𣫎也音都穀反下蘇穀反經文作抖捒二形音同[木*丞][竺-二+(索-糸+木)]並非字體。

　　堙羅

　　古文垔[弓@垔]二形今作[土*(卣-├)]同於仁反帝釋象王名也經中或名㖶那婆那或言伊羅鉢多羅此譯云香葉身長九由旬高三由旬其形相稱也㖶烏賢反。

　　第四卷

　　攫啄

　　九縛反說文攫扟也蒼頡篇攫摶也淮南子云獸窮則攫鳥窮則啄是也扟音居逆反。

　　水獺

　　他曷他鎋二反形如小犬水居食魚者也經文作狚都達反獦狚獸也如狼赤首狚非此義獦音古曷反。

　　激流

　　公的反謂流急也說文水文凝耶疾急曰激也。

　　梯隥

　　丁鄧反廣雅隥履也隥仰也謂山路仰登也經文作僜非也。

　　狗齩

　　又作䶧同五狡反說文齩齧也經文作骹苦交反膝骨也又作咬呼交反髐箭也二形並非此義。

　　善挾

　　胡頰反尒疋挾藏也方言挾護也。

　　掩面

　　於儼烏感二反廣雅掩覆也亦藏也經文作唵一感反謂掌進食也唵非此義。

　　排筒

　　埤蒼作韛東觀漢記因水作排王弼注書云橐㰆囊作㰆同皮拜反所以冶家用炊火令熾者也。

　　第六卷

　　射垜

　　徒果反射𡊤也經文作埵丁果反埵累也埵非今義𡊤音用。

　　鑱㓨

　　仕咸反說文鑱𨦣也廣雅鑱謂之鈹音普皮反。

　　第八卷

　　䎡枘

　　而兖反下乃困反字苑作[月*(而/火)]柔脆也通俗文作枘再生也又作嫰近字也經文作𣽈又作始生並非體也。

　　脚𤺄

　　字詁今作尰同時腫反通俗文腫足曰𤺄𤺄脚病也經文作踵非體也。

　　捩繩

　　力結反謂轉捩也。

　　第九卷

　　䥫砧

　　又作椹[甚*支]二形同猪金反鈇砧也經文作[金*(小/儿)]文心反𠚏属也[金*(小/儿)]非此義。

　　䥫錘

　　直危反廣雅錘謂之㩲謂稱錘也方言錘重也。

　　鉸刀

　　古夘反交刃刀也今亦謂之剪刀又謂剪馬為鉸刀釋名云鉸刀削刀皆隨時用作名也。

　　驅蹙

　　子六反蹙迫也催促也廣雅急也經文作踧踧然避席也踧踖也踧非此義。

　　蜚墮

　　古書飛多作蜚同府韋反鳥曰飛揚也案漢注云正月爵大於鳩五色蜚過鄭二月後蜚過池陽是也。

　　步靫

　　楚佳反謂盛箭者也通俗文箭箙曰步靫𥼶名曰步人所帶以箭叉其中也菔音扶福反。

　　第十卷

　　寂聲

　　又作[言*赤]𠴫二形同情歷反方言寂安靜也寂嗼也。

　　舓手

　　古文舓𦧇二形今作狧又作舐同食尒反以舌取食也經文作𭇇𦧧二形未見所出。

　　螕等

　　補兮反通俗文狗虱曰螕經文作蜱扶卑反螗螂子也蜱非字義也。

　　洲潬

　　徒亶反尒疋潬沙出郭𤩶曰今江東呼水中沙堆為潬謂經文作埏音延非字體也。

　　第十一卷

　　作蛭

　　之逸反謂入人皮中食血者也江東名蟣音巨幾反經文作螲音知栗反螻蛄也非此義也。

　　曲蟺

　　音善古今注云丘蚓也一名蜜蟺江東名寒蚓善長吟於地中江東謂為歌女或謂鳴砌經文作蟬非體也。

　　䥫鉆

　　奇廉反通俗文鍛具曰鉆經文作鉗謂以䥫束人者也鉗非此用也。

　　第十二卷

　　吒䶩

　　正字作[齒*(〦/米)]同竹皆反廣雅[齒*(〦/米)]齧也經文作嚌在計反至齒也嚌非此義。

　　第十三卷

　　鱯魚

　　獲樺二音尒疋魾大者鱯孫炎曰鱯似鮎而大色白也魾音俻飢反鮎奴兼反。

　　[皮*奇]倒

　　或作㩻[(器-犬+工)*支]崎三形同去知反說文㩻䧢傾側不安也字從危支聲也。

　　抒氣

　　除呂時汝二反廣雅抒舀也渫出也說文抒挹也舀翼紹反。

　　攣縮

　　力泉反尒疋攣病也亦拘攣也經文作[月*戀][病-丙+(慈-(前-刖))]二形並非體也。

　　壓拶

　　烏甲反下子曷反周成難字作䆘䆘拶也經文作押攢二形音甲讚非今用也。

　　庰中

　　蒲定反廣雅庰廁清圂也庰亦屏隈也。

　　第十六卷

　　飃鼓

　　公戶反鼓動也案凡動物皆謂之鼓經文從風作𮨲非也。

　　壓笮

　　今作窄同側格反說文窄壓也謂笮出汁也。

　　䏣虫

　　且余反通俗文肉中虫謂之䏣經文作蛆子余反蝍蛆也又作疽瘡也二形並非今用。

　　黤黮

　　烏感𠡠感反下眀也亦黑也纂文云深黑也。

　　齆鼻

　　一弄反埤蒼鼻病也。

　　妖𧒣

　　五竭反說文衣服歌謠草木之恠謂之妖禽獸虫蝗之恠謂之𧒣經文作𦽆庶子也又作𦾨近字也。

　　𡯪羸

　　今作尪同烏皇反尪弱也羸累也通俗文短小曰尪尪亦小也。

　　鼬等

　　弋周由救二反字林似鼠赤黃而大者是也。

　　翱翔

　　五高反回飛也飛而不動曰翔釋名云翱遨也言敖遊也翔徉也言彷徉也。

　　第二十一卷

　　喑噫

　　於禁乙戒反喑唶大呼也說文噫出息也經文作噎於結反咽塞也噎非此義。

　　捦䶗

　　巨今反說文急持衣襟也字從金從手下苦加反今亦言口䶗也經文作[木*(一/又)]非也。

　　第二十四卷

　　䯉䯉

　　於滑反通俗文大咽曰䯉說文咽中氣息不利也經文作唿唿非也。

　　相[拊-寸+業]

　　妨卜反字林手相摶曰[拊-寸+業]也擈打也。

　　第二十五卷

　　鱗[角*巨]

　　又作[角*居]距二形同渠呂居呂二反鷄足距也字從角也。

　　第二十六卷

　　輾諸

　　女展反說文輾轢也蒼頡篇輾車行𠁅也。

　　帶𦶇

　　字林而容反𦋺也或作茸草茸也。

　　第二十八卷

　　諧𫁭

　　胡皆吴口反諧和也耦合也經文作偕𧪓二形非體也。

　　革屣

　　所綺反皮履也經文作𩋧非也。

　　花勃

　　蒲沒反廣雅勃勃盛也。

　　第三十一卷

　　𥹺𦮽

　　古木反通俗文禾𥢶謂之𦮽䅵䅵音奴穀反。

　　機發

　　說文射發也機主發之機也謂制動轉之隸也。

　　溥天

　　今作普同疋古反詩傳曰溥大也亦遍也。

　　第三十二卷

　　㳙流

　　古玄反字林水小流也。

　　鄙𧃳

　　古文絬媟𣊓渫四形今作褻同息列反褻黷也。

　　調話

　　古文舙譮䛋三形同胡快反合會善言也經文作譁音花諠譁也譁非字義。

　　麚[塵-土+亡]

　　音加說文牡鹿也以夏至解角也下又作[鹿-比+(田*ㄠ)]同於牛反說文牝鹿也。

　　第三十七卷

　　㦜動

　　胡郭况縛二反蒼頡篇云㦜驚也。

　　第三十九卷

　　閃誑

　　字書或作[月*占]同式舟反說文閃窺頭㒵也。

　　邀利

　　字書作徼同古堯反求也遮也亦要也。

　　楝樹

　　古文[兩/木]同力見反子白而粘可以浣衣者也經文作練非體也。

　　第四十五卷

　　常眨

　　通俗文作䁋字苑作眨同㽵狹反目數開閇也經文作睞子葉反目毛也睞非字體。

　　第四十六卷

　　[土*(而/火)]棗

　　如兖反說文似柿而小也經文作𣽈非體也。

　　[禾*互]豆

　　竹尸反廣雅[百-日+冉]種豆也。

　　第四十七卷

　　稠穊

　　古文蔇同居賈反說文稠多也穊亦稠也。

　　𧋍蜴

　　斯歷反下音亦山東名𧋐𧐎陝以西名辟宮在草者曰蜴蜥也經文作[利-禾+蛺]非體也𧋐音七賜反𧐎音覓。

　　第四十八卷

　　垂挑

　　借音他吊反謂天衣逈出也。

　　趫行

　　丘昭綺驕二反說文善緣木之士也經文作挑𠡠堯反挑抉也挑非字義。

　　不肖

　　先妙反小尒疋云不肖不似也經文作消非也。

　　犍割

　　又作[牛*(虎-儿+又)][劇-豕+又]二形同紀言反通俗文以刀去陰曰[劇-豕+又]也字從牛。

　　放習

　　甫往反廣雅放效也亦依也比也經文作㤃非也。

　　第五十六卷

　　晏然

　　烏鴈反說文天清也晏亦鮮翠之㒵也經文從門作[門*晏]非體也。

　　第五十七卷

　　[旭-日+(虎-儿+巾)]呴

　　又作啼同呼交反說文𧆞鳴也一曰師子也字從[皮-(〡/又)+(王/巾)]九聲也。

　　凸腹

　　徒結反字苑作凸凸起也蒼頡篇作𥥌不平也。

　　呴㖑

　　古文呴吽二形今作拘同呼苟反聲類吽嘷也下呼戒反韻集作㖑㖑訶也蒼頡訓詁作欸恚聲也通俗文作䛥大語也猶言㖑咄喚㖑皆是也。

　　第五十八卷

　　鯢羅

　　吴雞反諸經有作冝羅猶是梵音訛轉也。

　　𦫃舟

　　歷丁反𦨣有窓牖者也字書船上有屋者曰𦫃也。

　　傴僂

　　於矩力主反通俗文曲脊謂之傴僂經文作迂遱二形音宇俱反迂避也下力侯反說文連遱也並非字義。

　　笐𥬭

　　胡當反下力折反說文竹吹也言竹有笐吹謂之笐𥬭也。

　　第六十四卷

　　𢲞橰

　　又作桔𢲞二形同古齧反下音高通俗文機汲也。

　　頑𤹝

　　今作痺同婢利反說文足氣不至也。

　　痶瘓

　　相承𠡠典𠡠断反髮病也未詳音字所出。

　　第六十五卷

　　瘭病

　　字林方遙反瘭疽病也經文作螵脾遙反螵非字義。

　　或窳

　　臾乳反惰懶之謂也尒疋窳勞也郭𤩶曰勞苦者多墯窳也。

　　𤸃瘠

　　古文𤶬𤹠膌三形同才積反說文膌瘦也亦薄弱也。

　　顀起

　　直隹反說文出頟也經文作膇非也。

　　髁骨

　　苦霸反𦝫骨也說文髁髀也字從骨果聲經文作䯎古岸反䯎[肉*力]也又作跨踞也並非此用。

　　[健-聿+手]直

　　古文[(千-〡+止)*頁]同𠡠頂反通俗文平直曰[健-聿+手]經文作[身*(廷-壬+手)]非也。

　　錍羅

　　普迷反成身名也梵言也。

　　第六十七卷

　　蛕母

　　又作蛔同胡瓌反蒼頡訓詁云蛕腹中䖝也。

　　呀骨

　　呼家反䖝名也。

　　頻伽

　　毗人反經文作[跳-兆+賓][口*(實-毌+(眉-目))]二形撿無所出。

　　第六十八卷

　　䲨鳥

　　古文堆聲類或鴻字同胡公反鴻鵠也。

　　凹𥦃

　　相承苦簟反未詳名義所出。

　　甄波

　　居延反果名也甄波迦果也經文有從口作𭋡非也。

　　中阿含經

　　第一卷

　　鳥喙

　　許穢反說文喙口也字從口彖聲彖音他亂反。

　　堊灑

　　烏各反蒼頡篇云白土也尒疋牆謂之堊郭𤩶曰以白土飾牆也釋名堊亞也亞次也先泥之次以灰飾之。

　　秥豆

　　女霑反豆名也。

　　蔗餹

　　又作糖同徒郎反以甘蔗為餹也今沙糖是也。

　　第三卷

　　尾髂

　　古文𩩱今作䯊同口亞反埤蒼𦝫骨也經文作骼歌頟反骨枯曰骼骼非此義。

　　第四卷

　　麗𢮓

　　又作掣同昌制反正言麗𭪩毗此譯云細滑也。

　　魁取

　　苦回反說文羹汁曰魁經文從木作櫆𣛣二形非體。

　　穄米

　　子曳反蒼頡篇大黍也関西謂之糜是也。

　　雜穬

　　古猛反說文芒穀也經中從麦作𪍿近字耳。

　　箭金

　　箭鏃也関西名箭金山東名箭足或言鏑也。

　　撿撓

　　奴教反撿押也撓曲也治箭之稱也。

　　有卒

　　祖沒反說文隸人給事者曰卒古以染衣題識表其形也方言南楚東海之閒或謂卒為赭郭𤩶曰言其衣赤也故字從衣。

　　剬割

　　聲類作剸同之兖反說文剬断首也亦截也。

　　第六卷

　　祭餟

　　古文裰聲類作醊同猪芮反說文餟酹也音力外反字林以酒沃地祭也方言餟饋也。

　　負摙

　　力翦反淮南子槤載粟米而至許叔重曰摙擔之也今皆作輦。

　　第七卷

　　麁細

　　又作麤同錯孤反麁大也細小也經文作塵網誤也。

　　腦根

　　奴老反言腦後玉枕也。

　　拳𢯯

　　又作捲同渠圓反下又作杈同𠡠佳反猶手桎也。

　　齶痛

　　五各反齗齶也經文作𦞐腭二形非體也。

　　欬瘶

　　口代蘇豆反說文欬逆氣也亦瘶也經文作咳欶二形非體也。

　　喝吐

　　乙芥反說文喝渴也蒼頡篇吐棄也亦寫也。

　　喉閇

　　閇猶塞也經文作痺俾利反醫方痺喉病也。

　　痔𧏾

　　直理反下女力反後病也謂濕𧏾也中食後病也經文作匿非體也。

　　店肆

　　今作坫同都念反肆陳也陳物賣買之𠁅也。

　　第八卷

　　潢池

　　胡光反潢池也積水曰潢也小曰洿大曰潢也。

　　碧玉

　　廣雅碧玉青玉也今越嶲東山出碧玉也。

　　瑇琩

　　今作蝳蝟二形古文作𣫹[甲*(曰/日)]二形同音代妹異物志云如龜生南海中大者如蘧蒢背上有鱗將欲用煑之其皮則柔隨意所作也。

　　赤石

　　旋珠

　　字冝作璿辝緣反穆天子傳曰舂山之寶有璿珠郭𤩶曰玉類也。

　　帝麑

　　音迷經中或作仾迷或作坘弥皆梵言轉耳。

　　第十一卷

　　䭷馬

　　莫高反青紺色也頭如烏此馬寶也以毛飾故因以名焉。

　　皦㓗

　　古文皦[日*臬]二形今作晈同公鳥反埤蒼皦眀淨也。

　　第十二卷

　　鏵鍬

　　又作鐰同且消反方言趙魏閒謂𠚏為鍫也。

　　鼠塲

　　治羊反埤蒼鼠垤也方言坘垤對塲也。

　　豌豆

　　一丸反豆名也經文作宛或作登並非體也。

　　豍豆

　　布迷反廣雅豍豆䝀豆也經文作蜱非體也。

　　籮中

　　音羅字林竹器也廣雅籮箕也。

　　火𤋲

　　古文𤑔同而恱反通俗文燃火曰𤋲𤋲亦燒也。

　　擥彼

　　又作攬㩜二形同力敢反廣雅攬取也攬持也。

　　第十三卷

　　[榛-禾+示]莾

　　助巾反說文木藂生曰榛眾草曰莾也。

　　僻𠁅

　　疋赤反邪僻也亦隱僻也說文僻辟也。

　　猩猩

　　所亰反字林能言獸也知人名也形如豕頭如黃鷄今交阯封溪有之聲如小兒啼。

　　捃拾

　　古文攈同居運反方言捃取也。

　　第十四卷

　　手拊

　　敷主反拊猶拍也尚書擊石拊石是也。

　　煜爚

　　由掬弋灼反說文煜燿也爚火光也經文作爍非體。

　　櫨鍱

　　力都反說文柱上枅曰櫨謂柱端方木也櫨斗𥼶名櫨言都盧負屋也經文從金作鑪非體也下冝作[石*(十/卄/木)]桒朗反說文[石*(十/卄/木)]柱下石即柱礎也經文從金作[金*(十/卄/木)]誤也礎音楚。

　　第十五卷

　　都梁

　　案盛𪫑荊州記六香蘭也都梁縣名有小山山上悉生蘭俗謂蘭為都梁即以縣為名也。

　　[楞-方+山]輿

　　古郎反文字集略云相對舉物曰[楞-方+山]也。

　　罰錢

　　自連反貨財也唐虞夏殷皆有錢經文作錣猪劣反謂杖端䥫非此用也。

　　不啻

　　施鼓反蒼頡篇云不啻多也。

　　第十六卷

　　蜱肆

　　借音布迷反此譯云遣使也。

　　犁鑱

　　仕監反謂有刃𣃆鑿者也𣃆音竹角反。

　　剔肉

　　又作𠜓同他歷反刳𠜓也通俗文去骨曰剔也。

　　著蘅

　　下庚反杜蘅香草也謂以草為𫚇言其𢙣也。

　　兩𨌪

　　又作𨍈同子孔反方言関西謂輪為𨍈𥼶名云𨌪言輻捴入轂中也。

　　森森

　　所金反說文多木長㒵也今取其意耳。

　　自誇

　　苦華反通俗文自矜曰誇諡法曰華言無實曰誇也。

　　第十七卷

　　𠧸簿

　　字體作樐櫓二形同力古蒲古反樐太楯也蔡雍獨断曰天子大駕出陳樐簿是也。

　　[木*鄭][(网-ㄨ)/(紿-口+月)]

　　又作𦊰同古犬反聲類云係取也。

　　第十八卷

　　椷簏

　　古咸反說文椷篋也字書木篋也經文從絲作緘非體也下又作篆同力木反竹器也。

　　第二十卷

　　菘菁

　　思碓反方言[卄/豊]蕘蕪菁也郭𤩶注舊音蜂今江東音嵩字作菘陳楚閒曰[卄/豊]音豐魯齊之閒謂之蕘関之東西謂之蕪菁蕘音饒。

　　輕閳

　　字冝作團徒丸反字林團圓也。

　　第二十四卷

　　如蘊

　　紆文反謂聚草束之以然火也漢書束蘊乞火是也經文作蒀非葐蒀盛㒵也非今所用。

　　第二十五卷

　　破隖

　　一古反字林小城也通俗文營居曰隖。

　　第二十九卷

　　節纇

　　力外反通俗文多節曰纇經文作戾非義也。

　　第三十卷

　　縳繳

　　之若反繳生絲縷也矰之䠶者也矰音子登反結繳於𠂕謂之矰。

　　牻色

　　莫江反雜色也說文白黑雜毛牛曰牻也。

　　鵂狐

　　許牛反鵂鶹也関西呼訓侯山東謂之訓狐也。

　　心悸

　　古文痵同其季反字林心動也。

　　第三十二卷

　　斫剉

　　且臥反說文折傷也剉亦斫也。

　　麋鹿

　　莫悲反說文鹿属也以冬至時解角者也。

　　第三十三卷

　　酒鑪

　　力胡反史記文君當鑪韋昭曰酒肆也以土為墮邊高似鑪也。

　　認過

　　如孕反失物而記之也經中作仞八尺曰仞也。

　　第三十五卷

　　沃溉

　　古文𦰚同烏木反沃猶溉灌也沃亦漬也澆也。

　　㓢治

　　古文㪾鉻二形同力各反通俗文去節曰㓢經文或作芟所巖反𠚫草也或作落非體也。

　　第三十七卷

　　衣屧

　　又作䕈同思俠反履属也經文作[戀-心+火][戀-心+火]和也[戀-心+火]非字義。

　　香陰

　　於禁反言受胎具三緣三香陰見在前經文作除誤也。

　　第三十九卷

　　抨乳

　　普耕反抨彈也經文作軯音瓶車名非此用也。

　　地𦘺

　　扶非反劫初地脂也經文作𦡕非體也。

　　淖蜜

　　奴狡反通俗文和溏曰淖淖和也。

　　霏𨚗

　　孚非反梵言也此謂福德行也。

　　標牓

　　補朗反謂物標記也字從片經文從木作榜非也。

　　第四十三卷

　　說甌

　　烏侯反三蒼瓦𥁄也字林小盆也。

　　說𣟁

　　𠡠果反狹長器也蒼頡篇盛塩物也淮南子云窺面於[臊-品+巳]即圓於杯即𣟁是也。

　　第四十六卷

　　從㘁

　　又作[仁-二+睪]同胡高反說文㘁咆也經文作𠯞都礼反字與𧥮同𠯞呵也𠯞非字義。

　　誣謗

　　武于反說文加言也亦欺也以𢙣取善曰誣也。

　　及豺

　　仕皆反尒疋豺狗足也有𤓰牙迅捷善摶噬也。

　　第四十七卷

　　圍𦊨

　　古文𦋽𦋾二形同子耶反尒疋兔罟謂之𦊨郭𤩶曰𦊨遮也遮取兔也。

　　第五十卷

　　荼帝

　　徒加反經文或作𠻬𡂠二形並非體也。

　　茠治

　　或作薅𣐾二形籕文作薅同呼豪反說文除田草曰茠也。

　　𤭃𤭃

　　又作𤮁同力頰反通俗文瓦破聲曰𤭃說文蹈瓦聲躐躐也經文作[專-寸+瓦][專-寸+瓦]誤也。

　　第五十三卷

　　八棱

　　又作楞同力增反三蒼棱四方也。

　　䥫槍

　　千羊反蒼頡篇兩頭𨦣也經文作鏘玉聲也鏘非此義。

　　第五十五卷

　　因𨦶

　　案字義冝作麩撫于反麦皮也經文作𨦶未見所出疑世言麩金遂從金作𨦶。

　　磨鋥

　　相承宅諍反摩治也字無所出今冝作𭣙𭣙治也謂摩瑩飾也。

　　火排

　　又作㰆同蒲拜反所以治鍛家用炊火者也。

　　㽞邵

　　時照反寶名也。

　　第五十七卷

　　鼾眠

　　胡旦反說文臥息聲也經文作哻[口*(泳-永+千)]二形非也又作嚊普利反喘聲也嚊非此義。

　　[木*用]閣

　　今作[車*用]同蒲庚反連閣曰[木*用]經文作閛普𥝷反門聲也閛非此用。

　　第五十九卷

　　敲戶

　　苦交反說文撗撾也亦下擊也經文作撓非也。

　　磨輾

　　女展反輾治也經文作搌音丑展反非此用。

　　第六十卷

　　為摫

　　又作槻同居隨反木名堪作弓者也。

　　為紵

　　直吕反說文檾属也亦草名也作布細而白者也檾音苦逈反。

　　箭笴

　　工旱反字林箭莖也經文作幹古汗反枝幹也。

　　鷄𣬹

　　力經反謂𣬹羽也經文作鷅鶹力吉反下力周反謂黃鳥也又作𪅋此並應誤也。

　　為齊

　　茨奚反謂齊整也經文從金作鑇誤也。

　　為錍

　　又作𨤽鎞二形同普迷反通俗文霍葉曰𨤽𨤽即大箭也。

　　不愜

　　苦頰反謂愜可也字林愜快也。

　　增一阿含經

　　第一卷

　　䫃䀎

　　莫遍反說文邪視也三蒼旁視曰䀎也。

　　揮淚

　　許歸反揮灑也說文揮奮迅也謂奮迅振去之也。

　　拘隣

　　毗耶娑問經作阿若居隣此譯云阿若言已知正言解了拘隣姓也大哀經作拘輪晉言本際第一解法者也普曜經云俱隣者解本際也即經中尊者了本際是也此即憍陳如也。

　　第二卷

　　滄蕩

　　上音倉下堂浪反。

　　脬𡲘

　　疋包反三蒼云盛𡲘𠁅曰脬經文作胞非也。

　　脂㵪

　　又作涎延二形同詳延反字林慕欲曰㵪三蒼作㳄㳄唾也經文作㵪非也。

　　第三卷

　　耐辱

　　奴代反蒼頡篇耐忍也字本從刀杜林改從寸。

　　讖𩿾

　　又蔭反下薄𡶤反經文作識誤也。

　　隱曀

　　於計反釋名云𪾼翳也言雲氣隱翳使不見也。

　　珕湏

　　力計反比丘名也依字珕蜄属也蜄音市忍反。

　　第四卷

　　眩惑

　　古文迿眴二形同胡遍反廣雅眩惑亂也亦闇不眀也。

　　飯食

　　古文飰同扶万反黃帝始炊穀為飯飯食也。

　　甘饌

　　士眷反具食也亦飲食也。

　　第六卷

　　屋廬

　　力居反別舍也黃帝為廬以避寒暑春秋去之冬夏居之也。

　　猥多

　　烏罪反字林猥眾也廣雅猥䪺也。

　　第八卷

　　苦蔘

　　說文作葠同所金反苦草也其類有多種謂丹蔘玄蔘等也。

　　鍮婆

　　又作鋀同他侯反或云藪斗波或云塔婆。

　　蜎飛

　　一全反字林虫㒵也或作蠉呼全反飛㒵也。

　　𧏦動

　　人尹反字林虫動也通俗文搖動虫曰𧏦是也。

　　第九卷

　　白疊

　　字體作㲲古文𣮔同徒頰反毛布也經文作縶知立反縶絆也縶非經𣅀。

　　兩目

　　力掌反說文兩再也廣雅兩二也經文從草作䓣亡安反䓣平也䓣非此義。

　　第十二卷

　　矟㓨

　　所角反埤蒼矟長一丈八尺也經文作[(王*日)/木]俗字也又作𨦫誤也又作銏江南俗字也。

　　轢其

　　力各力的二反輾轢也說文車所踐也。

　　脊僂

　　力矩反廣雅僂曲也經文作膢力侯反祭名也。

　　第十四卷

　　軟愞

　　而兖反下奴臥反軟柔也懦弱也。

　　顉頭

　　五感反說文搖其頭也經文作儼非也。

　　第十七卷

　　拘翅

　　施豉反或作俱𦒿羅鳥梵言訛耳此鳥聲好形醜從聲為名也經文作𠍃𪅌二形非也。

　　鷙鳥

　　諸利反猛鳥也謂鷹鸇等類也鷙至執也謂所至能執服眾鳥也。

　　第十八卷

　　占匐

　　或作瞻正言瞻愽迦大論云𥘿言黃花樹也其樹高大花氣遠聞經文作𭅇非也。

　　般磋

　　古文[羞/齒]同麁何反梵言也。

　　第十九卷

　　毾㲪

　　他盍反通俗文毛蓐細者曰[(謈-言)*毛]㲪經文作𣯈非也。

　　勇悍

　　胡旦反蒼頡篇悍桀也說文悍勇也有力也。

　　第二十卷

　　貲輸

　　紫斯反貲財也通俗文平財賄曰貲也。

　　湊集

　　倉𠋫反字林水上人所會也湊亦聚也。

　　第二十二卷

　　謫罸

　　都革反罪小曰罸罸罪曰謫經文作𠐝非也。

　　五刻

　　古文[利-禾+((口*口)/用)]同苦則反刻削也刻畫也經言刀劒等刻削之是也經文作刓非也。

　　愁惋

　　烏喚反字略云惋歎驚異也。

　　𧈪笑

　　古文[山/一/羽]同尺詩反廣疋𧈪輕也謂相輕而笑也。

　　盪鉢

　　古文𣻍又作蕩同徒朗反盪滌洒器也。

　　門閾

　　古文䦗同呼域反門限也。

　　第二十三卷

　　一凾

　　胡緘反謂以木器盛物者也經文作臽音陷坑也臽非此義。

　　草薪

　　大可㭊者曰薪經文作蓑蘇和反草衣也。

　　澹淡

　　徒濫反下徒敢廣雅澹淡皆安也。

　　溺者

　　字體作𡱤說文小便也字從水從尾經文作溺古字多假借耳。

　　第二十四卷

　　顫𩑌

　　古文膻又作䡀同之繕反下古文䤞𤴨𩑌三形今作疣同尤富反通俗文四支寒動謂之戰𩑌蒼頡篇云頭不正也經文作𣏞非也。

　　攢箭

　　古文儹同徂丸反蒼頡篇攢聚也字體從木也。

　　草貯

　　張呂反貯積也謂盛貯也經文作𣛰知略反擊也𣛰非此義。

　　所押

　　音甲尒疋押輔也謂押束押障等皆作押也。

　　第二十五卷

　　𦒿𦫿

　　五盖反礼記六十曰𦒿五十曰𦫿釋名云𦒿指也𦫿又也又治也指謂指事使人不自執伇也。

　　拘屢

　　力句反經中或作拘樓皆梵言訛耳。

　　捻桎

　　古文敜同乃頰反指持也下猪栗反挃㓨也。

　　第二十六卷

　　幢麾

　　今作撝同呼皮反謂旌旗指麾眾也因以名馬。

　　金𮡻

　　徒頂反𮡻銅䥫之𤩶未成器用者也。

　　第二十八卷

　　眼睫

　　又作䀹同子葉反目毛也經文作𣰍𣯮二形非也。

　　干柘

　　支夜反或作甘蔗或作竿蔗隨作無定體也。

　　替不

　　他計反尒疋替廢也替滅也言滅絕也。

　　勞乎

　　力高反尒疋勞勤也謂力極也經文作[比/功][比/分]二形誤也。

　　第三十一卷

　　𣧑暴

　　又作凶同許顒反說文凶𢙣也下蒲報反暴猝也疾也。

　　捦獲

　　又作鈘㩒二形同渠林反三蒼捦手捉物也埤蒼捦捉也今皆作擒。

　　[打-丁+(九/十)]母

　　存沒反說文持頭髮也經文或作撮租活反捉𢲻也。

　　豁悟

　　古文奯𪾤二形同呼活反廣雅豁空也經文從心作𭟙未見所出。

　　第三十二卷

　　將大

　　紫羊反辟支名也經文作[將/吹]誤也。

　　鱣魚

　　古文䱳同知連反大黃魚也口在頷下大者長二三丈。

　　當梟

　　古堯反說文倒首也謂断首倒懸於竿頭肆其𦍬也或作梟說文不孝鳥也冬至日捕梟磔之從梟頭在木上二形通用。

　　夷湍

　　土端反人名也此譯云来或作耑音端。

　　揚治

　　古文敡颺二形同余章反說文揚飛舉也。

　　第三十三卷

　　皰節

　　又作靤同蒲孝反經文作疱䶌𦡕三形非也。

　　金扉

　　音非說文扇謂之扉經文作𨵈誤也。

　　第三十四卷

　　[宋-木+羔]家

　　移招反通俗文陶竈曰[宋-木+羔]燒瓦竈也。

　　如甛

　　又作餂同徒兼反說文甛美也經文作䣶非也。

　　牙跂

　　又作屐同渠逆反屐有木有帛有草非一種也。

　　警寤

　　古文憼儆二形同居影反警戒也經文作景非也。

　　搆牛

　　古𠋫反謂搆捋取乳也經文作觕古觸字誤也。

　　第三十五卷

　　舊欵

　　或作欵同口緩反廣雅愛也欵誠重也。

　　八窖

　　古効反通俗文藏穀麦曰窖也蒼頡篇窖地藏也。

　　遏絕

　　古文閼同於曷反尒疋遏止也謂逆相止也遏亦遮也。

　　第三十六卷

　　自摑

　　冝作攫俱縛反攫扟也摶也。

　　五捺

　　乃曷反謂手五指捺也經中作摖千計反埤蒼挑取也摖非此用。

　　較之

　　古文作攉同古學反廣雅較明也見也謂較然易見也經中有作挍比挍也。

　　自襞

　　卑亦反說文韏衣也廣雅襞屈也韏音丘阮反。

　　第三十八卷

　　戢在

　　阻立反說文戢藏也亦聚也𣫍也。

　　第三十九卷

　　俟彼

　　古文竢[(〦/米)*矣]䇃三形同事几反尒疋俟待也。

　　猨猴

　　今作蝯同禹煩反似弥猴而大臂長其色有黑有黃鳴聲甚哀也經文作𤝌非也。

　　擗口

　　補革反廣雅擗分也亦裂也。

　　恤民

　　又作䘏同湏律反尒疋恤憂也亦𭠎也謂以財物與人曰振恤之也經中作賉未詳所出。

　　第四十六卷

　　瘡痍

　　與脂反通俗文軆瘡曰痍頭瘡曰瘍也瘍音陽。

　　氣劣

　　古文[日*乞]炁二形同墟既反氣息也下古文埒同力拙反劣弱也經文作劣誤也。

　　第四十七卷

　　誦習

　　辝立反謂積習數為也經文作謵丑俠反言不止也謵非字義。

　　抴電

　　又作曳同余世反抴引也電殄也言暫引即殄滅也。

　　膿血

　　古文盥膿二形今作癑同奴公反經文作䐦非也。

　　醇酒

　　是均反不澆酒也亦十旬酒也。

　　㕮咀

　　方父側呂反㕮咀拍碎也。

　　来鎮

　　陟陳反說文鎮壓也經文作填徒㒹反填滿也。

　　第四十八卷

　　蜜提

　　或作締音徒計反城名也經文作𣧅此吐字是翻音作吐梨反遂誤寫正也。

　　梴樹

　　丑連反樹名也。

　　他支

　　秦言財幢經文作咃吱從口取轉舌也。

　　為幟

　　古文𢂴同尺志反幖也通俗文私記曰幟謂劒盖等五物幖為記也。

　　𥘡崇

　　諸時反尒疋𥘡敬也崇重也。

　　振給

　　古文𢈫挋二形同諸胤反說文振舉也小尒疋振救也亦振發也經文作賑諸忍反尒疋賑富也謂隱賑富有也賑亦兩通。

　　鱞獨

　　古頑反𥼶名云無妻曰鱞無子曰獨言鱞人愁悒不寐目常鱞鱞然如魚眼不閇故字從魚也。

　　酸酷

　　古文嚳焅俈三形同口木反酷急也謂暴虐也。

　　纂修

　　古文[雋-隹+維]同子𡖉反字或作纘継也継前脩者也。

　　第四十九卷

　　禱謝

　　都道反求福曰禱請也請於鬼神也謝辝也。

　　抱不

　　又作菢同蒲報反方言燕朝鮮之閒謂伏鷄曰菢江東呼嫗經文作㲒未詳字出。

　　僥倖

　　又作儌同古堯反下音幸俗謂幸為僥幸言被其德澤也兾望得遇也謂非其所得而得之者曰僥倖。

　　而烙

　　音力各反謂燒物著之曰烙也。

　　掬抱

　　又作鞠同居六反說文掬𢲻也抱持也。

　　第五十卷

　　綺語

　　墟蟻反不正也經文作䛴非體也。

　　攘厭

　　而羊反攘除也却也下於舟反臥厭不悟者。

　　欶乳

　　又作嗽同山角反含吸曰欶經文作𡂡俗字也。

　　饋遺

　　古文餽同渠愧反說文饋餉也遺與也。

　　稟食

　　補錦反說文稟賜也廣雅稟與也。

　　陽聾

　　餘章反通俗文作詳虛辝也漢書作陽謂不真也經文作佯音似羊反佯弱也佯非此義也。

　　蝗虫

　　胡光胡孟二反毛詩虫魚䟽云阜螽蝗也今人謂蝗子為螽子云是子化作張斐解晉律云小曰蝩大曰蝗蝩音之容反。

　　雜阿含經

　　第二卷

　　獲泅

　　正字作汓同似由反說文浮水上也。

　　不憚

　　徒旦反廣雅憚驚也憚畏也亦忌也。

　　第四卷

　　𢙢怛

　　都達反怛懼也廣雅怛憂也今或為驚憚字也。

　　若鏵

　　古文䒩或作鋘同胡𤓰反犁刃也經文作鑱非也。

　　啾啾

　　子由反蒼頡篇眾聲也說文小兒聲也。

　　掠𧥮

　　又作𠯞古文詆同都礼反廣雅𧥮欺也亦呵也。

　　第五卷

　　拔芺

　　補達反說文草根也方言東齊曰芺或曰杜也。

　　剽剝

　　芳妙反廣雅剽削也蒼頡篇云剽截也說文剽㓨也。

　　第七卷

　　剬割

　　又作剸同之兖反說文剬断也截也經文作鈆鈆錫之鈆非也。

　　尪瘵

　　側界反尫弱也瘵病也東齊曰瘼。

　　惛悴

　　呼昆反下古文顇悴二形今作瘁同茨邃反惛亂也亦癡也悴傷也亦憂也病也。

　　蹁蹮

　　古文徬同蒲眠反下蘇眠反廣雅蹁蹮盤姍也亦旋行也經文作[跳-兆+邊]跣非體也。

　　贔屓

　　古文𤳦𢘍二形今作㔗同皮兾反下今作呬同義兾反西亰云巨鼇贔屓𦵮綜注云作力怒也說文壯大也詩云不醉而怒也𤳦從三目從大三目益大也屓說文亦臥息也字從尸從自聲經文作𮥭欷非也。

　　第十卷

　　蔭鷚

　　於禁反下力救反蔭覆也通俗文暮子曰鷚。

　　發荄

　　古来反說文草根也方言東齊謂根為荄也。

　　火㷮

　　音遭字林㷮燒木焦也經文作[火*(夭/小)]他念反。

　　第十九卷

　　指蹴

　　千六反以足逆蹋之曰蹴經文作[打-丁+叔]非體也。

　　㒹沛

　　又作䟺同浦昧反謂偃仆也經文作狽非體也。

　　探其

　　他含反尒疋探取也說文手遠取也。

　　脯腊

　　𦙃亦反周礼脯腊鄭玄曰乾肉薄析之曰脯小物全乾曰腊腊猶昔謂久昔也。

　　第二十一卷

　　亹亹

　　亡匪反亹亹猶微微也亦進㒵也。

　　涕泗

　　息利反自鼻出曰泗案泗即洟也洟音他計反。

　　第二十四卷

　　迅飛

　　雖閏反尒疋迅疾也經文作深濬字非也。

　　易韻

　　于閏反言聲音和韻也今取其義也。

　　第二十五卷

　　封緘

　　古咸反字林束篋也廣雅緘索也亦閇也。

　　排湯

　　託唐反謂湯突也經文作攩都朗反推也。

　　第二十六卷

　　因釭

　　又作𨊧同古紅反說文釭轂口䥫也。

　　迦椑

　　臂弥反西國樹名也。

　　第三十卷

　　猘狗

　　昌制反纂文云猘狂犬也。

　　第三十三卷

　　詵陁

　　所巾反經中或作訕䭾所姧反又作散桒讚反或作𨅖字無所出也。

　　第三十六卷

　　犎牛

　　周成難字作犎音妃封反此牛形小𨄔上有犎漢書西域傳踈勒獻師子犎牛音封。

　　第三十九卷

　　䏣蠅

　　且余反乳肉中也經文作疽蛆二形非也。

　　大帆

　　又作颿古文𩗋同抶嚴扶泛二反聲類舩上帳也釋名舩隨風張㡢曰颿颿汎也便風疾汎汎然也。

　　第四十三卷

　　縫紩

　　馳栗反說文縫衣也廣雅紩納也亦縺衣也。

　　若昵

　　今作暱同女栗反尒疋昵近也亦親也相親近也。

　　茅荻

　　又作藡同徒歷反蒹荻草也蒹音古銜反。

　　浚輪

　　古文溶濬二形今作浚同雖閏反浚深也。

　　毿毿

　　蒼頡篇作[肆-聿+參]同蘇南反毛垂㒵也通俗文毛長曰毿毿經文作參非體也。

　　四層

　　徂登反說文重屋也亦重也。

　　第四十七卷

　　皸坼

　　居雲去雲二反通俗文手足坼裂曰[軍*ㄆ]經文或作龜𤇚。

　　匕首

　　補履反劒名也周礼𦒱工記云匕首劒身長三尺重二斤一兩輕而便用也其頭似匕因曰匕首史記荊軻右執匕首揕其匈是也揕音知禁反字從手。

　　第四十八卷

　　由相

　　今作塊同苦對反說文堅土也土塊也。

　　奸狡

　　古夘反謂姧偽狡猾也字從大經文從女作姣非也。

一切經音義卷第十一

　　乙巳歲高麗國大藏都監奉
　　　　𠡠雕造


中華大藏經（中華書局版）第 56 冊 No. 1163 一切經音義


一切經音義卷第十二　　　　陛

　　翻經沙門玄應撰長阿含經別譯阿含經賢愚經起世經雜寶藏經普曜經修行道地經生經陰持入經中本起經興起行經達摩多羅禪經義足經毗耶娑問經那先比丘經

　　長阿含經

　　第二卷

　　防禦

　　魚舉反防備也亦禁放逸也尒疋禦禁也。

　　乘桴

　　又作艀同扶流反編木者也小泭曰桴也泭音敷。

　　眀喆

　　古文喆悊二形今作哲同知列反尒疋哲智也亦了也。

　　嘆咤

　　古文嘆鷄二形同他旦反嘆吟也吒又作喥同竹嫁反通俗文痛惜曰咤也。

　　填塞

　　又窴同徒堅反廣疋填塞也亦填滿也。

　　并𩞚

　　人名也相承音飽未詳所出案古文飾[(夕*口)/食]二形今作飽飽猶滿也此應𩞹字誤作也𩞹音於焰反。

　　第三卷

　　轟轟

　　今作輷字書作𨋮同呼萌反說文轟轟群車聲也。

　　彷徉

　　房羊二音廣疋彷徉徙倚也亦俳佪也。

　　聲聒

　　公活反諠也蒼頡篇擾耳孔也諠語也。

　　第四卷

　　歔欷

　　古文唏同欣居欣既反蒼頡篇泣餘聲也亦悲也。

　　終措

　　且故反措安也亦置也施也。

　　淪曀

　　力均反淪沒也曀翳也謂淪沒翳暗也。

　　虜扈

　　力古胡古反謂縱橫行也亦自縱恣也又勇健之㒵也漢書音義曰扈跋扈也自大也。

　　瑕隙

　　古文𡭴同丘逆反舋也亦別也壁際孔也經文作郄非體也隙字從上下小從白也。

　　企望

　　古文𧿧[合/止]二形同墟豉反通俗文舉跟曰企也。

　　第七卷

　　隊隊

　　古文䃍同徒對反言羣隊相隨逐也。

　　為𥵨

　　土支反字林竹篾也經文或作蔑義同今蜀土関中皆謂竹蔑為𥵨經文作𥵞誤也。

　　磽确

　　苦交胡角反通俗文物堅鞕謂之磽确孟子曰磽确瘠薄之地也。

　　第八卷

　　穢稻

　　於廢反謂不潔清也亦穢𢙣也經文有從禾或從酉作𥠆醎二形非也。

　　第十一卷

　　排擠

　　子詣反推𢬿謂之排擠廣雅擠排也經文作濟誤也𢬿音而勇反。

　　不媟

　　息列反相狎習謂之媟亦媟嬻也𢢔也。

　　門閫

　　又作梱同苦本反三蒼梱門限也。

　　第十二卷

　　諦婆

　　經中有作諯婆依字㐬絹至▆二反相讓也。

　　陛提

　　蒲米反經中有從比下木作▆誤也。

　　具幾

　　經文有作泉渠兾反。

　　㨬頭

　　或作[竺-二+袁]同禹煩反依字籰也音于縛反。

　　枇那

　　扶迷蒲蔑二反依字廣雅枇。▆▆

　　第十三卷

　　鞘中

　　小尒疋作韒蒼頡篇作削誚反盛刀者也方言劒室也。

　　瀬[生/心]

　　力盖反依字字林水流沙上。

　　持㦸

　　居逆反㦸矟也𥼶名云㦸▆▆有枝㦸也經文從金作𮣃非也。

　　第十五卷

　　桎梏

　　之實古祿反周礼在手曰桎足曰梏謂杻械也。

　　援助

　　禹卷反謂依據護助之言也。

　　第十八卷

　　金桄

　　又作輄同音光謂車及梯轝等撗木者也。

　　中級

　　居及反級次也謂階級而外一級二級是也。

　　夾道

　　古洽反在兩邊也亦夾持也三蒼夾輔也。

　　佉詶

　　古文譸葛二形同是由竹鳩二反叢林名也。

　　汜汜

　　古文泛同孚劒反廣雅泛泛浮㒵也亦汜濫也。

　　渟水

　　狄經反埤蒼水止曰渟。

　　泥淖

　　奴孝反蒼頡篇云深埿也亦溺也濕也。

　　第十九卷

　　槌𥑐

　　古文磓同都回反投下也下於甲反自上加下也經文作推押二形非體也。

　　從咽

　　又作㖶同於賢反咽喉也經文作嚥未見所出。

　　蓬勃

　　蒲公蒲沒反廣雅勃盛㒵也。

　　犇馳

　　古文𩦥今作奔同補門反疾走也。

　　扡抴

　　太何反下又作曳同余世反扡曳牽引也。

　　凍瘃

　　古文𤷚同知錄反謂手中寒作瘡也。

　　拼之

　　古文抨同補耕反謂彈繩墨為拼也經中作絣字林無文綺也絣非此用也。

　　哮呼

　　又作啼同呼交反通俗文𧆞聲謂之啼嚇嚇音呼嫁反。

　　爒身

　　又作𤑗同力鳥力照二反字林爒炙也。

　　蹌踣

　　七羊反踣今作仆同蒲北反蹌動也仆前覆也。

　　有篅

　　視專反字林判竹為之盛穀者也蒼頡篇作圖時緣反員倉也經文作簞音單器名。

　　瘂或

　　於假反埤蒼瘂亦瘖也經文作痾於何反病也又作啞音乙白反笑聲也並非字義。

　　如縆

　　古恒反通俗文大索曰縆縆亦繩也經文作縆絙非也絙音胡官反。

　　第二十卷

　　石𨹃

　　徒果反通俗文積土曰𨹃經文作墯非也。

　　拚舞

　　又作抃同皮變反說文拊手曰抃也。

　　醯嵬

　　五迴反忉利諸天子名也。

　　第二十一卷

　　㳙澮

　　古玄古會二反㳙㳙水小流也澮山水出溝廣二尋深二仞也。

　　虵池

　　實遮反池名也經中作[禹*也]誤也。

　　穴泉

　　古文作洤同絕緣反水自出為泉經中作[序-予+泉]或作湶非體也。

　　呼哈

　　古文欱[齒*合]二形同呼合反說文欱啜也。

　　第二十二卷

　　梓栢

　　又作榟同資里反木名也可為琴瑟也梓亦揪也。

　　別譯阿含經

　　第一卷

　　駏驉

　　渠語反下許居反謂似騾而小牛父馬子是也。

　　晞乾

　　許機反方言晞𤍜也北燕海岱之閒謂暴乾為晞。

　　郁多

　　於六反或作欝多七條衣也。

　　第二卷

　　蟒虵

　　莫朗反尒疋蟒王虵經文作[虫*(网-(ㄨ*ㄨ)+又)]蜽之[虫*(网-(ㄨ*ㄨ)+又)]非也。

　　纔全

　　在灾反廣疋纔蹔也亦僅也經文作諧非也。

　　[改-己+兼]食

　　口咸反謂[改-己+兼]啄而食也經文作貪或作龕皆非也。

　　第三卷

　　鑿穽

　　才性反蒼頡篇云埳坑曰穽廣雅穽坑也。

　　㮯煑

　　古文䚠同胡昆反通俗文合心曰㮯纂文云未判為㮯經中作渾濁之渾非此義也。

　　総布

　　音忩通俗文輕絲絹曰総総赤青白色也。

　　牂羖

　　𥘵郎反下音古羊三嵗曰牂牂然盛㒵也羖𦍞羯也。

　　第四卷

　　滑湒

　　又作澀同思入史及二反字林沸鬲也亦雨聲也。

　　第五卷

　　荼毒

　　達胡反廣雅荼毒痛也亦行𢙣也。

　　鼷鼠

　　胡鷄反說文小鼠也言有毒者也亦言甘口鼠也。

　　髻髮

　　古文[肆-聿+會]髻二形今作括同古活反字林髻絜髮也。

　　第七卷

　　瘳損

　　𠡠流反尚書王翌曰乃瘳瘳猶差也亦愈也。

　　第九卷

　　桁械

　　胡郎反通俗文拘罪者足曰桁械胡戒反械亦桁類也經文作核非也。

　　拘紖

　　幾愚反埤蒼桊牛拘也下丈忍反說文牛系也經文作倨靷非體也桊音居院反。

　　㨑摵

　　子公反捉頭曰㨑下音滅滅除也。

　　滲入

　　䟽蔭反滲盡也下漉曰滲滲竭也。

　　第十卷

　　都澌

　　又作瀃同相離反字林水索也亦盡也。

　　扢土

　　古文杚扢二形今作槩同公㝵反杚量也廣疋杚摩也亦平也平斗斛曰杚也。

　　第十一卷

　　毗細

　　女九反經文作𪜫非也。

　　一踔

　　丑㒵反謂半步曰踔也字體作[起-巳+(序-予+干)]。

　　第十五卷

　　兩湏

　　思于反謂鎻湏也經文作[鋗-口+(口/└)]三蒼悉於反[鋗-口+(口/└)]黎也[鋗-口+(口/└)]非此義。

　　得咽

　　古文㖶同一見反謂吞𠰸也。

　　第十九卷

　　麻縕

　　一問反說文縕亂麻也經文作蘊紆文反謂束草𤑔火也薀非字體也。

　　第二十卷

　　𧄼瞢

　　徒登丁鄧二反韻集云失臥極也下亡登反經文作[跳-兆+鄧]非體也。

　　布穀

　　方言布穀自関而東梁楚閒謂之鴶鵴周魏之閒謂之擊穀自関而西或謂之布穀郭𤩶曰今江東呼為穫穀也鴶音古八反鵴居六反。

　　芟截

　　所巖反刈草也詩傳曰芟除草也。

　　賢愚經

　　第一卷

　　懇惻

　　古文[言*(日/匕)]同口很反通俗文至誠曰懇懇亦堅忍也下古文𢝔同楚力反廣疋惻悲也說文惻痛也。

　　剜炙

　　烏桓反謂以刀抉肉曰剜炙灼也灼𤑔也。

　　王薨

　　呼𪫑反廣疋薨亡也釋名大夫曰卒諸侯曰薨薨亦䪺壞聲也白𧆞通曰𡶤薨皆周制也。

　　悒悒

　　於急反字林悒不安也蒼頡篇悒悒不舒之㒵也。

　　失跨

　　苦𧟶反躡也字林跨踞也經文作[跳-兆+奢]直加反行不前也[跳-兆+奢]非字義。

　　口噤

　　古文唫同渠錦反通俗文口不開曰噤是也。

　　諺言

　　冝箭反說文傳言也謂傳世常言也。

　　昞著

　　古文昺苪二形今作炳同碧皿反廣疋曰昺眀也。

　　第三卷

　　澡盥

　　公緩反說文澡手也凡盥洗物者亦曰盥也。

　　斠格

　　今作角同古學反角試也角力也格量度也字從木。

　　舋張

　　𦏁鎮反尒疋獸曰舋郭𤩶口言自奮迅也。

　　𦘺脆

　　青嵗反說文少血易断也亦耎也經文作𦠆饌二形非體也。

　　欽羨

　　辝箭反欽敬也說文羨願欲也經文作㵪誤也。

　　具騰

　　杜登反說文騰傳也騰亦乘也廣疋騰奔也。

　　第四卷

　　眩[目*胃]

　　胡遍莫報反國語有眩𥈆之疾賈逵曰㒹[目*胃]也。

　　叵我

　　普我反謂搖動不安也經文作𧿽𨁟或作𡶅峨皆非也。

　　為臛

　　呼各反說文肉羹也謂有菜曰羹無菜曰臛也。

　　猒㤥

　　胡代反通俗文患愁曰㤥㤥亦苦也恨也今猶言患㤥以有所苦也。

　　激切

　　公的反楚辝或清激事无所通王逸曰激感也。

　　如掊

　　蒲交反通俗文手把曰掊經文作刨近字也。

　　𦶇衣

　　而容反字林毛𦋺也纂文云𦶇以毛為飾也。

　　搔蛘

　　乘勞反說文搔刮也搔亦抓也經文作瘙乘到反疥也下餘掌反說文搔蛘也今皆作癢經文作痒似羊反字林痒病名也痒非此義。

　　第五卷

　　癇病

　　核閒反聲類小兒瘨也說文風病也。

　　倱伅

　　又作混沌同胡損徒損反通俗文大而无形曰倱伅也。

　　第七卷

　　妐言

　　之容反𥼶名云言是己所敬見之伀伀自齊肅也。

　　鎮煞

　　陟陳反說文鎮壓也經文作填音田填非此義。

　　忠恪

　　古文愙同苦各反恪敬也字林恪恭也。

　　銜穗

　　又作𠂲同辝醉反說文禾成秀人所𭠎者也。

　　槁宕

　　徒浪反宕猶上也高昌人語之訛耳。

　　[囟-乂+人]上

　　古文䏤𦞤二形同先進先恣二反說文頭會腦盖也頟空也經文作顖未見所出。

　　第八卷

　　析體

　　思狄反析猶分析也字從木。

　　覈身

　　胡革反覈㝵也經文作撽口吊反撽擊也撽非此義。

　　第九卷

　　卓犖

　　力角反謂奇異也。

　　騷騷

　　蘇勞反說文騷擾也亦大疾也經文作搔非體。

　　㱇然

　　所力反埤蒼𢙢懼也通俗文小怖曰㱇也。

　　第十卷

　　勦了

　　仕交反便捷也謂勁速勦健也說文作[(魅-ㄙ)-未+堯]捷也疾也。

　　挫捩

　　祖臥反挫折也謂折其鋒也說文挫摧也捩音力結反。

　　麼小

　　莫可反細小曰麼經文作尛近字也。

　　釵股

　　楚佳公戶反脛本曰股取其義也。

　　継邁

　　古帝莫敗反継續也邁往也謂相續而往也。

　　咆哮

　　蒲交呼交反說文咆㘁也哮驚也亦大怒也。

　　第十一卷

　　㣿惕

　　之若耻擊反㣿憂懼也亦痛也惕愁也亦憂也。

　　第十二卷

　　孤焭

　　古文惸儝二形同巨營反焭單也无兄弟曰焭也。

　　施罟

　　孤戶反罟網也經文或作𦊨子邪反亦網也二形隨作。

　　𤳖比

　　補丹反翻類也經文作般假借也。

　　渰水

　　乙釤反謂搵入水中也渰沒也。

　　第十三卷

　　斒斕

　　又作霖玢二形同補閒反下又作斕同盧閒反埤蒼文㒵也文章成謂之斒斕經文作斑蘭非體也。

　　健辟

　　脾伇反謂便辟捷勇也。

　　第十四卷

　　摒譡

　　卑政都浪反謂掃除也廣疋摒除也。

　　𩇕然

　　又作靖竫妌靜四形同自井反謂安定也息也亦無聲曰靜說文𩇕飾也𩇕絜也。

　　腹潰

　　古文殨同胡對反說文潰漏也亦旁决曰潰也。

　　趒牆

　　他吊反跳躑也韻集趒越也經文作超非體也。

　　蜂虫

　　又作螽同疋凶反或作香虫經文作乘此應誤也。

　　奕奕

　　余石反廣疋奕奕盛也字體從大經文作奕非也。

　　第十六卷

　　賖貰

　　始遮反下時夜反說文貰買也貰貸也廣疋貰賖也。

　　蠃長

　　弋成反字林[贏-口+(罩-卓)]有餘也廣疋[贏-口+(罩-卓)]益也今皆作盈。

　　陶演

　　徒刀反詩云憂心且陶陶暢也暢達也。

　　荼迦

　　徒加反經文從足作𨃓非也。

　　起世經

　　第一卷

　　壘堞

　　又作垒同力癸反軍壁曰壘壘亦重也下又作堞同徒頰反字書女牆也。

　　閻浮提

　　或名剡浮洲或言譫浮洲或云贍部洲閻浮者從樹為名提者略也應言提鞞波此云洲譫音之含反埤蒼多言也。

　　欝單越

　　或名欝怛羅越或言欝多羅拘樓或言郁多羅鳩留正言欝怛羅究瑠此譯云高上作謂高上於餘方也亦言勝鳩留此云作亦云姓也。

　　弗婆提

　　或名弗于逮或云弗婆毗提呵或云逋利婆鼻提賀逋利婆此譯云前鼻提賀此云離體或云弗婆提或言毗提呵者並訛也。

　　瞿陀尼

　　或名俱耶尼或名瞿耶尼或名瞿伽尼皆是訛轉也瞿此譯云牛陀尼夜此云取與以彼多牛用牛市易如此閒用錢帛等或云有石牛也。

　　薔薇

　　在羊反下無飛反重葉花者也。

　　淋甚

　　古文瀶同力金反三蒼淋漉水下也。

　　礓石

　　居良反形如薑也字從石經文從土作壃非也。

　　攀擥

　　又作㩜攬二形同力敢反說文撮持也擥取也。

　　搦取

　　又作𢾼同女卓反搦猶捉取也說文搦按也。

　　第二卷

　　馬名婆羅訶

　　此譯言長毛也。

　　蟹螫

　　五高反蟹有二螫八足也字從虫經文作鼇大龜也。

　　蘇偷婆

　　此譯云大聚舊云塔者訛略也。

　　第三卷

　　森竦

　　所金反多木長㒵也下古文慫同先勇反竦上也。

　　黫黑

　　又作𦎣同於閒反字書黑羊也經文從牛作𤚕非也。

　　晛突

　　莫勒反說文晛突前也猶輕觸直進也今皆作冐。

　　啀喍

　　五佳反下助佳反犬見齒也經文作睚眦瞋目也。

　　䥫鈇

　　方于反說文鈇莖斫也鈇亦椹也亦撗斧也。

　　滂流

　　普傍反三蒼滂沱也水多流㒵也。

　　第四卷

　　顫動

　　又作䡀同之膳反說文頑顫也三蒼頭不正也。

　　黑黶

　　於簟反謂面黑子也說文中黑也。

　　第七卷

　　虬螭

　　渠周反下𠡠知反廣雅有角曰虬龍无角曰螭虬黑身无鱗甲螭若龍而黃者也。

　　第九卷

　　陂濼

　　筆皮反下疋愽反陂池也下山東名為濼鄴東有鸕鷀濼是也幽州呼為淀音殿也。

　　第十卷

　　迦箄

　　方尒反此名藿香也藿音呼郭反。

　　雜寶藏經

　　第一卷

　　礭然

　　口角反周易夫𠃵礭然韓康伯曰礭堅㒵也。

　　黎元

　　力奚反黎眾也元善也古者謂民曰善言善人因善為元故曰黎元言元元者非一民也。

　　瞤動

　　古文旬同而輪反說文目搖動也。

　　惕惕

　　𠡠歷反詩云心焉惕惕傳曰惕惕猶忉忉也懼也。

　　第二卷

　　悼慨

　　徒到可戴反悼傷也哀憐也慨大息也。

　　鑰匙

　　今作𨷲同余酌反下方言作提又作鍉同是支反關鑰也經文作蘥非體也又作𨥌聲類字與鉹同音昌紙反[(天*天)/高]也又作柢並非也。

　　鞠躬

　　居六居雄反𣫍身也經文作穹窮非體也。

　　第三卷

　　𦘺丁

　　都亭反丁強也𥼶名云丁壯也經文作𦘭都定反非也。

　　單孑

　　居折反孑猶獨也字林无右臂曰孑是其義也。

　　讒搆

　　古𠋫反搆合也亂也經文作婚媾之媾非體也。

　　諂詭

　　居毀反不實也廣疋詭隨𢙣也亦欺也誑也。

　　第四卷

　　畐塞

　　普逼反方言畐滿也經文作逼誤也。

　　襤褸

　　古文懢又作繿同力甘反謂衣敗也凡人衣破醜弊皆謂之襤褸經文作藍縷非體也。

　　銅魁

　　苦迴反說文羹斗也經文作鍆欄二形並非也。

　　第五卷

　　金㼜

　　又作盎同於浪反尒疋盎謂之[午/土]郭𤩶曰即盆也。

　　躓䪺

　　古文䠟躓二形今作𤴝同陟利反謂挫辱之也廣疋躓蹋也。

　　侜張

　　陟㽞反下知良反尒疋侜張誑也亦欺誑人也經文作倀非也。

　　启門

　　孔尚以為古文啟字埤蒼作啟同苦礼反启開也。

　　第六卷

　　今享

　　籀文作亯同虛兩反享當也經文作音響之響非也。

　　儻能

　　𠡠朗反謂不定辝也經文作讜當朗反直言也讜非此義。

　　嚶鳴

　　烏耕反尒疋丁丁嚶嚶相切直也謂兩鳥鳴以喻朋友切磋相正也。

　　嗷嗷

　　五高反說文嗷嗷眾口愁也。

　　苛剋

　　賀多反說文尤劇也煩擾也剋急也。

　　至欵

　　或作欵同口緩反蒼頡篇欵誠重也又志純也欵愛也。

　　老瞎

　　又作[目*(曷-人+一)]同呼鎋反字書一目合也。

　　第七卷

　　綏化

　　斯佳反尒疋綏安也。

　　錏鍜

　　一加何加反說文錏鍜頸飾也。

　　坐頭

　　藏果反說文坐止也經文作𡲙於人反塞也𡲙非此義舊烏見反者非也。

　　禱賽

　　都誥反說文告事求請為禱下蘇再反謂酬報也。

　　哂哂

　　失忍反論語夫子哂之案哂小笑也經文作㖶舊烏雞呼鷄二反非也。

　　第八卷

　　諮詢

　　私遵反問也左傳訪問於善為諮諮親為詢諮問善道謂諮問親戚之義。

　　㤲腹

　　又作㥦同虛頰反說文丘涉反𢙢息也經文作攝非也。

　　甲冑

　　古文䩜同除救反廣雅兜鍪也亦言鞮鍪也。

　　㖑言

　　呼戒反㖑喝恚聲也經文作喈音皆非字義也。

　　覰其

　　又作狙同千絮反字林窺觀也亦覗也廣疋覰視也。

　　眼眠

　　又作瞑同莫田反說文瞑翕也尒疋翕合也。

　　咥師

　　徒結反人名也。

　　鄙𢌀

　　思裂反鄙陋也𢌀黷也亦私居非公會之服也。

　　狡猾

　　古飽反胡刮反𢙣黠也方言凡小兒多詐或謂之猾。

　　巢窠

　　又作萪薖二形同苦和反廣疋窠巢也。

　　𢪔言

　　都礼反拒也謂抵拒推也。

　　扳上

　　又作攀同普斑反廣疋扳援也上及之言也。

　　普曜經

　　第一卷

　　迄今

　　虛訖反尒疋迄至也。

　　四瀆

　　徒木反尒疋水注澮曰瀆說文溝也又邑中曰瀆也。

　　愚戅

　　都絳反說文愚癡也戅愚也。

　　盪滌

　　徒朗徒的反盪滌洒器物也說文滌洒也。

　　軒窓

　　許言反軒樓板也亦檻上板也障風日者也。

　　鏺樹

　　補沫反國名也依字兩刃有木柄可以刈草也。

　　帑藏

　　𠡠朗反周成難字音蕩說文帑金幣所藏府也。

　　櫳䟽

　　力公反蒼頡篇㰍䟽也說文房室曰䟽也䟽亦窓也。

　　第一卷

　　髀踵

　　蒲米反下古文踵今作歱同之重反說文足跟也廣疋踵迹也。

　　篋笥

　　𦙃吏反說文盛衣器也圓曰簞方曰笥也。

　　椸架

　　古文提椸二形今作箷同余支反禮記男女不同椸架鄭玄曰竿謂之椸可架衣也。

　　鶩鴈

　　音木尒疋舒鳬鶩野曰鳬家曰鶩鶩即鴨也。

　　芬葩

　　普花反說文芬芳也葩花也取其盛㒵也。

　　咳笑

　　古文孩同胡来反說文咳小兒笑也。

　　第四卷

　　委儋

　　丁甘反委積也儋何也謂委積相儋負也。

　　鵁鶄

　　音交精鳥名也群飛如雌鷄似鳬高足也。

　　齩骨

　　又作䶧同五狡反廣疋䶧齧也經文作嚛火屋反說文食辛也樂非字義也。

　　寮属

　　又作僚同力條反尒疋寀寮官也郭𤩶曰同官為寮亦僚友也。

　　喁喁

　　魚凶反說文眾口上見也淮南子云群生莫不喁喁然仰其德也。

　　第五卷

　　不啑

　　丁計反蒼頡篇云噴鼻也經文作𠲣非也。

　　寶垜

　　徒果反通俗文積土曰垜說文堂塾也。

　　緹[幔-又+力]

　　他礼反說文帛赤黃色也淺絳也一染謂之縓緹也縓音且絹反。

　　珠璣

　　居衣反說文珠之不圓者也或曰小珠也。

　　訛言

　　古文蒍譌吪三形同五戈反詩云民之訛言箋云訛偽也訛亦詭言也。

　　蒺䔧

　　自栗力尸反尒疋薋蒺䔧即布地𦽦生子有三角者也經文作𨪏錤未見所出錤音基鎡錤鋤也非今所用也。

　　第六卷

　　誾𨵩

　　古文𧥥同魚巾反說文誾誾和恱而爭也礼記誾誾和敬之㒵也經文作狺字與㹞同音牛佳牛巾二反犬聲也又作唁冝箭反並非此用。

　　嫈嫇

　　乙莖莫莖反字林心態也亦細視也經文作𥌽𥇋非體也。

　　䫌頭

　　普米反說文傾頭也蒼頡篇頭不正也。

　　從容

　　且容反謂詳審閑疋之㒵也廣疋從容舉動也。

　　恢廓

　　又作㷇同苦迴反字林恢大也廓空也。

　　拍臏

　　又作髕同扶忍反說文膝骨曰𩪯也。

　　𧆞兕

　　又作兕[凹/木]二形同音似又音徐姉反尒疋兕似牛郭𤩶曰一角青色重千斤也。

　　和埴

　　時力反黏土曰埴𥼶名埴膩也如脂之膩也。

　　裁櫱

　　古文𪲟不㩵三形同五割反尒疋櫱載也餘也謂木有殘餘載出名曰𪲟也。

　　第七卷

　　屯蹇

　　陟倫反說文屯難也蹇挂㝵也。

　　林邠

　　古文豳二形今作邠同府貧反樹名也。

　　礼貺

　　許誑反尒疋貺賜也郭𤩶曰謂賜與也。

　　修行道地經

　　第一卷

　　大較

　　古文攉同古學反粗略也廣雅較猶眀也。

　　拔栽

　　子来反栽植也今時名草木植曰栽。

　　扁鵲

　　蒲顯反古之良醫也姓鄭案漢書韋昭曰大山小盧人也名越人魏桓侯時醫也。

　　蒼頭

　　漢書蒼頭應劭曰秦稱民曰黔首黔黑也首頭也奴曰蒼頭非純黑以別於民也。

　　欝㒵

　　於勿反尒疋欝氣也亦哀思也下古文㒵貌二形今作貌同莫効反容㒵也亦見也又作[睅-干+日]謂眩[睅-干+日]也音莫報反經文作冐覆之昌假借也。

　　諸藏

　　才浪反積蓄也如庫藏也人有五藏謂肝肺脾心腎也經文作[咸/(囟-乂+ㄆ)]非體也。

　　譖人

　　側禁反廣雅譖毀也亦讒也一曰旁入曰譖也。

　　𧌲蛛

　　古文作鼅鼄二形同音知株謂有草𧌲蛛有土𧌲蛛也經文作𧑱非也。

　　嗽喉

　　所角反謂嗽吮也經文作𡂡或作[舌*數]非也。

　　湩現

　　竹用都洞二反通俗文乳汁曰湩今江南人亦呼乳為湩經文作𡣢奴罪反非也。

　　銀柴

　　經文從口作𡁬喍二形誤也。

　　第二卷

　　蟠結

　　薄寒反廣疋蟠曲也亦委也。

　　噤齘

　　渠錦反下胡戒反說文齘齒相切也方言齘怒也郭𤩶曰言噤齘也。

　　雚葦

　　胡官反細葦也葦秀然後為雚葦也。

　　飛鳥

　　甫韋反言鳥飛揚也經文從犬作犵誤也。

　　第三卷

　　黿鼉

　　魚袁反下徒何反經文作魭䰿二形非體也。

　　如麵

　　莫遍反言其碎未如麵也經文作蔑聲之誤也。

　　䥫鈼

　　渠王反通俗文繰車曰[車*狂]繰音桒勞反。

　　燔之

　　又作㸋同扶袁反加火曰燔燔亦燒也乾也。

　　䥫丳

　　字苑初眼反謂以籤貫肉炙之者也籤音且廉反。

　　第四卷

　　不訾

　　又作𢋀同紫斯反訾量也經文作貲非也。

　　九韶

　　古文𪔓同視招反舜樂名也韶紹也言舜能紹継堯之德也尚書簫韶九成是也。

　　第五卷

　　擭草

　　於[乎*(虎-儿+巾)]反廣疋持也謂握取之也。

　　稱錘

　　直危反廣疋錘謂之權即稱錘也。

　　䲭猪

　　尺[日*(〦/日)]反下陟於反䲭張大也言此人𩿍張大如猪也。

　　摶掩

　　纂文云愽六愽用六箸六棊謂之六愽掩擈掩跳錢戲也俗謂之射數或云射意也。

　　櫪㯕

　　力的反下乘奚反通俗文𦒱囚具謂之櫪㯕字林押其指也。

　　臠臠

　　力轉反肉臠也經文作𦟪𦟪非也。

　　步搖

　　𥼶名云上有垂珠步則搖動者也經文作瑤非也。

　　秸草

　　古八反秸槀也。

　　餬口

　　又作𩚩同戶姑反方言寄食也江淮之閒謂寓食為餬尒疋餬饘也郭𤩶曰即糜也饘音之然反。

　　生經

　　第一卷

　　鋃鐺

　　力當都唐反說文[飢-几+良]鐺鎻也經文作狼當非體也。

　　淑女

　　時六反詩云窈窕淑女傳曰淑美也淑善也。

　　震越

　　梵言也此譯云衣服也。

　　訶譴

　　去戰反廣疋譴責也怒也說文訶大言而怒也。

　　睢𠮧

　　許隹反聲類睢䂄大視也謂張目𠮧呼也䂄音况縛反。

　　捼彼

　　奴和奴回二反說文捼摧也又亦兩手相切也。

　　調譺

　　魚戒反廣疋譺調也謂相啁也蒼頡篇譺欺也通俗文大調曰譺是也。

　　誘訹

　　餘首反誘教引也相勸也下私律反說文訹誘也廣疋訹謏也經文作恤憂也恤非此義謏音私酉反。

　　習𢗗

　　又作[怡-台+(奄-大)]翼世反字林[怡-台+(奄-大)]習也蒼頡篇[怡-台+(奄-大)]眀也郭𤩶曰狃𢗗復為也。

　　俘囚

　　妨愚反尚書俘厥寶玉孔安國曰俘取也。

　　嗚噈

　　古文作[叔/黽]同子六子合二反聲類噈亦嗚也。

　　第二卷

　　諄那

　　古文訰同之閏反此譯云碎末謂人名也。

　　鞕[革*亢]

　　五更反下胡浪反風名也[革*亢]字未詳所出也。

　　殟殙

　　於沒反下莫昆反聲類欲死也說文暴無知也。

　　蕱偈

　　所交反。

　　昧𭙴

　　丁賀反。

　　鞬陁

　　紀言反。

　　褅弥

　　徒計反。

　　鎧翰

　　口賚反說文鎧甲也下胡旦反周易白馬翰如王弼曰鮮潔其馬翰如也。

　　第三卷

　　讙呼

　　古文作吅又作諠同虛袁反廣疋諠鳴也聲類諠譁也諠聲驚呼也。

　　翕眼

　　呼及反猶眨眼也翕合也亦𣫍也經文從目作䁯書无此字眨音㽵狹反。

　　樗樹

　　𠡠於反摴𢙣木也大不中繩墨小不中䂓矩也。

　　蠱狐

　　餘者反說文狐妖獸鬼所乘有三德其色中和小前大後死必首丘也。

　　拘翼

　　梵言憍尸迦是也此本應作翅後誤作翼失其義也。

　　㩲[怳-儿+(└/月)]

　　古文[言*(口/└/月)]同息與反通俗文多意謂之㤖[怳-儿+(└/月)]字林㤖[怳-儿+(└/月)]知也㤖音張呂反。

　　廩賈

　　又作㐭同力甚反三蒼藏米曰廩也。

　　憫泣

　　眉隕反憂㒵也憫憫然也。

　　第四卷

　　踧踖

　　子六反下子亦反字林踧踖不進也一曰畏敬也謂恭敬之㒵也。

　　第五卷

　　[肆-聿+((彰-章)/几)]鉗

　　口昆反下巨炎反說文髡剃也鉗束䥫在頸者也經文作𩬚非也。

　　觸嬲

　　奴晈反謂𤲶亂也案𤲶猶料也亦弄也。

　　讒哳

　　側鎋中鎋二反啁哳鳥悲也。

　　搏踏

　　補莫反下又作蹋同徒盍反搏手搏也蹋足踐也。

　　唉痾

　　於来反說文譍聲也蒼頡篇唉𠯋也字書𢢔譍也下又作痾同於何反𠯋音於礼反。

　　陰持入經

　　上卷

　　𢙉懣

　　古文作[惹-右+兩]同莫本反字林懣煩也蒼頡篇懣悶也亦憤也方言眩懣也朝鮮洌水之閒煩懣謂之謨澷。

　　下卷

　　已分

　　甫墳反分隔也經文作份彼陳反說文份份質備也字與斌彬同。

　　溝港

　　古侯反下古項反謂湏陁洹也此言入流亦名至流亦名預流言溝港者取其流𠁅也。

　　睡瞑

　　又作眠同亡田反說文瞑目翕也眠寐也臥也。

　　中本起經

　　上卷

　　拘隣

　　此譯云阿若名已知拘隣者姓也初度五人名也一名拘隣二名頗陛三名跋提四名十力迦葉五名摩男拘利。

　　屏營

　　卑營反謂惶遽也廣疋屏營佂伀也經文作併甫政反說文併㝡也併非此義㝡音才句反。

　　下卷

　　妖冶

　　余者反謂傲雅自得㽵飾鮮眀之㒵也。

　　狂憨

　　呼濫反字書憨愚也郭𤩶曰鵽鳥憨急謂虛勇也。

　　靈柩

　　渠救反小尒疋有屍謂之柩空棺謂之𭣋礼記在棺曰柩鄭玄柩之言究也白𧆞通曰柩之言久也久不復變也。

　　焜煌

　　胡本反下胡光反方言焜盛也郭𤩶曰焜煌盛㒵也煌眀也蒼頡篇煌光也經文作煇字與暉同虛歸反煇光也煇非此用。

　　恂恂

　　私巡反論語恂恂如也王肅曰溫恭㒵也廣雅恂恂敬也尒疋恂恂戰慄也。

　　斑駮

　　又作辬同補顏反說文辬駮也蒼頡篇辬文㒵也雜色為斑經文作斒方閒反斒斕也斕音力閒反。

　　興起行經

　　上卷

　　曰䴸

　　正體作麩古文作麱同妨虞反。

　　杖敲

　　蒼頡訓詁作𢿲同苦交反下擊也經文作撓非也。

　　達磨多羅禪經

　　上卷

　　發[車*(乞-乙+小)]

　　之忍反[車*(乞-乙+小)]跡也轉也輿後撗木也今謂發車跡轉也。

　　分逵

　　又作馗同奇龜反尒疋九達謂之逵郭𤩶曰四道交出復有旁通者也。

　　孱焉

　　仕簡反謂仁謹之㒵也亦𢡼弱為孱廣疋孱𢙣也。

　　將暨

　　聲類古文泉同其器反左傳猶懼不暨注曰暨至也尒疋暨不及也暨與也。

　　一匱

　　渠愧反匱土籠也匱亦匣也。

　　𨶩眾

　　胡臘反說文𨶩閇也。

　　閃鑠

　　式染反下舒酌反閃鑠蹔見也經文作[泳-永+蘥]非也。

　　尒炎

　　梵言尒炎此譯云所知亦云應知也。

　　梯楴

　　他弟反下𠡠細反經云心之住𠁅也。

　　瀸壞

　　子塩反通俗文淹漬謂之瀸洳字林瀸漬也。

　　貧窶

　　瞿𢈔反尒雅窶貧也字書空也窶者无礼也。

　　下卷

　　塵塺

　　武該武賀二反通俗文熟土曰塺塺亦塵也敗壞也。

　　伏鷄

　　又作匐同扶畜反謂鷄傴伏其𡖉也方言鷄伏𡖉而未孚皆是也。

　　䠋骨

　　今作髀同蒲米反說文股外曰髀也江南音必尒反。

　　義足經

　　上卷

　　草葌

　　又作菅䔵二形同古顏反聲類葌蘭也說文香草也。

　　欲𧥮

　　又作𠯞同都礼反說文𠯞呵也蒼頡篇𠯞欺也。

　　遍徇

　　又作𢓈同辝遵反𢓈循也亦巡行也行走宣令曰徇說文行示曰徇字從彳也。

　　厄至

　　猗革反蒼頡篇厄困也說文厄隘也凡遇灾難遭苦毒皆曰厄。

　　鱻眀

　　又作鮮同思錢反廣疋鮮好也鮮亦善也。

　　不撟

　　几小反說文撟擅也假詐也國語其形撟誣賈逵曰非先王之法曰撟加誅無罪曰誣字從手今皆作矯。

　　著洿

　　一孤反字林濁水不流曰洿謂行潦之水也大曰潢小曰洿。

　　勞来

　　說文作𠡠同力代反尒疋来勞也郭𤩶曰相約𠡠亦為勞也揵為舍人曰勞力極也来強事也廣疋𠡠謹也勤也詩云神所勞矣箋云勞来猶佐助也漢書勞来不怠也經文作俫非也。

　　名勇

　　古文恿勇二形今作勇同踰腫反勇謂果决也知死不避曰勇也。

　　𢙢懾

　　聲類作㒤同止葉反廣疋懾懼也字書失常也說文心𦚣也。

　　喑唶

　　於禁反下子夜反喑喈猶嘆聲也經文作咋壯白士白二反咋咋然聲也亦咋齧也。

　　[僉*支]指

　　力舟反說文𣫍收也尒疋𣫍聚也經文作劒誤也。

　　蹶地

　　居月居衛二反說文蹶僵也廣疋僵臥也經文作蹴千六反說文蹴蹋也。

　　偉風

　　于匪反說文偉奇也經文作[偉*凡]胡憒反非體也。

　　洞然

　　古文衕迵二形同徒凍反謂洞徹也經文作烔徒東反烔熱也烔非此義也。

　　下卷

　　不据

　　據於反廣疋据断也說文口手共有所作曰拮椐。

　　鵙摩

　　公覓反人名也依字鵙伯勞也。

　　俞曰

　　翼珠反尚書帝曰俞徃哉俞然也相然譍也。

　　䁆忽

　　古文晻隌二形今作暗同於感反說文晻不眀也廣疋晻晻暗也晻冥也。

　　彼暹

　　私簾反暹謂進取也。

　　苦槖

　　古文𡇈同撻各反蒼頡篇云囊之無底者也說文槖囊也亦衣也脊犎如槖因以名焉。

　　鼓𪖞

　　字冝作㰆蒲戒反謂㰆囊也鍛家用吹火令熾者也經文作𪖞未詳字所出。

　　蚱蜢

　　側挌反下莫綆反蚱蜢字書云淮南名去父也即蟾蠩也郭𤩶曰蝦蟇類居陸地者也。

　　蛻虫

　　湯會始𨦣二反說文蟬虵所解皮也廣疋復育蛻也字林蟬皮也。

　　不嫫

　　莫奴反說文醜者也楚辝𡠜母姣而自好也姣音古夘反。

　　稱冤

　　古文作冤怨惌三形今作宛同於元反說文冤屈也廣雅冤枉也冤曲也亦思念煩冤也。

　　毗耶娑問經

　　卷上

　　訓狐

　　関西呼為訓侯山東謂之訓狐經文作熏胡非體也。

　　皯䵴

　　古旱反下與證反通俗文面梨黑曰皯䵴面點黑也經文作𩈅𪓱非也。

　　下卷

　　匈膺

　　又作𩪠同於凝反說文膺匈也謂乳上骨也。

　　萎蔫

　　於危反下於言反萎槀也說文蔫菸也。

　　纖長

　　思廉反言纖小也細也經文作櫼所咸反說文好手㒵也。

　　𨚗先比丘經

　　上卷

　　撓撈

　　呼高反下路高反聲類撓攪也方言撈取也。

　　和鄲

　　都蘭反寺名也。

　　浙米

　　思歷反江南言浙中國言洮經文作錫非體也。

　　兩埻

　　之尹反說文射臬也廣疋埻的射的也射侯者也以熊𧆞之皮飾其側方制之以為埻經文作準同之尹反說文準平也准非字體。

　　吹笳

　　或作葭同古遐反今卷笳葉吹之因以名也。

　　穫麦

　　胡郭反說文刈禾也經文作獲誤也。

　　欲躃脾

　　赤反謂躃倒也。

　　連𢴲

　　呼結反廣疋𢴲束也埤蒼圍係也言急束也說文作䩤誥經文作[革*乞]皆一也。

　　下卷

　　儲偫

　　直於反下古文作庤[貝*寺]𤲵三形同除里反說文偫待也儲偫具也。

　　博叉

　　正言縛茤河第四河也經文作博叉噱叉皆訛也噱渠略反經文從言作𧬷誤也。

　　屈无

　　衢物反說文屈无尾也屈短也。

　　評之

　　皮柄反字書評訂也評平議也訂音唐頂反。

　　刎口

　　古文伆同亡粉反刎割也經文從口作吻非體也。

一切經音義卷第十二

　　丙午歲高麗國大藏都監奉
　　　　𠡠雕造


中華大藏經（中華書局版）第 56 冊 No. 1163 一切經音義


一切經音義卷第十三　　　　陛

　　沙門玄應撰般泥洹經罪業報應教化地獄經五百弟子自說本起經迦旃延說法沒盡偈經僧護因緣經過去現在因果經柰女祇域經太子本起瑞應經𠁅𠁅經修行本起經胞胎經阿蘭若習禪法經過去佛分衛經摩登伽經舍頭諫經大迦葉本經樓炭經婦人遇𦍬經大般涅[臊-品+巳]經辯意長者子所問經佛般泥洹經四自侵經普法義經七女經所欲致患經梵網六十二見經遺教經寂志果經𢢣怠耕者經梵志阿跋經優填王經七佛父母姓字經佛入涅[臊-品+巳]金剛力士哀戀經梵志頗羅延問種尊經佛滅度後金棺塟送經阿難問佛事吉凶經阿難分別經罪福報應經見正經業報差別經摩訶迦葉度貧女經五母子經中心經阿遬達經龍王兄弟經玉耶經沙曷比丘功德經𥁄蘭盆經樹提伽經雜藏經盧至長者經瑠璃王經燈指因緣經力士移山經諫王經大愛道般泥洹經五王經波斯匿王太后崩塵土坌身經未羅王經四諦經佛大僧大經閻羅王五天使者經耶經長壽王經時非時經阿那律八念經栴檀樹經魔嬈亂經新嵗經[(〦/米)*頁]吒和羅經梵摩喻經鸚鵡經輪轉五道罪福報應經雜阿含經未生怨經七𠁅三觀經十八泥犁經比丘聽施經泥犁經馬有八態經

　　般泥洹經

　　沷野

　　於梏反字林云溉灌名沃沃澆也濕也亦羙也。

　　有憾

　　胡紺反廣雅憾怨恨也字林憾不安也。

　　禮賂

　　力故反賂遺也謂以物相請謁也。

　　腆美

　　古文作䐌同他典反方言腆重也東齊之閒謂之腆廣雅腆至也腆厚也善也。

　　玄黮

　　𠡠感反玄赤黑色也黮黤黮不眀淨也。

　　并既

　　食布攬反人名書無此字應誤作也疑猒食字耳。

　　勗勉

　　許玉靡辯反方言齊魯謂勉日勗勵也勉勸強也。

　　補繕

　　是戰反廣雅修截繕治也說文繕補也。

　　不啻

　　施豉反更多也經文作翅羽之翅非也。

　　五百弟子自說本起經

　　僥值

　　古堯反漢書晉灼音義曰儌遇也謂願求親遇也。

　　鷰麦

　　又作燕同一見反尒疋蘥雀麦注云即鷰麦也經文作鷖伊奚反鷖氶鳥非此用也。

　　傅飾

　　方務反傅猶塗附也傅藥傅粉皆是也。

　　餼施

　　古文槩同虛氣反以牲日餼餼猶稟給也埤蒼餼饋也字書餼餉也。

　　俱譚

　　徒含反或作具譚經中多云瞿曇皆是梵言輕重也。

　　賣姓

　　謨稗反梵言薩俱盧也一本作薄經文作敻誤也。

　　訶䣯

　　側於反梵言摩訶䣯此譯云大長也。

　　殷皮

　　於斤反詩云殷其盈矣傳曰殷眾也殷大也又於艱反赤黑色為殷此借音耳。

　　敷愉

　　翼珠反繤文作孚瑜言美色也方言怤愉恱也。

　　繫𢴲

　　呼結反埤蒼圍係也通俗文束縛謂之𢴲。

　　莅吒

　　古文作䇐同音力四力季二反。

　　孚譴

　　字體作䞯同芳務反礼記無䞯往鄭玄曰䞯疾也廣雅䞯行也下去戰反譴責也。

　　輕𨗿

　　亡角反𨗿遠也方言𨗿離也漸也廣也亦盛也。

　　僧護因緣經

　　僶俛

　　又作黽同亡忍反下無辯反謂自強為之也。

　　𭴥疼

　　又作㷅炒[烈-列+(句-口+出)]三形同初狡反方言㷅火乾也秦晉之間或謂之㷅經文作𪌌非也。

　　柰女祇域經

　　一栽

　　子来反謂草木植曰栽此謂木[楏-圭+干]可栽種者也。

　　瘤節

　　力周反說文瘤腫也聲類瘤瘜肉也今取其義。

　　其杪

　　弥繞反通俗文樹𨦟曰杪杪亦微小也。

　　除摒

　　卑政反廣雅摒猶除也言摒譡除治也經文作屏非體也譡音丁浪反。

　　應襲

　　古文作㦻同辝立反襲受也又合也仍也廣雅襲及也。

　　騗上

　　疋扇反纂文云謂躍上馬也。

　　睚眦

　　吾懈魚計二反廣雅睚裂也下靜計反說文目崖也謂裂眥瞋目之㒵也經文作睨五悌反邪視也睨非此義。

　　虵蠆

　　丑芥反螫䖝也或名𧓵蝲或名蠍也𧓵音他達反蝲音力割反。

　　雇錢

　　書皆作顧同公護反案雇猶顧䀎荅報之也。

　　𠁅𠁅經

　　虞受

　　今作娛同牛俱反白𧆞通曰虞樂也言天下之民皆有樂也廣雅虞安也有也修行本經。

　　焰[熛-示+木]

　　古文作灬同俾堯反說文火飛也。

　　胞胎經

　　胚胎

　　普才反說文婦孕一月為胚二月為胎尒疋胎始也方言胎養也。

　　樹荄

　　古来反說文草根也方言東齊謂薤根為荄。

　　䩕[革*亢]

　　五更反下胡浪反成壞身中風名也。

　　過去佛分衛經

　　至奏

　　梵言三拔致此云發趣今言至奏皆一義也。

　　戀嫪

　　力到反說文嫪婟也聲類嫪惜也謂戀不能去也婟音胡故反。

　　潺湲

　　士訕士捲二反潺湲字林流㒵也湲音于㩲反。

　　大迦葉本經

　　開披

　　正字作㱟同普彼反繤文云㱟折也披猶分也經文作擺補買反手擊也[狂-王+罷]非此義。

　　婦人遇𦍬經

　　佂伀

　　惶遽也江湖之閒凡窘卒怖遽皆謂之佂伀。

　　七女經

　　羅轒

　　扶分反字比丘羅轒經文從貴作[車*貴]非也。

　　梓棺

　　又作榟同即理反古者殷人上梓字林梓揪也古史云𦒱陽作木棺有虞氏用瓦棺捾完也關也。

　　所欲致患經

　　怫欝

　　父勿反字林怫欝心不安也。

　　戰𩑌

　　字體作顫又作𢥇同之見反下又作𤴨同有富反說文顫𩑌謂。

　　𩚅此

　　囚恣反說文𩚅糧也廣雅餧𩚅也謂以食供設人曰𩚅經文作飴借音耳。

　　車轢

　　力各力的二反蒼頡篇轢輾也說文車所踐也。

　　拜謁

　　於歇反尒疋告謁請也謁白也。

　　四自侵經

　　不肖

　　先妙反禮記其子不肖鄭玄曰不似也言不似其先故曰不肖謂儜𢙣之類也。

　　佂伀

　　之盈反古文伀同之容反方言。

　　離桊

　　居院反說文謂牛鼻環也字書桊牛拘也。

　　姑妐

　　字體仙伀同之容反𥼶名俗謂舅章為伀。

　　辯意長者子所問經

　　鼎沸

　　都挻反左傳曰昔夏之方有德也貢金九牧鑄鼎四方亂離加鎗鼎之沸也。

　　擗口

　　補格反廣雅擗分也謂手擗開也經文作栢非也。

　　恭恪

　　古文愙同苦各反恪敬也字林恪恭也掉動不定也。

　　遺教經

　　媟𢢔

　　相列反方言媟狎也郭璞曰相親狎也媟亦𢢔也嬻也嬻㑥也。

　　踔擲

　　今冝借音他吊反字體作趒趒擲也韻集趒越也。

　　暫替

　　古文蹔不久也下他計反尒疋替廢也止也郭璞曰替廢亦止住也。

　　隄䧜

　　古文作䧑同都奚徒奚二反隄限也積土為封限也埤蒼長沙謂隄為䧜。

　　𢢣怠耕者經

　　選耎

　　柔選耎猶湏臾也呂氏云少選俗謂之選耎言推託不肯為也。

　　優填王經

　　皮韜

　　吐勞反韜藏也說文劒衣也。

　　辟從

　　脾尺反韓詩或辟四方辟除也謂從者也。

　　不計

　　居詣反謂計筭也計謀也經文作係非體也。

　　倱伅

　　又作混沌二形同胡本徒損反謂不通類也通俗文大而無形曰倱伅。

　　遅其

　　除致反案遅欲其疾也遅猶望也經文作幼稚之稚非也。

　　鴧毒

　　除禁反山海經女凡之山多䲳郭璞曰大如雕紫綠色長頸赤喙食虵也以羽畫酒即煞人也。

　　仆僵

　　蒲勒反下居良反說文仆䪺也謂前覆也僵偃也謂却偃也。

　　身昌

　　亡報反昌蒙也案蒙猶荷也被也。

　　佛入涅[臊-品+巳]金剛力士哀戀經

　　蛆螫

　　知列反字書蛆螫也廣雅蛆痛也下音呼各反。

　　瞑眩

　　又作眠同亡田莫見二反下古文作迿眴二形同胡蠲胡麵二反方言凡飲藥而毒懣東齊謂之[眝-丁+具]眩。

　　嘶碎

　　又作𧬊𤺊二形同先奚反埤蒼聲散也亦悲聲也。

　　佛滅度後金棺塟送經

　　藉身

　　茨液反案藉猶廌藉也周易藉用白茅是也。

　　[僉*支]骨

　　力舟反說文[僉*支]收也亦藏也尒疋[僉*支]聚也廣雅[僉*支]取也經文作撿非體也。

　　㽃瓳

　　普安侯徒二反廣雅㽃瓳㼾甎也埤蒼大甎也。

　　[施-也+圭]表

　　子盈反尒疋注旄首曰[施-也+圭]郭璞曰載旄於竿頭也國語為車服旗章以[施-也+圭]之賈逵曰[施-也+圭]表也取其摽識也。

　　欣懌

　　以炙反尒疋怡懌樂也郭𤩶曰怡心之樂也懌意解之樂也字林懌怡也。

　　購鉢

　　古𠋫反說文以財有所求也廣雅購償也。

　　燔身

　　扶袁反說之燔燒也加火曰燔廣雅燔乾也。

　　眀踰

　　𢈔俱反廣雅踰度也亦越也勝也經文作跨非也。

　　陵遅

　　古文作𪋾本作麦同力䒱反淮南子云山以陵遅故能高案陵遅猶靡迤陂陀也平易不陗峻者也。

　　見正經

　　包毓

　　說文亦作育字同餘祝反說文養子使從善也育亦長也覆育也生也。

　　挻土

　　舒延反淮南云陶人之剋挻埴許叔重曰挻揉也埴土也挻擊也亦和也。

　　鄧㧊

　　敷廢反說文削朴也蒼頡篇㧊札也謂削木㧊也。

　　蝮蜟

　　扶福反下夷六反字林蝮蜟蟬皮也猶蛣𧏞變為蟬也廣雅蝮蜟蛻也蛻音他外始𨦣二反謂虵蛻皮也經文作輹育非體也。

　　臭茹

　　如庶反案茹亦臭也今謂腇敗為茹也腇音乃罪反。

　　羸𦡱

　　又作臞同渠駒反尒疋臞瘠也說文少肉也。

　　摩訶迦葉度貧女經

　　米潘

　　敷袁反蒼頡篇甘汁也說文潘浙米汁也江北名泔江南名潘經文作䊩非也。

　　中心經

　　脆不

　　清嵗反說文脆少血易断也廣雅脆弱也脆猶腝也經文作毳非也[月*(而/火)]音乃困反。

　　翾飛

　　今作蠉同呼全反說文小飛也周書翾飛蠕動是也。

　　龍王兄弟經

　　耳際

　　子例反廣雅際方也尒疋際捷也謂相接續也。

　　迺臣

　　奴改反尒疋迺乃也郭𤩶曰迺即乃字也說文迺徃也聲類迺至也。

　　沙曷比丘功德經

　　陷此

　　古文錎同陷猶墜入也亦沒也說文陷高下也。

　　笥中

　　𦙃吏反說文盛衣器曰笥也圓曰簞方曰笥也。

　　闓化

　　口哀反說文闓開也廣雅闓化也聲類此亦開字。

　　樹提伽經

　　不㤿

　　又作[怡-台+弇]同於驗反意滿也纂文云意足曰[怡-台+弇]是也。

　　黤黤

　　烏感反說文黤青黑也黤黤不眀也黤忽也。

　　娿婆

　　烏我蒱我反謂僂𦝫背而行也經文作玀[狂-王+伏]非也。

　　庵屋

　　於含反謂庵廬也廣雅庵舍也。

　　鎢錥

　　於胡餘六反廣雅鎢錥謂之銼[金*(羸-口+(罩-卓))]亦云鈳䥈也經文作[金*(爵-(采-木)+(樊-大))]非也銼音才木反[金*(羸-口+(罩-卓))]力和反鈳古我反䥈莫朗反或作鎢䥈或作鎑䥈或作鈷䥈蜀人言𡌚皆一也字林小釜也鎑音古盍反鈷音古𡌚七臥反。

　　盧至長者經

　　密弆

　　羗女丘呂二反弆藏也通俗文密藏曰弆。

　　物儩

　　又作澌同悉漬反方言鋋賜盡也物空盡曰瀃。

　　燈指因緣經

　　蕭森

　　今作摻同所金反說文多木長㒵也。

　　子胤

　　与振反尒疋胤継也亦嗣也說文子孫相承續曰胤言番育之謂也。

　　喟然

　　又作嘖同口愧反說文大息也歎聲也。

　　罄竭

　　古文𥥻同可定反說文器中空也尒疋罄盡也經文作磬樂器名也。

　　飲酣

　　古文作佄同胡甘反樂酒曰酣漢書應劭曰不醉不醒曰酣。

　　孑然

　　居折反案孑猶孤獨也說文无右臂曰孑國語胡有孑然是也。

　　䁍陷

　　苦洽反說文目陷也廣雅䁍陷也經文作抓掐之掐非體也抓側交反。

　　捃拾

　　又作攗同居運反方言捃取也。

　　猜疑

　　古文[目*(栽-木+万)]猜二形今作㥒同麁来反案猜亦疑也廣雅猜懼也方言猜恨也。

　　端礭

　　又作碻埤蒼作塙同苦學反周易夫𠃵礭然韓康伯曰礭堅㒵也經文作[聲-耳+用]胡族反觳盡也非此義也。

　　譸張

　　又作詶嚋侜三形同竹尤反譸張誑也相欺惑也。

　　上翳

　　又作瞖同一計反說文注云目病生翳也。

　　喁喁

　　古文顒同牛匈反說文眾口上見也謂羣生仰其德也詩云顒顒昂昂傳曰顒顒溫㒵也。

　　諫王經

　　黼黻

　　弗禹反下甫物反𦒱工記畫繪之事白与黑謂之黼黑與青謂之黻尒疋黼章也斧謂之黼郭𤩶曰黼文畫為斧形也字從薾音知稚反經文從首作𩠤非也。

　　恇孃

　　丘方反下而羊反說文煩擾也謂煩𢙢惶遽也楚辝遭此世之恇孃是也。

　　葆羽

　　又作䎂同補道反漢書羽葆謂合聚五色羽名為葆也。

　　闐闐

　　又作嗔同徒堅反詩云振[打-丁+((施-方)-也+衣)]闐闐言盛㒵也亦羣行聲也。

　　五王經

　　了𠄏

　　又作𢆴同丁晈反言𠄏懸也趙魏之間曰𠄏郭璞曰了𠄏懸㒵也。

　　陜山

　　胡夾反案陜迫隘不廣大也說文陜隘也。

　　茫茫

　　莫荒反茫茫遠㒵也茫然謂曰不了也經文作𥆨呼光反不眀也兩通。

　　侹直

　　古文作頲同他頂反平直曰侹經文作[身*延]非也。

　　檻車

　　下斬反𥼶名云檻車施蘭檻以格猛獸之車也經文作轞車聲轞[車*((匚@(舉-與))/皿)]也。

　　𣚊箭

　　而注反謂張弓糯箭也經文作澍非體也。

　　末羅王經

　　震悚

　　又作𠋫同思勇反字林悚惶遽經文作聳非也。

　　佛大僧大經

　　不滋

　　聲類作孖同子思反說文滋益也滋蕃長也經文作孳說文孳孳汲汲也。

　　妖𧒣

　　冝列反說文衣服歌謠之恠謂之妖禽獸虫蝗之恠謂之𧒣𧒣灾也。

　　諡比

　　神至反說文行之迹也從言益聲白𧆞通曰諡之言列也𥼶名云諡申也物在後為申言名之於人也。

　　鷹鸇

　　之然反尒疋[(昃-人+?)*頁]風鸇郭𤩶曰鷂属也又征鳥也齊人呼擊征也小鷂也。

　　齮䶩

　　丘奇丘倚二反蒼頡篇齊人謂齧咋為齮齮齧也許慎云側齧也下竹皆反齧挽曰䶩。

　　齩齧

　　又作䶧同五狡反廣雅䶧齧也說文齧[口*莁]也。

　　儲偫

　　直於反下除理反說文儲偫具也亦待也。

　　惕惕

　　𠡠歷反詩傳曰惕惕猶切切也亦懼也愁也。

　　噫乎

　　又作譩同於凞反謂歎傷之聲也。

　　菚其

　　則賢反字林表識書也一曰表軄書曰箋。

　　俘取

　　妨虞反國語而安俘女賣逵曰伐國取人曰俘。

　　耶祇經

　　恢𪫑

　　又作㷇同苦迴反字林恢大也。

　　瞁咤

　　况伇反通俗文驚視曰瞁經文作狊呼赤反說文大視也。

　　掔我

　　三蒼亦牽字苦田反引前也廣雅牽挽也連也。

　　時非時經

　　釪𤫖

　　案字義冝作于窴二形窴音徒見反國名也。

　　栴檀樹經

　　躊躇

　　又作踟躕同膓留膓知二反下膓於膓誅二反廣雅躊躇猶豫也又亦住足也亦躑躅也。

　　跢地

　　丁賀反江南俗音帶謂倒地也。

　　拍煞

　　普挌反廣雅拍擊也𥼶名拍摶也以手摶其上也今謂拍其上而死也經文作操摽非也。

　　憮然

　　莫禹反恠愕之意也論語夫子撫然何晏曰為其不達己意而非之也。

　　新歲經

　　如鶡

　　何葛反似雉而大青色有毛角相闘而死。

　　噲樂

　　苦壞反蒼頡篇此亦[怡-台+史]字也字林快善也。

　　自愛經

　　攘衣

　　而羊反謂攘除衣袂出臂也袂音弥世反。

　　揮涕

　　許歸反說文揮奮也揮灑也尒疋揮竭也注云揮振去水為竭也經文作指麾非軆也。

　　輪轉五道罪福報應經

　　麋麂

　　莫悲反下又作[鹿/日]同羇雉反說文麋鹿属也麂似麞而大㺜毛狗足也㺜音乃交反。

　　聸耳

　　丁藍反說文垂耳也經文作耽丁含反說文耳大也亦躭樂也經文作儋負之儋非體也。

　　白𪁪

　　亡項反埤蒼𪁪殦也恠鳥也。

　　鉤鵅

　　古侯反下加頟反尒疋恠𩿍南陽名鉤鵅晝伏夜行鳴為恠也。

　　婬豫

　　翼庶反蒼頡篇豫佚也國語豫樂也。

　　未生怨經

　　涕泗

　　息利反詩云涕泗滂沲傳曰自鼻出曰泗也自目曰涕。

　　瘦眚

　　字苑作㾪同所景反𥼶名眚痟也如病痟瘦也眚者猶人眚瘦也。

　　桀逆

　　奇列反案諡法曰賊人多累曰桀劉凞曰多以𢙣逆累賢人也。

　　十八泥犁經

　　倅略

　　倉對反依字倅副也廣雅倅盈也又作体蒲本反。

　　焯熱

　　之藥反廣雅焯熱也經文作晫都角反晫明也。

　　𨻼牢

　　方奚反說文𨻼牢也獄也所以拘非者也牢從非陛省聲經文作捭非體也。

　　泥犁經

　　竹錍

　　字冝作篦補奚反以竹為篦打捶者也。

　　鞭挕

　　丁頰反俗語也謂打挕也經文作䩞他頰反鞍飾也䩞非此義。

　　鈇櫍

　　方于反說文莝斫也公羊傳曰不忍加之鈇質何休曰斬腰之罪也蒼頡篇鈇椹也亦撗斧也下之逸反埤蒼櫍椹也經文作鑕非也。

　　虫豸

　　直尒反尒足有足謂之虫無足謂之豸。

　　罪業報應教化地獄經

　　莝碓

　　且臥反詩云莝之株之傳曰莝茤也謂斬茤所以養馬者也經文作剉說文折傷也。

　　頑痺

　　今作痺同婢利反說文足氣不至也經文作痺俾利反痿痺不能行也。

　　煻煨

　　徒郎反下烏迴反通俗文熱灰謂之煻煨。

　　尉窠

　　又作薖同口和反謂窠窟也取其義矣。

　　嚻外

　　許朝反嚻猶虛也嚻亦諠譁也。

　　循大

　　似均反說文循行也尒疋循自也郭𤩶曰自猶從也案此亦与巡字略同。

　　鞠頰

　　渠六反案鞠謂聚[僉*支]也字冝作趜通俗文體不申謂之趜。

　　迦旃延說法沒盡偈經

　　彶彶

　　居及反說文彶彶急行也廣雅伋伋遽也。

　　券別

　　區万反說文券契也券別之書以刀[利-禾+(光-兀+天)]其旁故曰契也𥼶名云大書中破別之也。

　　過去現在因果經(小乘重譯)

　　第一卷

　　斾兜

　　蒲帶反國名也正言迦毗羅跋兜譯云迦毗羅者蒼色也跋兜者住𠁅也。

　　苗裔

　　古文作[衣/內]同餘制反說文裔衣裾也以子孫為苗裔者取下垂義也裔亦遠也字從衣從冏音女滑反。

　　自禁

　　記林居䲴二反禁猶制也止也言制不禁也。

　　鳳翳

　　於麗反山海經云北海有虵山山有鳥五彩飛至蔽日名曰翳鳥廣雅鳳属也。

　　怵惕

　　恥律反尚書怵惕唯厲孔安國曰怵惕懷懼也。

　　倉頭

　　漢書蒼頭應劭曰𥘿稱民曰黔首黔黑也首頭也[奴/日]蒼頭者非純黑以別於人也。

　　第二卷

　　旅力

　　力舉反方言宋魯謂力曰旅旅田力也郭璞曰謂耕墾也詩云旅力方剛是也。

　　昕赫

　　虛斤反說文昕旦明也曰將出也赫盛也。

　　揵陟

　　巨焉反馬名也應云建他歌譯云納也。

　　噴鳴

　　古文作歕同普寸反說文皷鼻也蒼頡篇噴吒也俯而噴𠈟而鳴也。

　　[坫-口+乙]然

　　今作[佔-口+乙]同魚訖反說文高大皃也經作屹未見所出。

　　第三卷

　　老姥

　　又作媽同亡古反字書媽母也今以女老者為姥也。

　　魯瀾

　　洛安反尒疋大波為瀾小波為淪言渙瀾也。

　　太子本起瑞應經

　　上卷

　　錢雇

　　書皆作顧同光護反雇猶荅蹇償報之言也謂与錢得者也漢書數招顧攉金錢文穎曰請託以金錢自顧賣漢書賣官関內侯顧五百万者与之皆是也。

　　復饗

　　虛掌反謂設礼以飲賔也又加羹飯曰饗饗亦勸強也。

　　椸架

　　又作箷埤蒼作施同餘支反竿謂之椸椸可以架衣也蒼頡篇椸格也亦衣桁也經文作簃音丈支反。

　　風霽

　　子詣反說文霽止也今南陽人哹雨止為霽也。

　　畺埸

　　古文疅畺二形今作疆同紀良反畺界也下以赤反埸畔也畷也廣雅畺埸界也畷音猪衛反謂兩陌閒道也。

　　難暨

　　古文作泉其器反暨及也至也與也。

　　踒傷

　　烏臥反通俗文足跌傷曰踒蒼頡篇挫足為踒史記踒人不忘起是也經文作𤷧非體也。

　　入笱

　　姑厚反謂取魚簿曰笱字從竹。

　　賁識

　　彼寄反五道神名也依字賁者飾。

　　隱遁

　　今作遯𨔵二形同徒䪺反廣雅遁避也去也說文遁遷也亦退還也逃也。

　　和埴

　　時力反黏土曰埴𥼶名云埴者膱也如脂之膱也。

　　超踔

　　丑白丑角二反字冝作䞣謂半步曰䞣。

　　下卷

　　栽櫱

　　古文作㩵[打-丁+羍]木三形同五割反尒疋櫱餘也載也言木餘載生櫱栽也。

　　喑唶

　　又作諳同於禁反下又作諧同子夜反說文喑唶大聲也聲類喑唶大呼也。

　　修行本起經

　　下卷

　　曲蟺

　　音善即丘蚓也亦名蜜蟺江東呼為寒蚓。

　　熊[(口*〡*口)/兀]

　　徐姉反尒疋[(口*〡*口)/兀]似牛注云一角青色重千斤也。

　　擭持

　　於號反廣雅擭持也謂握取之也。

　　砰大

　　普萌反字書砰大聲也經文作軯車名也軯非此義。

　　阿蘭若習禪法經

　　上卷

　　蟻垤

　　徒結反垤蟻冡也方言垤封塲也楚郢以南蟻土謂之垤。

　　僥倖

　　古堯反下胡耿反謂非其所得而得之也。

　　不撓

　　乃飽反說文撓擾也廣雅撓乱也聲類撓攪也。

　　迦憊

　　排戒反梵言也此譯云智智者知世因知盡道故名世智世智知世也。

　　請質

　　之逸反廣雅質問也亦正也又中正元邪曰質也。

　　下卷

　　𤻘疹

　　於近之忍反繤文云𤻘疹捶痕也經文作朕非也。

　　躓礙

　　珍四反通俗文物不利曰躓經文作礩非也。

　　摩登伽經

　　上卷

　　[女*回]媛

　　於身反[女*回]親也尒疋美女為媛郭𤩶曰所以結好媛也謂依倚援助也。

　　頻蹙

　　子六反謂迫促蹙皺也急也近也經文作蹵且六反蹵蹋也非今所用。

　　爆其

　　古文作㿺𦢊二形同方孝反亦皮散起也。

　　財弊

　　古文作𧸁同脾制反弊帛也財所以資生者也。

　　中卷

　　[糸*(各-口+巾)]

　　緘𠡠夷反下古咸反賖眈書遮反下或作[甚*冘]同都含反。

　　鮫魚

　　今作蛟同古肴反說文海魚山海經漳水多鮫郭𤩶曰䱜属也皮有珠文而堅尾長三四尺末有毒螫人皮可以飾刀劒也。

　　下卷

　　𦲭盖

　　子立反以草盖屋為𦲭說文𦲭茨也𦲭覆也。

　　彤華

　　古文赨[虫*月]二形同徒宗反說文[舟-(白-日)]飾也廣雅彤赤也。

　　織総

　　且公反通俗文輕絲絹曰総也。

　　酒𦽆

　　魚列反說文牙米也清麦覆之使生牙也。

　　蟄虫

　　持立反說文蟄藏也虫至冬即蟄隱不出也獸有淺毛亦蟄熊羆等也。

　　迦啅

　　陟握反。

　　麦鬻

　　又作鬻古文[米*育]今作粥同之六反說文粥䴢也。

　　舍頭諫經

　　嚾猶

　　又作虈喚二形同呼灌反也通俗文大呼曰嚾也。

　　龍目

　　本草云一名益智其大者似檳榔生南海山谷。

　　荔枝

　　力漬反樹大生江旁子皮如𦋺肌如猪肪也。

　　槲樕

　　胡木反下又作㯈同桒屋反槲㯈撲也山木也。

　　蜜餳

　　似盈徒當二反說文以飴和饊曰餳。

　　諧稠

　　胡皆反下吴口反諧和也耦合也對也經文作喈𧪓非體也。

　　樓炭經

　　第一卷

　　噭嚾

　　又作[嘂-ㄐ+人]譥二形同古吊反噭呼也鳴也。

　　第二卷

　　梟𣩊

　　古堯反說文梟不孝鳥也冬至日捕梟𣩊之磔竹格反張磔也經文作掉疑誤也。

　　當盧

　　字冝作顱同力胡反言馬面當顱刻金為之所謂鏤鐊也詩注云眉上曰陽刻金飾之今當盧是也。

　　帞頭

　　莫格反方言南楚江湘之間曰帞頭自関西𥘿晉之閒曰絡頭字書帞頟巾也字從巾經文徒𠂤作陌非字體也。

　　八柧

　　古胡反也通俗文木四方為棱八棱為柧言珠有八棱也。

　　諸署

　　時去反位也署官也治事府寺曰署署猶置也。

　　第四卷

　　麨麮

　　丘語反字書麦甘粥也蒼頡篇煑麦也。

　　第五卷

　　嶔崟

　　綺金反下冝金反謂山阜之勢高下倚傾也經文作嶔峨音俄非也。

　　大般涅[臊-品+巳]經

　　悲憹

　　今皆作㤕同奴道反[巾*奧]憹憂痛也。

　　氛翳

　　古文作雰同敷雲反說文氣祥氣也吉凶之先見者也。

　　調謔

　　許虐反謂相調戲也謔亦喜樂也。

　　吞[口*莁]

　　他痕反下時世反說文吞𠰸也[口*莁]齧也。

　　涯岸

　　說文作厓同五佳反尒疋涘為厓謂水邊也又云重厓岸兩厓累者為岸。

　　波湍

　　土桓反說文湍疾瀬也水流沙上也瀬淺水也瀬音頼。

　　瞞羅

　　莫安反仙人名也。

　　下卷

　　兜婆

　　或言偷婆或言塔婆或言藪斗波正言窣覩波。

　　開拓

　　古文祏𤖴二形今作拆同他各反柘亦開也。

　　佛般泥洹經

　　射埻

　　之允之閏二反通俗文射𡊤曰埻埻中木曰的。

　　隣𨽁

　　古文𨞮聚二形今作聚同才句反廣雅聚居也。

　　乘桴

　　(扶留反論語乘桴浮於海馬融曰編竹木也大者曰筏小者曰桴)。

　　拔擢

　　徒卓反蒼頡篇擢柚也廣雅擢出也亦引也。

　　竹𥫳

　　字冝從草作芳聚落名也。

　　有㲲

　　又作𣯉同徒頰反字林㲲毛布也。

　　下卷

　　𭙿渡

　　力制反尒疋由帶以上為厲由自也。

　　胞[(网-ㄨ)/民]

　　補交反下武貧反大臣名也經文作𤇜非也。

　　匈匈

　　許恭反匈匈沸撓之聲也漢書匈匈數千人聲是也經文從水作洶非也。

　　梓薪

　　又作榟同資里反字林梓楸也經文作樺非體也。

　　樟薪

　　之羊反豫樟木也生七年而可知也極大木也。

　　𣑮薪

　　奴含反尒疋梅𣑮郭𤩶曰似杏實而酸葉似桒也。

　　金㨁

　　又作[掜-儿+且]同直吏反尒疋值謂之傳郭𤩶云戶持璅植也。

　　䪺槍

　　且羊反案槍猶𢪔也至也謂頭䪺至地也經文從足作蹌尒疋蹌蹌動也蹌非經意。

　　嗷嗷

　　五高反說文眾口愁也詩云哀鳴嗷嗷傳曰未得安集嗷嗷然也。

　　弔唁

　　又作喭讞這三形同冝箭反韓詩弔生曰唁亦弔失國曰唁。

　　普法義經

　　許諄

　　之閏之純二反說文告曉之熟也諄亦佐也亦誠懇㒵也。

　　水矜

　　居陵反詩傳曰矝慎也危也矝矜懼也經文從心作㥤非體也。

　　梵網六十二見經

　　鞬橛

　　冝作𢳚建言反文字集云𢳚樗蒱采名也下巨月反。

　　落毦

　　仁志反以毛羽為毦飾若今刀矟毦也。

　　寂志果經

　　夷耑

　　都桓反又作湍人名也應云阿夷他梵言訛轉也此譯云来。

　　屏毖

　　(音秘)。

　　虛誕

　　達坦反誕欺也亦大也謾也不實也謾音莫官反。

　　區疑

　　去虞反區別也區區亦小㒵也又𠁅所也。

　　鷄鶩

　　莫族反尒疋舒鳬鶩郭𤩶曰即鴨也。

　　饐口

　　古文作䬥同於吏反論語食饐而餲孔安國曰饐餲臭味變也餲音烏芥反。

　　羇縶

　　又作[馬-(烈-列)+虫]同猪立反縶絆也亦拘執也。

　　懲改

　　直陵反廣雅懲止也。

　　梵志阿跋經

　　徬徨

　　蒱光反下胡光反徬徨俳佪也埤蒼徬徨仿佯也。

　　圭銖

　　古携反下市珠反六十四黍為一圭四圭曰撮十二粟而重一分十二分重一銖也。

　　酗醟

　　又作𨠮同許具反下禹命反以酒為凶謂之酗通俗文躭酒曰酗酗酒曰醟也。

　　櫛梳

　　又作楖同側瑟反說文櫛比之総名也。

　　彎弧

　　戶都反說文木弓也周易黃帝氏作弦本為弧剡木為矢以威天下也。

　　匪惶

　　又作遑同戶光反遑睱也廣雅惶遽也謂忩遽也。

　　▆夷

　　火故反人名也依字又作▆號謣也。

　　昆弟

　　又作罤同孤魂反說文周人謂兄為昆。

　　七佛父母姓字經

　　槃裱

　　方廟反依字領巾也多鞬陁紀言反。

　　梵志頗羅延問種尊經

　　駏驉

　　渠語反下許居反謂似騾而小牛父馬子者也。

　　阿洫

　　虛逼反人名依字水之通川者也。

　　阿難問事佛吉凶經

　　蒙籠

　　莫公反下盧紅反蒙籠謂不眀了也經文作曚曨力董反曨眀也曨非此義。

　　阿難分別經

　　諀訾

　　疋尒反下資尒反通俗文難可謂之諀訾經文作啤誤也。

　　罪福報應經

　　麋麈

　　之乳反似鹿而大尾可以為拂也。

　　鵂鶹

　　許牛反下力周反亦名鉤鵅即𪁪𩿍也夜見晝伏。

　　業報差別經

　　螽蝗

　　古文[蠢-春+眾]同止戎反詩云螽斯羽傳曰螽蟴蜙蜎也亦即蝗也音胡光反蜙蜎音先恭反下斯驢反。

　　勦健

　　仕交反謂勁速捷健曰勦說文作[(魅-ㄙ)-未+堯]健也。

　　五母子經

　　忼愾

　　口塟反下苦代反忼愾大息也亦士不得志也。

　　阿遬達經

　　阿遬

　　籀文作遬古文作𧫷今作速同桒鹿反人名也。

　　玉耶經

　　弭伏

　　又作𢏱同亡尒反弭止也弭亦安也。

　　狺狺

　　又作㹞同魚巾魚佳二反狺狺犬聲也。

　　𥁄蘭盆經

　　𥁄蘭盆

　　此言訛也正言烏藍婆拏此譯云倒懸案西國法至於眾僧自恣之曰盛設供具奉施佛僧以救先亡倒懸之苦以彼外書云先亡有罪家復絕嗣无人祭神請救則於鬼𠁅受倒懸之苦佛雖順俗亦設祭儀乃教於三寶田中深起功德舊云𥁄瓫是貯食之器此言誤也。

　　往餉

　　尸尚反廣雅餉遺也說文餉饋也饋餉也。

　　錠燭

　　音定及殿韻集鐙有足曰錠无足曰鐙經文作挺非也。

　　鉢和羅飯

　　獨證自誓經云鉢和蘭亦梵言輕重耳此譯云自恣食也。

　　汪洋

　　烏光反下似羊反大水廣無極也說文汪洋深廣也。

　　六種親属

　　漢書以奉六親應邵曰六親者父母兄弟妻子也。

　　雜藏經

　　醞酒

　　於運反醞釀也蒼頡篇酒母也廣雅醞投也。

　　貲輸

　　子離反廣雅貲貨也蒼頡篇貲財也說文小罸以財自贖也漢律民不傜貲又以貲為郎皆是也經文從言作訾訾量也訾非此義。

　　琉璃王經

　　樓由

　　力士名也此譯云愛或言欲也。

　　剗足

　　又作鏟同初簡反廣雅剗削也聲類剗平也。

　　夷滅

　　餘之反左傳芟夷杜預曰夷煞也亦毀也。

　　愶將

　　虛業反方言脅䦧懼也謂以威力相恐懼也䦧郭𤩶音呼隔反廣雅愶怯也公羊傳曰愶于齊劉兆曰脅畏迫也今皆作脅。

　　進邁

　　莫芥反說文邁遠行也廣雅邁往也。

　　饕穢

　　吐刀反謂貪財曰饕貪食曰餮案饕亦貪也通語也說文俗作叨。

　　臚脹

　　力猪反腹前曰臚言所以養心膂也臚亦膚也下又作痮同猪亮反腹滿也。

　　贈贈

　　敷鳳反助哀之物也車馬曰贈小疋饋死曰贈白𧆞通曰贈之言赴也所以相赴佐也下在鄧反玩好曰贈所以助生送死追思重終也贈送也增也。

　　殪入

　　古文作[壹-豆+((夕*匕)/土)]同於計反尒疋殪死也煞也亦盡也漢書音義云一發而死曰殪。

　　荄枯

　　古来反方言東齊謂根曰荄說文草根也。

　　傷斃

　　古文斃𡚁二形今作𡚁同脾世反說文𡚁仆也。

　　驍勇

　　古堯反廣雅驍健也亦勇急也說文良馬駿名也經文作膠苦交反窅膠不平也膠非字義窅音烏包反。

　　槯杠

　　音江旗之竿也廣雅云天子杠高九仞十二旒至也經文作仾誤也。

　　韅攝

　　又作𩎌同呼見反左傳晉車七百乘韅靷鞅絆杜預曰在背曰韅在匈曰靷在頸曰鞅在足曰絆下攝之涉反。

　　帶韅

　　又作䩙同火見反著腋者也𥼶名云韅也撗經其腹下也蒼頡解詁韅馬腹帶。

　　射珥

　　如志反蒼頡篇珠在耳也耳璫垂珠者也楚辝撫長劒兮玉珥王逸曰珥劒鐔也鐔音餘諶反聲類劒口也。

　　毛睫

　　又作䀹同子葉反說文目旁毛也。

　　㤄駭

　　胡騃反蒼頡篇駭驚也廣雅駭起也。

　　剋捷

　　茨獵反毛詩一月二捷傳曰捷勝也亦獲也軍得勝曰捷也。

　　格上

　　加頟反蒼頡篇格椸也椸架也。

　　力士移山經

　　勠力

　　吕掬反國語勠力一心賈逵曰勠力并力也戮陳力也。

　　銘譽

　　莫庭反謂鐫刻金石以記功德者也銘名也言有功者書其功於太常也。

　　蹶舉

　　居月反謂蹶擲之也尒疋蹶動也郭𤩶曰蹶搖之㒵也亦驚駭急疾之㒵也蹶起也。

　　蔑屑

　　無結反下先結反埤蒼㩢[揳-大+廾]拭滅也。

　　餒餓

　　奴罪反論語耕也餒在其中鄭玄曰餒亦餓也。

　　霖雨

　　力金反尒疋久雨謂之淫淫謂之霖謂三日以上也。

　　大愛道般泥洹經

　　諄那

　　古文訰同之閏反此譯云碎末謂人名也經文作𣮢誤也。

　　阜息

　　扶有反曰阜厚也阜亦盛也大也蒼頡篇山庳而大也。

　　波斯匿王太后𡶤塵土坌身經

　　期[(阜-十+止)*頁]

　　以之反禮記百年曰期[(阜-十+止)*頁]鄭玄曰期猶要也[(阜-十+止)*頁]養也孝子要盡養之道而已也。

　　四諦經

　　熱變

　　碑院反變化也易也更也經文作[執/文]誤也書無此字。

　　𠰸瘤

　　力周反說文瘤腫也經文從口作𠺕非也。

　　閻羅王五天使者經

　　閻羅

　　或名閻磨羅應言夜磨盧迦此譯云雙世也竊謂苦樂並受号之為雙也。

　　刓刻

　　又作园同五桓反刓削也廣雅刓断也刓鏤也。

　　裹蘊

　　於雲反謂聚草蕘束之以𤑔火者漢書来薀乞火是也蕘音而消反。

　　火爒

　　又作𤑗同力照反說文爒大炙也。

　　長壽王經

　　徇園

　　辝俊反徇猶巡也尒疋徇遍也說文徇行示也。

　　阿那律八念經

　　椷簏

　　胡緘古咸二反說文椷篋也廣雅篋謂之椷字書木篋也。

　　癇瘨

　　核閒反聲類小兒瘨也下都賢反廣雅瘨狂也。

　　魔嬈亂經

　　鵁在

　　古茅反說文鵁鶄也羣飛尾如雌雞食之治風。

　　頼吒和羅經

　　黈羅剾吒國

　　古文作紏斢二形同他口反剾烏溝反。

　　辝訣

　　古穴反訣別也通俗文云死別曰訣。

　　梵摩喻經

　　如砥

　　又作[序-予+互]同之視反[序-予+互]平也直也砥細於礪皆磨石也。

　　披纚

　　今作縱同山綺反案森纚好㒵也颯纚長袖㒵也纚簁也颯音桒荅反。

　　鸚鵡經

　　吟哦

　　又作訡牛金反下吾歌反江南謂諷詠為吟哦。

　　門閾

　　古文作䦗同吁域反尒疋抶謂之閾郭𤩶曰門限。

　　雜阿含經

　　𨽁中

　　古文𨞮𨛿二形今作聚同才句反廣雅聚居也。

　　田家

　　徒堅反尒疋田土也說文陳樹稻穀曰田也經文作佃徒見徒年二反說文佃中也春秋傳曰乘中佃謂一轅車也佃非此義。

　　具譚

　　徒南反經中多作瞿曇此囙仙人名為姓也。

　　又幐

　　徒隥反謂通徹囊也經文作扠鄧非也。

　　[阿-可+乘]𫕈

　　一挈

　　苦節反挈猶提也說文挈懸持也挈擊也。

　　憂懣

　　古文[惹-右+兩]同莫本反說文懣煩也蒼頡篇懣悶也。

　　憂𡜪

　　奴道反說文有所恨痛也今汝南人有所恨言大𡜪今皆作𢙉也。

　　矢溺

　　又作𡱁說文作𮏗同式𣅀反糞矢也下正軆作浘屎二形同乃吊反經文作溺假借耳。

　　屠圩

　　冝作𥁄同禹俱反𥁄器也。

　　兊兒

　　徒外反兊恱也見也又兊形謂隋面一頭廣一頭狹也隋音湯果反。

　　儇儇

　　咋咋許緣反謂家道未成也又作諎同壯白反咋咋然聲也。

　　七𠁅三觀經

　　柱亦

　　陟柱反謂支柱也經文從足作跓俗字也。

　　頂𩕳

　　乃冷反蒼頡篇頂顛也字苑頭上也今俗呼頂為頂𩕳。

　　比丘聽施經

　　孚哹

　　疋于反孚疾也呼召也命也。

　　殟殟

　　烏沒反說文暴無知也聲類欲死。

　　馬有八態譬人經

　　車軨

　　又作[車*霝]同力庭反說文車閒撗木也即車軨子也。

　　摩杪

　　桒何反聲類摩挱猶門摸也。

　　噏[口*莁]

　　𦏁及反廣雅噏飲也下時制反[口*莁]齧也食也。

　　䫌頭

　　普米反說文傾頭也蒼頡篇不正也。

一切經音義卷第十三


中華大藏經（中華書局版）第 56 冊 No. 1163 一切經音義


一切經音義卷第十四　　　　陛

　　翻經沙門玄應撰

　　四分律

　　第一卷

　　律藏

　　力出反梵言毗𡰱或言鞞泥迦或言毗那耶或云鼻那夜或云毗柰耶皆由梵言輕重聲之訛轉也此譯云離行行亦道也謂此行能離𢙣道因以名焉或譯云滅能滅𢙣也或云化度言梵經化度眾生也或云調伏貪瞋癡也即文殊淨行經云曉了貪欲名為律是也案尒疋律法也謂法則也又云律銓也法律所以銓量輕重也又云律常也言可常行也釋名云律者縲也縲𠕀人心使不得放肆也言尸羅者此云止得謂止𢙣得善也舊譯云清淨及性善者皆義𥼶也縲音力追反縲繫也。

　　稽首

　　字詁古文[(〦/日)*首]同苦礼反白虎通曰所以稽首何稽至也首頭也言頭至地也三蒼稽首頓首也說文下首也周礼太祝辯九拜一曰[(〦/日)*首]首是。

　　說戒

　　古薤反戒亦律之別義也梵言三婆囉此譯云禁戒者亦禁義也廣疋戒備也周易以此齋戒韓康伯曰洒心曰齋防患曰戒字體從[忡-口+(司-(一/口))]持戈以戒不虞字意也[忡-口+(司-(一/口))]又作[拜-?+?]同巨龍反。

　　諷誦

　　福鳳反諷謂詠讀也誦謂背文也。

　　𦊱礙

　　又作罫同胡罫反字書網礙也說文礙止也。

　　垣牆

　　于煩反四周牆也𥼶名云垣援也人所依阻以為援衛也牆障也所以自障蔽也。

　　飈火

　　俾遙反小火也案字體作熛說文熛飛火也三蒼迸火也吕氏春秋云突泄一熛焚宮燒𧂐是也。

　　醒者

　　思挺反字林醉解也。

　　除愈

　　古文瘉同臾乳反說文瘉病瘳也方言差愈也。

　　身康

　　恪剛反康安也字林𠇾也尒疋康樂也。

　　難詰

　　去質反廣疋詰貴也說文詰問也。

　　飢饉

　　占文𩚮又作饑同几治反尒疋穀不熟為飢蔬不熟為饉春秋穀梁傳曰二穀不外謂之飢三穀不外謂之饉五穀不外謂之大飢說文飢餓也。

　　梵行

　　凡泛反梵言梵摩此云清淨或曰清潔正言寂靜葛洪字苑云梵潔也取其義矣。

　　故二

　　梵本云裒羅那地耶譯言舊第二雜心論云眾具及第二是也。

　　髮被

　　皮寄反被謂被帶也亦衣被也律文有作披張之披非也。

　　袈裟

　　舉佉反下所加反韻集音加沙字本從毛作𣮫㲚二形葛洪後作字苑始改從衣案外國通稱袈裟此云不正色也諸草木中若皮若葉若花等不成五味難以為食者則名迦沙此物染衣其色濁赤故梵本五濁之濁亦名迦沙天笁比丘多用此色或言緇衣者當是初譯之時見其色濁因以名也又案如幻三昧經云晉言无垢穢又義云離塵服或云消瘦衣或稱蓮花服或言閒色衣皆隨義立名耳真諦三藏云袈裟此云赤血色衣言外國雖有五部不同並皆赤色言青黑木蘭者但點之異耳。

　　利㦸

　　居逆反字林有枝兵器也周礼㦸長六尺釋名㦸格也言旁有枝格也。

　　伺之

　　埤蒼作覗同[涓-口+(口/└)]𣯛𦙃吏二反廣疋伺𠋫也亦察也狙也狙音千絮反。

　　羯磨

　　居謁反此譯云作法辦事優波離問經作劒暮此梵言訛也。

　　和上

　　菩薩內戒經作和闍皆于闐國等訛也應言郁波弟耶夜此云近誦以弟子年小不離於師常逐常近受經而誦也又言鄔波柁耶此云親教舊譯云知罪知无罪名為和上也鄔音於古反柁音徒我反。

　　阿闍梨

　　經中或作阿祇利皆訛也應言阿遮利夜此云正行又言阿遮利耶此云䡄範舊云於善法中教授令知名阿闍梨也。

　　君持

　　經中或作軍遅此云瓶也謂雙口澡灌律文作鍕𨨲非也。

　　羅閱

　　以拙反十二遊經云此言王舍城應云羅闍義是料理以王代之謂能断理人民也揭梨醘此云舍中也在摩伽國中城名也。

　　陶師

　　又作匋同大勞反史記陶瓦器也蒼頡篇陶作瓦家也舜始為陶于河濵是也案西域地多卑濕不得為窯但累坏器露燒之耳亦借音為姚。

　　柴薪

　　仕佳反礼記牧祑薪柴以供郊廟鄭玄曰大可析謂之薪小者合束謂之柴薪施炊[烈-列+(爨-(大/火))]柴以給燎也。

　　相率

　　所律反謂將領行也率導引也。

　　瓶沙王

　　此言訛也正言頻婆羅此云形牢是摩伽陀國王也。

　　𣑭㰚

　　叉白反說文編竪木也㰚又作籬杝二形同力支反通俗文柴垣曰杝木垣曰𣑭釋名云以柴作之䟽離離然也律文作𣑮楀非體也𣑮音南[打-丁+禹]音矩。

　　親厚

　　古文[序-予+(口/土)]同胡苟反案厚者不薄也重也律文或作友于久反說文友同志也廣疋友愛也親也隨作皆得。

　　若邏

　　力賀反[戒-廾+人]属也謂遊兵以禦寇者也韻略云邏謂循行非違也律文作儸非體也。

　　第二卷

　　吹毳

　　充芮反字林細毛也詩有毳衣古者天子大夫服之循行邦國。

　　刧貝

　　或云刧波育或言劫婆娑正言迦波羅此譯云樹花名也可以為布高昌名㲲㲲是衣名𦋺賔以南大者成樹以北形小狀如土葵有殼剖以出花如柳絮可紐以為布用之為衣也紐音女珎反。

　　差羅波𡰱

　　或作叉羅波膱或云識羅半𡰱此譯云灰水。

　　[卄/(雪-雨+(雪-雨))]摩

　　測俱反或云蘇摩或言讖磨此云麁布衣應言麁草衣案外國傳云彼少絲麻多用婆叔迦果及草羊毛野蠶緜等為衣也。

　　嵐婆

　　力含反或作鉢耽娑婆此是國從國名衣也。

　　頭頭衣

　　或言頭求羅衣亦云頭鳩羅衣此云細布也。

　　杙上

　　余軄反尒疋𢴠謂之杙郭𤩶曰杙橜也樴音徒得反。

　　市肆

　　相利反古今注云肆陳也店置也肆所以陳貨粥之物也店所以置貨粥之物也肆亦列也謂列其貨賄於市也。

　　舩舫

　　甫妄反說文作方汸二形尒疋舫舟也郭𤩶曰并兩舟也通俗文連舟為舫是也律文有作枋音方說文枋木可作車枋非字義。

　　櫓𦨣

　　又作樐艣二形同力古反舩旁大[木*((└@口)/月)]曰櫓所以進舩也又舩上樓櫓也。

　　筏𦨣

　　通俗文作𦪑韻集作橃同扶月反方言𥱼謂之筏編竹木浮於河以運物者南土名𥱼北人名筏也𥱼音蒲佳反。

　　水獺

　　他曷他轄二反說文形如小犬水居食魚者也律文作狚丁曷反字林獵狚獸名也似狼赤首狚非字體獦音古曷反。

　　失收摩羅

　　或作失守善見律文鰐魚也長二丈餘有四足似鼉齒至利有禽鹿入水齧𦝫即断或云煞子魚。

　　[獼-爾+(乞-乙+小)]猴江

　　梵言未迦吒此云猴賀邏䭾此云池在毗舍離菴羅園側昔弥猴共集為佛穿池今言江者譯人義立耳如言恒河亦作恒江也。

　　咄男

　　丁兀反字林咄相謂也字書咄叱也。

　　倚發

　　府越反謂機發也機主發之機也說文射發也律文作撥補沫反廣疋撥除也亦棄也撥非此義。

　　𢙣獸

　　尒疋音義云狩亦獸字二足而羽曰禽四足而毛曰獸。

　　虵螫

　　或亦反字林虫行毒也關西行此音又呼各反山東行此音蛆知列及南北通語也。

　　僧伽藍

　　此言訛也正言僧伽囉磨此云眾園。

　　狎習

　　古文𧆥狹二形同胡甲反近也習也謂附而近之習其所行也律文作浛非體也。

　　祠天

　　似茲反尒疋祠祭也又春祭曰祠也。

　　汙身

　　烏故紆莁二反說文汙穢也塗汙也釋名云汙洿也如洿渥也。

　　捫摸

　　莫昆莫本二反聲類捫摸也字林捫撫持也案捫摸謂執持物也。

　　㮏髀

　　古文䠋同蒲米反說文股外也北人用此音又音方尒反江南行此音律文作䏶俗字也。

　　草秸

　　又作稭鞂二形同公八反秸槀也說文稭禾槀去其皮祭天以為藉也律文作𦮽古木反禾𥢶也𦮽非此用。

　　第三卷

　　摩䤈

　　呼奚反譯云大自在天也。

　　唄匿

　　蒲芥反梵言婆師此言讚歎言唄匿者疑訛也婆借音蒲賀反。

　　創孔

　　古文戧刃二形今作創同初良反說文創傷也禮記頭有創則沐是也又音楚亮反創始也非今所取今皆作瘡近字耳。

　　摶食

　　徒丸反說文摶圜也通俗文手團曰摶是也律文作揣說文揣量也音都果反北人行此音又初委反江南行此音揣非字義。

　　適意

　　尸亦反廣疋適善也謂事物善好稱人心也。

　　所保

　　古文賲[采-木+呆]𠍂三形同補道反說文保養也亦守也。

　　華𫚇

　　梵言摩羅此譯云𫚇音蠻案西域結𫚇師多用蘇摩那花行列結之以為條貫無問男女貴賤皆此㽵嚴諸經中天𫚇寶𫚇花𫚇亦等皆是也律文作𫚇非體也。

　　乾消

　　古寒反下古文消同思遙反說文消盡也律文作𤴲非也。

　　痔病

　　直理反後病也釋名痔食也虫食之也。

　　里巷

　　周礼五家為鄰五鄰為里謂二十五家也里居也居方一里之中也。

　　汝曹

　　又作曹同自勞反曹輩也群也。

　　兩翅

　　古文𦑧𦐊二形同施豉反說文翅翼也。

　　磔手

　　古文㡯同知格反廣疋磔張也磔開也通俗文張申曰磔又亦披磔也律文作搩渠列反字林強暴也又作𨃥未詳何出。

　　填滿

　　古文窴同徒堅反廣疋填塞也。

　　淹漬

　　在賜反通俗文水浸曰漬說文漬漚也。

　　隄防

　　古文䧑同都奚反尒疋隄謂之梁李巡曰隄防障也漢書无隄之輿韋昭曰積土為封限也。

　　所認

　　而振反失物者而識之口認律文作訒仞二形非體也。

　　革屣

　　古文𩎉𩌦𨁾三形同所倚所解二反聲類屣鞮属也。

　　拼地

　　補耕反今謂彈繩墨為拼也江南名抨音普庚反。

　　補時

　　補胡反淮南子云曰行至于悲谷也今日加申時是也。

　　唾壺

　　戶孤反說文圓器也。

　　觸嬈

　　奴了反三蒼嬈弄也說文嬈擾戲弄也。

　　第四卷

　　羝羊

　　丁奚反三蒼𦍞特羊也廣疋雄羊也。

　　典領

　　又作[敲-高+(曲/八)]同丁薾反廣疋典主也。

　　欶太

　　又作嗽同所角反吮也通俗文含吸曰嗽律文作𡂡俗字也。

　　老邁

　　或作邁同莫芥反廣疋邁歸往也說文遠行也。

　　老耄

　　古文𠅸耄二形今作耗同莫報反禮記八十曰耄鄭玄曰耄惽忘也左傳老將智耄又及之杜預曰耄亂也。

　　適生

　　說文之赤反之也謂始也近也。

　　迸石

　　古文跰或作𧻓同斑孟反迸謂散走也。

　　自襞

　　并尺反廣疋襞詘也說文韏衣也詘音屈韏音差阮反。

　　四疊

　　徒頰反三蒼疊重也又作褺字林重衣也二形通用律文作惵簡牒也牒非字義。

　　疼痛

　　又作痋𦙭二形同徒冬反聲類作癑說文痋動痛也下里閒音騰。

　　第五卷

　　溉灌

　　哥賚反說文溉灌也灌注也。

　　摘花

　　都革反蒼頡篇以指摘取也律文作擿字林他狄反擿除也又呈亦反投擿也並非此義。

　　倡伎

　　齒楊反說文倡樂也蒼頡篇倡俳也。

　　俳說

　　皮皆反說文俳戲也案俳者樂人所為戲笑以自怡恱也律文作啡匹愷反唾也啡非此義。

　　聚落

　　古文𨞮聚二形同才句反邑落名也小鄉曰聚廣疋落居也謂人所聚居也漢書元燔聚落是也。

　　趒躑

　　他吊直彫二反下遅亦反韻集趒越也今言趒躑是也。

　　第六卷

　　三衣僧伽梨

　　此音訛也應云僧伽致或云僧伽𦙁譯云合成云重謂割之合成又重作也此一衣必割截成餘二衣或割不割若法密部說諸有部等多則不割若聖辯部大眾部等則割若不割者直安怗角及以鈎紐而已也。

　　鬱多羅僧

　　或云郁多囉僧伽或云優多羅僧或作漚多羅僧亦梵言訛轉耳此譯云上著衣也著謂與身相合言於常所服中㝡在其上故以名也或云覆左肩衣也。

　　安多會

　　或作安多衛或作安多婆娑或作安陁羅跋薩此譯云中宿衣謂近身住也或云裹衣也。

　　更貿

　　又作𧴵同莫𠋫反三蒼𧴵換易也尒疋𧴵賈市買也郭𤩶曰交易物為𧴵詩云抱布𧴵絲是也。

　　中曬

　　又作[(禾/尒)*易]方言曬暴也乾物也郭𤩶音霜智反北土行此音又所隘反江南行此音。

　　五穀

　　案禮記月令天子春食麦鄭玄曰麦實有孚甲属木夏食菽菽豆也菽實孚甲堅全属水季夏食稷稷五穀之長属土土中央秋食麻麻實有文理属金冬食黍黍秀舒散属火皆順時而食之以安其性也。

　　敞露

　　齒掌反蒼頡篇敞高顯也說文平治高大可遠望也律文作閶音昌楚辝天門也亦西風名也閶非此義。

　　儲積

　　直於反三蒼儲俻也畜物以為俻曰儲說文儲偫也稸也待也偫音直里反。

　　綫栟

　　補莖反栟彈也律文作絣字與𨖾同百莖反字林无文綺也。

　　徒跣

　　達胡反下千典四典二反以脚踐土也三蒼作踱又作跅同大各反。

　　爪扴

　　又作擖同工八反說文擖刮也。

　　第七卷

　　嚴駕

　　古文挌同加睱反字林馬在軛中日駕廣疋駕行也駕乘也。

　　擿解

　　他狄反謂除也挑擿也擿剔也。

　　應怗

　　他頰反通俗文題賦曰怗說文怗帛書署也律文作楪徒頰反方言禪衣也楪非此用。

　　暴薾

　　蒲穀反說文暴晞乾也薾古文作絸同公殄反蝅縈絲也。

　　以斤

　　居銀反說文斤斫木也國語斤钁也釋名斤謹也板廣不可得削又有節則用此斤之所以詳謹令平滅斧跡也律文作釿魚斤反蒼頡蒼釿㓵也又音牛紖反說文釿劑也劑音子隨反翦刀也釿非此義。

　　細剉

　　且臥反說文折傷也案剉猶斫也律文作挫非也。

　　塗埵

　　都果反字林堅土也。

　　羺羊

　　奴溝反埤蒼䍲𦏌胡羊也通俗文羊卷毛謂䍲𦏌䍲音女佳反。

　　𭣋鉢

　　叉覲反𭣋亦親也隱𭣋裏中也。

　　作椙

　　莫報反頭衣也。

　　作𧙕

　　古文韈或作[木*篾][怡-台+末]𤿗三形同无發反足衣也。

　　第八卷

　　分牻

　　亡江反說文白黑雜毛牛也今多作尨犬多毛也詩云无使尨也吠是也。

　　染擗

　　方麦反說文擗撝也撝裂也廣疋擗分也。

　　第九卷

　　懺悔

　　此言訛略也書无懺字應言叉磨此云忍謂容恕我罪也半月又磨增長戒根逋沙他此云增長戒名鉢羅帝提舍耶寐此云我對說謂相向說罪也舊名布薩者訛略也譯為淨住者義翻也。

　　五綴

　　張衛反說文綴合著也綴連也。

　　閾內

　　許域反又音域尒疋柣謂之閾郭𤩶曰門限也柣音千結反。

　　戶扉

　　字書一扉日戶兩扉曰門又在於堂室曰戶在於宅區域曰門律文作𨵈未見所出。

　　作繀

　　蘇對反方言繀車趙魏閒謂之歷鹿。

　　橜上

　　渠月反廣疋橜杙也杙音以軄反。

　　第十卷

　　震烈

　　離折反說文烈火猛也廣疋烈盛也。

　　𠂬中

　　之移反說文圜器也一名𧣞應劭注漢書云𠂬受四外律文作枝條之枝非字義也觛音徒亶反。

　　𥮬中

　　他朗反說文大筩也以木若凡為之短關於桶律文作欓當朗反廣疋[袖-由+黨]茱萸也欓非此用。

　　戶向

　　許亮反三蒼向北出牖也亦窓也。

　　什物

　　時立反什謂會數之名也亦聚也雜也資生之物也今人言家產器物猶云什物物即器也江南名什物此土名五行史記舜作什器於壽丘漢書貧民賜田宅什物是也。

　　打擈

　　匹木反通俗文連杖曰撲。

　　第十一卷

　　萎𩚅

　　說文囚志反糧也廣疋萎𩚅也蒼頡訓詁𩚅飽也謂以食与人曰𩚅萎音於偽反律文作飼俗字也。

　　摩抆

　　古文捪同亡粉反抆拭也律文或作捫捫摸也。

　　䞈金

　　古文𧵥同俱偽反廣疋䞈賭也說文䞈貨也。

　　毀呰

　　子尒反說文呰呵也礼云呰者莫不知礼之所生鄭玄曰口毀曰呰。

　　禿瞎

　　今作[目*(曷-人+一)]同呼鎋反字書一目合也。

　　皮韋

　　于非反字林柔皮也。

　　野干

　　案子虛賦云騰遠射干司馬[彪-儿+巾]郭𤩶注並云射干似狐而小能緣木射音夜又作野。

　　甘膳

　　上扇反說文具食也廣疋膳肉也儀礼膳進也鄭玄注周礼云膳之言善也今時美物亦曰珍膳。

　　俹臥

　　於嫁反韻集曰倚俹也今言俹息却俹並是也。

　　謦欬

　　空頂苦代二反通俗文利喉曰謦字從言律文作磬咳音苦徑反樂器名也下胡来反嬰咳也並非字體。

　　第十二卷

　　掘地

　　渠勿反說文掘搰也謂以物發地也搰音胡沒反。

　　钁[(咒-几+亞)*斤]

　　古文[訊-言+晝]同竹角反說文斲斫也。

　　掐傷

　　枯狹反或作㓣同枯洽反通俗文爪按曰掐韻集㓣入也江南有㓣寶器當作此。

　　竿蔗

　　音干下又作柘同諸夜反今蜀人謂之竿蔗甘蔗通語耳。

　　自炒

　　古文鬻[烈-列+多]焣𤌉四形今作[鶝-鳥+(丑/丑)]崔寔四民月令作炒古文奇字作[栖/火]同初狡反方言熬焣前[烈-列+(佫-口+田)]火乾也說文熬也。

　　黑縹

　　匹眇反𥼶名云淺青色也有天縹骨縹各以其色言之也。

　　毳紵

　　或作苧同直吕反說文檾属細者為絟布白而細曰紵亦草名也絟音七泉細細葛布也檾者苦逈反。

　　何與

　　余據反會及暨皆與也。

　　覆苫

　　舒鹽反尒疋白蓋謂之苫李巡曰編菅以覆屋曰苫一音舒焰反苫亦覆也。

　　憒𡗚

　　公對反下𡰱孝反說文憒亂也韻集𡗚猥也猥眾也律文作閙俗字也。

　　百臘

　　力盍反案風俗通曰漢曰臘臘獵也獵取禽獸祭先祖也此嵗終祭神之名也經中言臘佛者即此義也或曰臘者接也新故交接也諸經律中亦名嵗如新嵗經等也尒疋注云一終名嵗又取嵗星行一次也夏曰嵗商曰祀周曰年唐虞曰載皆據一終為名今比丘或言臘或云夏或言雨同其事也案天笁多雨名雨安居從五月十五日至八月十五日也此方言夏安居從四月十五日至七月十五日各就其事制名也。

　　第十三卷

　　相遺

　　余季反廣疋遺與也謂以玩好物與人曰贈遺也。

　　熨治

　　或作尉同於謂反說文從上安下也亦所以熨申繒也。

　　田殖

　　時力反蒼頡篇殖種也廣疋殖積也。

　　撩理

　　力條反通俗文理亂謂之撩理謂橑捋整理也今多作料量之料字也捋音力活反。

　　第十四卷

　　斟酌

　　古文斟同之任反說文酙勺也國語王斟酌焉賈逵曰斟猶取也酌行也廣疋斟酌益也律文作酙未見。

　　跟劈

　　古文䤨𤖼二形字林匹狄反破也關中行此音說文音隱披厄反江南通行二音。

　　𧷮賈

　　公戶反周礼九軄六曰𧷮賈鄭玄云行曰𧷮𠁅曰賈白𧆞通曰賈者固也言固物以待民来求其利也今皆作商。

　　貪餮

　　又作飻同他結反說文貪也舊律本多作饕飻他勞反案左傳縉雲氏有不才子貪於飲食昌于貨賄𣫍積不知紀極人民謂之饕飻杜預曰貪財曰饕貪食曰飻。

　　哯出

　　古文咞同下殄反說文不歐而吐也今謂小兒吐乳為哯。

　　鉢𥁄

　　補沫反鉢多羅又云波多羅此云薄謂治厚物令薄而作此器也鉢亦近字下羽俱反說文飯器也律文作釪古文鏵字音胡𠂢反犂鏵也鏵非此用。

　　孔[卸-ㄗ+雽]

　　古文罅[土*雽]二形同呼亞反說文𦉑裂也坼也。

　　第十五卷

　　賦與

　　方句反廣疋賦布也平均也尒疋賦斑也斑遍布與也律文作傅師傅也又作付付囑也並非此義。

　　餅黏

　　女廉反說文黏相著也三蒼黏合也。

　　甘饌

　　說文䉵或作饌同仕眷反具食也饌飲食也。

　　脫過

　　吐活吐外二反廣疋脫可也尒也謂不定之辝也。

　　湏銚

　　古文鐎同余招反廣疋鋗鋗謂之銚說文溫器也似鬲上有鐶山東行此音又徒吊反江南行此音銚形似鎗而无脚上加踞龍為襻也鋗鋗哷玄反鬲音歷。

　　毛氀

　　字林力于反麁罽也通俗文毛布曰氀又所俱反㲒氀也音瞿。

　　辮髮

　　三蒼亦編字同平典反說文辮交織也。

　　蕤汁

　　汝誰反尒疋棫白桵郭𤩶曰小木叢生有㓨實紫赤可食本草作蕤今桵核是也字從生豕聲棫音域。

　　嬉戲

　　虛之反說文僖樂也蒼頡篇嬉戲笑也。

　　澆灒

　　子旦反說文汙灑也江南言潛山東言[潷-聿+前]音子見反通俗文傍沾曰湔也。

　　若𥱼

　　又作篺同父佳反廣疋云𥱼𣻜筏也今編竹木以水運為𥱼𥘿人名筏江南名𥱼𣻜音敷。

　　掉臂

　　徒吊反廣疋掉動也說文掉搖也。

　　皰沸

　　淮南子作靤同彭孝反說文面生熱氣也通俗文體蛘沸曰㿎沮音扶分才與反江南呼沸子山東名㿎沮律文作疱䶌二形未見所出。

　　掃[(麩-夫+弋)-來+(素-糸)]

　　音翼麦穅也唯晉陽秋有人姓姚名[(麩-夫+弋)-來+(素-糸)]作此字諸書所無。

　　彷徉

　　字林音房下余章反廣疋彷徉從倚也案彷徉猶俳佪也。

　　櫨棟

　　祿都反說文欂櫨柱上枅也三蒼柱上方木曰枅一名㧺山東江南皆曰枅自陝以西曰㧺𥼶名云櫨在屋端都盧負屋之重也下都弄反說文棟屋極也周易上棟下宇是也今山東呼棟為檼音一靳反𥼶名云棟中也居屋之中也欂音蒲麦反。

　　不禁

　　急林居鴆二反案禁猶制也。

　　第十八卷

　　口噤

　　古文唫同渠飲反閇口為噤。

　　挃者

　　猪栗反廣疋挃㓨也謂以指觸人也。

　　手摶

　　補各反摶猶拊拍也廣疋摶擊也𥼶名云四指廣博以擊之也。

　　罰謫

　　扶發反說文罪之小者曰罰廣疋罰折伏也字從刀從詈謫說文都革反罰也字林過責也方言謫罪過也通俗文罰罪者曰謫律文作㒀非也。

　　第十九卷

　　褚繩

　　古文䘢同竹與反謂以綿裝衣也。

　　支肩

　　今作榰同音枝支猶薦也。

　　貧匱

　　渠愧反礼記即財不匱鄭玄曰匱乏也詩云孝子不匱傳曰匱竭也。

　　刳刮

　　口孤反謂空其中也方言刳[狂-王+(火/力)]也音他歷也。

　　鏢鑽

　　匹燒反說文刀削未銅也𥼶名云矛下頭曰鐏音在困反江南名也關中謂之鑽音子乱反律文作𨮬𨰭非體也。

　　玦㺲

　　居穴反左傳金寒玦離杜預曰玦如環而玦不相連也㺲或作鈕女九反廣疋印㺲謂之鼻今像此也。

　　作匕

　　卑以反通俗文匕或謂之匙說文所以取飯也。

　　衣𮢏

　　音滑撗礙也未詳字出案通俗文堅硬不消曰礣砏音莫八胡八反今山東謂骨綰紐者為礣砏子盖取此為綰音烏板反。

　　藥篦

　　必奚反今眉篦𢰔頭篦皆作此。

　　奄地

　　又作弇揜掩三形同淹儼反廣疋弇覆也。

　　細[示*聶]

　　之涉反廣疋襵襞也今言襵疊是也通俗文便縫曰襵今裙襵亦冝作此襵音輒。

　　脚腨

　　又作𨄔同時兖反字林腨腓膓也。

　　脅肋

　　力得反說文脅骨也字從肉律文作勒說文馬頭絡銜者勒非今用。

　　第二十卷

　　尻不

　　苦高反說文尻脽也三蒼尻髖也脽音誰。

　　脽肘

　　區放反橫舉肘也未詳字出此應俗語礼云並坐不撗肱是也律文或作[身*隹]㑌二形並未詳。

　　戾身

　　力計反字林戾曲也字從犬出戶而身曲戾也。

　　趍行

　　又作趨同且臾反𥼶名云疾行曰趍疾趍曰走禮記惟薄之外不趍鄭玄曰行而張足曰趍堂上不趍為其近也尒足堂下謂之趍是也。

　　挑取

　　他堯反聲類挑抉也謂以手抉取物也抉音於穴反。

　　蘃葉

　　如捶反廣疋藥華也謂華䰅頭點是也。

　　第二十一卷

　　椑桃

　　音卑似柿南土有青黃兩種荊州謂之烏椑。

　　噏飯

　　古文歙噏二形今作吸同許及反廣疋吸飲也。

　　𦧇飯

　　又作舐同食尒反謂以舌取食也。

　　木屐

　　又作跂同渠逆反下律文有革屐欽婆羅屐等說文屐屩也𥼶名帛屐以帛為之然則屐屩古時同類也漢書袁盎屐行七十里是也三蒼木屩也孔叢曰孔穿曳長裙振方屐見平原君此似木屐也異苑云介子推抱樹燒死晉文公伐以制屐也屩音居虐反。

　　持鉾

　　古文𢦵鉾二形今作矛同莫侯反說文酋矛長二丈建於兵車也酋自由反。

　　第二十五卷

　　若揃

　　古文劗鬋翦三形同姉踐反字林揃搣也亦断也。

　　挽出

　　古文輓同無遠反說文引車也。

　　縷

　　尒疋傳撗目孫炎云三輔曰結縷今關西饒之俗名句屢草也律文作茄[苨-匕+婁]案茄說文加歌二音尒疋荷芙渠其莖茄此則於義无施[苨-匕+婁]字未詳所出一本作茄蘆音力胡反尒疋葭蘆郭𤩶曰即葦也蘆當誤耳。

　　汪水

　　烏黃反汪池也通俗文亭水曰汪也。

　　第二十六卷

　　祝樝

　　說文作詶之授反詛也古文𥛜今作詛同側據反𥼶名云柷属也以善𢙣之辝相属著也詛阻也謂使人行事阻限於言也。

　　泛長

　　古文汜同麩劒反說文泛浮也廣疋泛普也律文作汎古文渢同扶弓反亦浮也。

　　摸法

　　或作摹同莫奴反聲類摸法也謂掩取象也。

　　第二十七卷

　　舂磨

　　字林作䃺同亡佐反郭𤩶注方言云磑即磨也世本輸斑作磑北土名也江南呼磨。

　　紡績

　　古文勣同子狄反字林績𦂝也。

　　𧈪笑

　　古文𦏿同尺移反廣疋𧈪輕也謂相輕笑也。

　　乳哺

　　蒲路反哺含食也嚼食也律文作餔補故反申時食也。

　　第二十八卷

　　厭禱

　　於舟反字苑云眠內不祥也山東音於葉反字從厂音呼旱反禱都導反禱請也請於鬼神也廣疋禱謝也說文告事求福為禱也。

　　不案

　　於旦反案亦瞻視也察行也或曰案尋也。

　　第二十九卷

　　䘢髁

　　口化反三蒼尻骨也字林䯊也𦝫骨也口亞反今以䯊為髁律文作胯口故反股也又作跨字林跨踞也二形並非此義。

　　隈𠁅

　　於回反說文一由反水曲隩也隈隱蔽之𠁅也又作庡烏輩反字林庡翳也通俗文奧內曰庡今言庡地庡𠁅並是也。

　　作屧

　　古文屟今作䕈同思頰反說文履之薦也本音他頰反今江南女婦猶著屟子製如芒屟而卑下也。

　　第三十一卷

　　䫃䀎

　　亡見反說文邪視也方言自関而西𥘿晉之閒曰䀎。

　　四徼

　　古吊反四門巷也即曆中四激白是其事也。

　　角刀

　　古文斠同古卓反廣疋角量也說文斠平外斛也。

　　𣰠毹

　　又作㲒氀二形字苑作氍㲣同強朱雙朱反聲類云毛席也釋名作裘溲通俗文織毛蓐曰𣰠毹細者謂之毾㲪。

　　凸髖

　　徒結反抱𤩶子曰凸起也下又作臗同苦丸苦昆二反說文髀上也廣疋臗豚也埤蒼臗尻也律文作[月*亞]非也。

　　芬馥

　　扶福反字林馥香氣也。

　　書讖

　　楚蔭反三蒼讖秘密書也出河洛說文讖驗也謂占後有效驗也。

　　第三十二卷

　　泠而

　　歷經反泠然清涼㒵也泠然亦解悟之意。

　　荷抌

　　古文[打-丁+向]同胡我反又音何何負也說文何儋也。

　　鼾睡

　　下旦反說文臥息聲也字苑呼干反江南行此音律文作鼾嚊𮋖三形非也。

　　齘齒

　　下介反說文齒相切也三蒼鳴齒也律文作嗐未詳字出。

　　寱語

　　音藝說文寱眠言也聲類不覺妄言也舊律本多作[衛/心]讆二形三蒼于劌反[言*巟]言也又音牛例反廣疋[衛/心]寱也𧨆音[哷-寸+丁]光反。

　　撿髮

　　居儼反廣疋撿甲也括也括束也繫也。

　　訕若

　　所姦反依字訕謗也。

　　第三十三卷

　　潦水

　　音老謂聚雨水為汙潦水也。

　　漱口

　　所霤反說文漱盪口也禮記鷄初鳴咸盥漱是也。

　　十擻

　　又作藪同蘇走反郭𤩶注方言曰斗擻舉也難字曰斗擻豰𣫎也江南言斗擻北人言豰𣫎音都穀反下蘇穀反律文作抖捒二形抖與拯字同下捒音[弋@人]縛捒也又作抖之𢈔反抖也捒山厄反捒木名也並非字義。

　　茹菜

　　攘舉攘慮二反廣疋茹食也。

　　撓令

　　火刀反字林撓擾也漢書留犂撓酒是也。

　　中戶

　　通俗文作串門串也蒼頡篇作撢音簟持也。

　　𨷲牡

　　亡後反說文[木*(臿-臼+(凵@(人*人)))]關下牡也案為牡牡所以封固關令不可開也。

　　第三十四卷

　　輕躁

　　又作趮同子到反躁擾也亦動也釋名躁燥也如物燥則飛揚也。

　　迫難

　　古文𤽐同補格反廣疋迫陜也急㒵也案迫猶逼也。

　　遅其

　　或作迡籕文作遅同除致反案迡待也漢書遅待天眀是也又除梨反遅晚也。

　　第三十五卷

　　犍黃

　　又作[牛*(虎-儿+又)][劇-豕+又]二形同居言反字書犍𡧱也通俗文以刀去陰曰犍。

　　租賦

　　古文[貝*疋]同方務反說文賦𣫍也廣疋賦稅也尒疋賦量也郭𤩶曰賦稅所以平量也方言賦動也賦稅所以擾動也。

　　痶瘓

　　𠡠顯𠡠管反言髮病也。

　　瘊病

　　相承呼溝反未詳何證律文多作㿈於恭反說文㿈腫也。

　　睞眼

　　力代反說文目瞳子不正也蒼頡篇內視也。

　　瞷眼

　　古文[馬*間]同胡間反說文戴眼也蒼頡篇目病也尒疋馬一眼白曰[馬*間]。

　　疥㿋

　　又作[病-丙+(少/虫)]同桒到反廣疋㿋瘡也通俗文皮起曰㿋。

　　淡陰

　　徒甘反謂匈上液也醫方多作淡飲。

　　逼切

　　千結反廣疋切近也亦切急也切迫也。

　　揵椎

　　梵言臂吒揵稚臂吒此云打揵稚所打之木或檀或桐此无正翻彼无鍾磬故也舊經多作揵遅此亦梵言訛轉也冝作稚稚音直致反但稚椎字形相濫故誤也。

　　第三十七卷

　　若榺

　　始孕反說文持機經者也三蒼經所居機榺也。

　　毾㲪

　　他盍反廣疋蒼頡云毾㲪毛有文章也釋名云施之大牀前小搨上所以登上牀因以為名焉。

　　第三十八卷

　　皮革

　　古文𠦶愅諽三形同古核反說文獸去毛曰革革更也獸皮治去毛變更之故以為皮革字也革者更也字從三十從口口為國邑也國三十年而法更別取別異之意也口音韋。

　　不串

　　說文作遘又作摜誥幻文作慣同公患反串習也。

　　第三十九卷

　　湏剗

　　古文鏟同初簡反說文鏟平䥫也今方刃施柄者也。

　　澷跟

　　莫干反此假借也字體作鞔跟或作𣥦古恩反說文跟足踵也。

　　斑豆

　　江南有此豆也角長熟乃斑也。

　　戶樞

　　齒榆反尒疋摳謂之椳郭𤩶曰門扉摳也廣疋摳本也椳音五迴反。

　　皮連

　　古文聮同力錢反廣疋連續也亦連合也律文作縺力煎反字林縷不解也。

　　菴鞮

　　疑為靸鞮字苑素合都奚反今江南謂靴无頸者為靸廣疋鞮履也鞮革履也。

　　第四十卷

　　患啑

　　又作䶍同丁計反蒼頡篇噴鼻也詩云願言即啑菚云汝思我心如是我即啑今俗啑云人道我此亦古遺語耳。

　　賔坘

　　直飢反或作邠坘邠音府旻反案梵本云阿那他賔荼揭利呵跛底此云給孤獨長者。

　　門閫

　　又作梱同苦本反說文梱門橜也三蒼梱門限也。

　　䬫餬

　　音提胡通俗文酪蘇謂之䬫餬律文作醍音體字書醍酒也醐尋撿所无此應近作耳。

　　紺色

　　古憾反說文帛染青而揚赤色也𥼶名云紺含也謂青而含赤色也。

　　逼厈

　　𩿍亦反三蒼厈推也漢書乘輿厈車馬音義曰厈不用也案厈猶䟽遠也亦指[厂@千]也。

　　寺庿

　　風俗通曰寺司也廷之有法度者也諸侯所止皆曰寺廣疋寺治也三蒼寺官舍也字體從寸從土聲𥼶名云寺嗣也治事者相嗣續於其中也韓詩鬼神所居曰廟白𧆞通曰廟者㒵也先祖之尊㒵也今取其義出古文之字。

　　著褶

　　時入反謂大袖衣也禮記君為褶衣鄭玄曰褶袷也𥼶名褶襲也言覆上之名也袷音工洽反。

　　行縢

　　徒登反礼記注云幅行縢也江南廝伇者有此物亦謂之行緾釋名云言以裹脚可跳騰輕便也。

　　[(敲-高+(土/木))/牛]牛

　　說文音茅西南夷長髦牛也今隴西出此牛也髦音毛。

　　第四十一卷

　　車輿

　　与諸与庶二反說文車輿也亦捴稱車曰輿一日車无輪曰輿律文作舉對舉也。

　　落發

　　甫越反發猶放也去也說文射發也詩云發彼有的是也。

　　中的

　　知仲反下的又作㢩說文作的眀也同都歷反射質也謂的然眀見也今射𡊤中珠子是也。

　　射鞚

　　口弄反難字曰鞚馬鞚也。

　　貯器

　　張呂反說文貯積也所以盛貯者也貯蓄也謂蓄藏之也。

　　結㲨

　　字林而容反毛𦋺也律文作緝字書亦[革*咠]字音而用反鞍毳飾也。

　　作[幔-又+心]

　　虛偃反蒼頡篇云布帛張車上為[幔-又+心]。

　　第四十二卷

　　𢇲米

　　字體作穈亡皮反呂氏春秋曰飯之美者有陽山之穄高誘曰關西謂之𢇲兾州謂之穄律文有作𥝰字音述。

　　堅韌

　　今作肕同而振反通俗文柔堅曰肕。

　　若癬

　　又作㿅同先善反說文乾瘡也今有乾濕兩種也。

　　苦㽿

　　又作瘑同古和反韻集曰瘡病也春發者謂之燕㽿秋發者為[序-予+(鴈-厂)][病-丙+爪]。

　　𠧸鹽

　　力古反天生曰𠧸人生曰鹽古者宿沙初煑鹽。

　　涎沫

　　又作㳄㵪[沎-匕+品]唌四形同似延反慕欲口液也。

　　鼠㩜

　　胡[里*敢]反說文㩜攏也攏牢也一曰圈也。

　　蚰蜒

　　或作蝣𧊽二形同由延二音說文亦名入耳北燕曰[(虫-、)*丑][虫*(尸@工)]音女六女𦙁反。

　　鈹刀

　　匹皮反說文大鍼也醫家用以破㿈也。

　　胞胎

　　補茅反說文胞兒生裹也。

　　於尒

　　今作爾同而是反詩云百爾君子菚云尒汝也或作你奴履反你我也。

　　泔汁

　　音甘說文泔潘也謂浙米汁也江北名泔江南名潘音翻。

　　盪滌

　　古文𣻍同徒朗徒的反通俗文澡器謂之盪滌。

　　得尊

　　字書作樽說文酒器也尊以奉之律文作鐏音在困反矛㦸下銅鐏也鐏非此義。

　　第四十三卷

　　㓟皮

　　音皮廣疋㓟剝也。

　　循勺

　　囚倫反循行也謂流下也。

　　揵茨

　　毗𡰱母經譯言中䥫鉢也或作建鎡亦是梵言輕重耳律文作𨩲㘹非也。

　　伯孔

　　音陷說文小阱也廣疋伯坑也。

　　䔖芰

　　又作茤同渠智反說文芰䔖也律文作䓫非也。

　　麨𣫢

　　又作奩小學篇作[打-丁+廉]同力沾反韻集曰𣫢所以𣫍物也說文𣫢鏡𣫢也今江南亦有粉匳棊奩也。

　　激發

　　經歷反流急曰激激感也。

　　輾治

　　又作輾莊子車輪不跡地作跡同女展反說文輾轢也。

　　怨仇

　　古文逑同渠牛反三蒼怨耦曰𬽦尒疋𬽦讎匹也。

　　微服

　　字林微隱行也尒疋匿竄微也郭𤩶曰謂逃竄也字體從彳微妙之微妙人。

　　第四十六卷

　　噫自

　　乙戒反說文飽出息也礼記不敢噦噫是也。

　　駏驉

　　巨虛二音似騾而小牛父馬子也。

　　嫌隙

　　古文𡭽同丘逆反隙舋也說文隙壁際孔也。

　　寶渚

　　之与反尒疋小洲曰渚李巡曰四方有水獨高可𠁅故曰渚。

　　㬅今

　　莫槃反高昌謂聞為㬅此應是也律文有作聞勿雲反說文聞知聲也。

　　第四十八卷

　　祇衼

　　字苑巨兒之移反法服也或作竭支或言僧迦支又作僧迦鵄梵言訛轉也正言僧脚崎此云覆腋衣也或言瞿修羅此云圖也像其衣形立二名也此二衣西國亦著但非淨耳。

　　蠱道

　　公戶反聲類弋者反說文蠱腹中䖝也謂行虫毒字從蠱在血字意也。

　　第四十九卷

　　令卷

　　奇員反詩云有卷者阿傳曰卷曲也。

　　詭語

　　俱毀反謂變詐也三蒼詭譎也廣疋詭欺也。

　　䟽向

　　山於反䟽通也說文作[田*疋][田*疋]窓也字從疋疋足也從曲象其形也門戶[冗-几+曲][片*扁]皆所以引通諸物故從疋疋取通行意也疋山与反。

　　捉脛

　　古文踁同下定反字林脚胻也釋名云脛莖也。

　　窳墯

　　余乳反尒疋窳勞也郭𤩶曰勞苦者多墯窳也言懶人不能自起如𤓰瓠在地不能自立故字從𤓰又懶人恒在室中故從穴也。

　　警心

　　古文憼儆二形同居影反謂戒慎也警戒也廣疋警不安也律文作景大也光眀也景非此音。

　　達嚫

　　叉覲反經中或作大櫬梵言訛也案尊婆湏蜜論亦作檀櫬此云財施解言報施之法名曰達櫬導引福地亦名達櫬又西域記云達𭣋拏者右也或言䭾器𡰱以用右手受人所施為其生福故從之立名也經中言福田者是也律文從口作嚫近字也。

　　媟嬻

　　古文絬媟𣊓渫四形今作𢌀同先結反謂鄙媟也方言媟狎也郭𤩶曰相親狎也媟𢢔也㑥也下古文䢱嬻二形今作黷同徒木反通俗文相狎習謂之媟嬻。

　　茜草

　　古文蒨茜二形今作𦵻同千見反說文茅蒐也血所生故蒐字從鬼案茜可以染綘也。

　　不耐

　　奴代反三蒼耐忍也字本從刀杜林改從寸。

　　禁滿

　　溫器名也尋撿文字所无未詳何出此應外國語耳或鎑䥈訛也鎑音古盍反䥈音莫朗反。

　　湏籤

　　七廉反說文籤貫也𨦣也。

　　第五十卷

　　縫𮈮

　　於近反𮈮衣也通俗文合袟曰𮈮。

　　作著

　　古文䇡同直慮反廣疋筴謂之箸律文作𣛰鐯二形同知略反尒疋斫謂之𣛰𣛰钁也𣛰非字義筴音古俠反。

　　蝙蝠

　　方眠方目反方言蝙蝠服翼蟙爅靈鼠四者一物方別名也崔豹古今注云蝙蝠一名仙鼠一名飛鼠五百嵗色白胐重集物則頭垂故謂之倒掛蝙蝠食之神仙蟙音織䘃音墨律文作[螅-心+?]蝮非也。

　　櫺子

　　力丁反說文窓楯閒子也今言窓櫺車櫺是也。

　　撗[橾-品+既]

　　字林渠例反木釘也廣疋[橾-品+既]釘也江南或謂之[橾-品+既]律文作揭說文巨列反揭猪杙也。

　　作棬

　　去㩲反鄭玄注礼云屈木為之謂之捲律文作𢮙非體也。

　　㝯客

　　奇驕反字林㝯寄也廣疋㝯客也律文作僑說文僑高也廣疋僑才也僑非此義。

　　鵽鳥

　　竹刮反尒疋鵽鳩冠雉郭𤩶曰大如鴿似雌雉鼠脚岐尾為鳥憨急群飛出北方沙漠俗名突[厂@報]雀生蒿菜之閒。

　　汲水

　　金及反說文汲引水也廣疋汲取也。

　　𢲞橰

　　音結高通俗文機汲謂之𢲞橰。

　　䦨格

　　羹頟反蒼頡篇格椸架也椸音移。

　　𢍶取

　　九万反說文抒漏也𢍶臽也舀音弋少反。

　　第五十一卷

　　作把

　　補駕反謂刀把也正音補疋反說文把握也亦把持也單手為把。

　　刀鞘

　　小尒疋作韒諸書作削同思誚反說文削刀鞞也方言劒削關東謂之削關西謂之鞞音餅江南音嘯中國音笑。

　　鞔著

　　莫干反蒼頡篇鞔覆也今謂覆盖為鞔周礼棧車無革鞔是也律文作縵澷二形假借也。

　　撚髭

　　乃殄反通俗文手捏曰撚兩指索之也聲類撚緊也律文作捏乃結反字林捏捺也。

　　令翹

　　巨遙反廣疋翹舉也。

　　眼瞼

　　居儼反字略云謂目外皮也。

　　耳璫

　　都堂反釋名云穿耳施珠曰璫。

　　綜練

　　子送反說文機縷持絲交者也綜習也。

　　第五十二卷

　　椎鉆

　　巨廉反通俗文鍜具曰鉆律文作鉗以䥫有所束也亦頸鉗也。

　　㰆囊

　　埤蒼作[韋*(ㄆ/用)]同蒲戒反東觀漢記因水為排音義曰鍛家排也。

　　鏇器

　　似絹反說文鏇圓鑪也難字作擐謂以繩轉軸裁木為器也。

　　[木*用]閣

　　蒲萌反三蒼棧閣也通俗文連閣曰[木*用]。

　　挾鉢

　　胡頰反說文挾持也尒疋挾藏也亦懷挾也。

　　相棖

　　說文作樘柱也音隱紂𢈔反字統作棖文庚反棖觸也又嫽敞敞觸亦作敞音文衡反律文作棠徒當反三蒼杜梨也棠非字義。

　　作桄

　　古文[牛*黃]撗二形同音光聲類作輄車下撗木也今車牀及挮舉下撗木皆曰桄是也。

　　若[竺-二+蠶]

　　祖舍反綴也細竹也通俗文綴衣曰[竺-二+蠶]。

　　指㧺

　　古文𩎽同徒荅反說文韋㧺也今之射𩎽是也。

　　赭土

　　之也反三蒼赭赤土也。

　　白墠

　　字林音善即白土也亦名堊案吴普本草云白堊一名白善是也。

　　撗郭

　　胡觥反說文闌木也律文作宏胡萌反大也屋深向也宏非此義郭恢郭也在外廓落之稱也。

　　若撈

　　借音力導反關中名磨山東名撈編𣗥為之以平塊也。

　　𪗪食

　　又作齝毛詩傳作呞同𠡠之反尒疋牛曰齝郭𤩶云食已復出嚼之也韻集音式之反今陝以西皆言詩也。

　　雜糅

　　古文[飢-几+丑]粈二形同拏救反廣疋[飢-几+丑]雜也說文粈雜飯也。

　　作錔

　　他帀反說文以金銀有所覆冒也。

　　毛㲖

　　字林先要反毛㒵也通俗文毛茂謂之𣬸㲖案字義冝作𢀋音所革反毛𢀋也亦蠅𢀋也。

　　犎牛

　　漢書西域傳有封牛鄧展曰脊上有肉鞌如橐駝又獻一封駝鄭氏曰脊上有封也難字作犎犎牛也音妃封反今有此牛形小髆上有犎牛是也。

　　第五十三卷

　　愽掩

　　博愽戲也用六箸六棊謂之六愽掩圍棊也纂文云擈掩跳錢戲也俗人謂之射意一曰射數亦云博戲掩取人財物也。

　　拍石

　　彈棊也拍音普白反。

　　䛕諂

　　以朱反周書面從曰䛕㽵子不擇是非而言謂之䛕律文作諭古文諭今作喻同翼樹反告也譬諫也。

　　羖羊

　　公戶反三蒼夏羊羖䍽也亦羯也。

　　䍧𦍞

　　作桒反字林牝羊也三蒼吴羊也。

　　彗星

　　古文𥱵篲二形同囚芮反尒疋彗星為攙搶𥼶名云星光稍稍似彗也律文作簡閱之閱非也挽音叉銜反搶叉衡反。

　　月蝕

　　神軄反周易云月盈即蝕𥼶名云日月虧日蝕稍稍侵虧如䖝食草木葉也。

　　第五十五卷

　　䐑中

　　相承古侯反脚曲[月*(世/冉)]也未詳何出此應俗語耳。

　　陂池

　　筆皮反池也山東名濼音正各反鄴有鸕𪇔礫今関中亦名濼幽州名淀音徒見反。

　　第五十六卷

　　篅上

　　市緣反說文判竹圓以盛穀者也律文作簞音円笥也一曰小筐也又作蕇音典尒疋蕇亭歷也。

　　剸拱

　　徒端反通俗文截断曰剸律文作揣。

　　股閒

　　古文骰同公戶反說文骰髀也𥼶名云股者固也為強固也。

　　第五十七卷

　　企床

　　古文[企-止+(口/止)]同丘豉反𥼶名云企启也启開也言自延竦之時摳機皆開張也律文從山作仚火延反說文人上山㒵也亦古文危字但此二字人多致或所以具𥼶也。

　　疝病

　　所姦反說文疝腹痛也。

　　第六十卷

　　稊稗

　　又作荑說文作第同徒犂反似稗布地穢草也今俗云稊子是也稗蒲懈反說文禾別也草之似穀者也。

　　秕筶

　　卑以反穀不成者也律文有作粃補尸反方言吂粃不也𦮽古木反通俗文禾𥢶謂之𦮽䅵䅵音奴穀之若二反吂音莫光反。

　　遍扣

　　祛後反扣擊也律文作叩說文亰兆藍田有叩鄉地名也此假借耳。

　　而㽄

　　蘇奚反通俗文瓦病而璺璺而聲散曰㽄方言㽄聲散也律文作屖先啼反說文屖遅也屖非此用璺音問。

　　觝躓

　　丁礼反下貞示反廣疋觝觸也躓蹋也言觸蹋人也。

　　傎蹶

　　又作蹎𧽍二形同都田反廣疋傎倒也傎覆反倒也蹶或作躝同居月巨月二反說文蹶僵也僵仰臥也。

一切經音義卷第十四


中華大藏經（中華書局版）第 56 冊 No. 1163 一切經音義


一切經音義卷第十五(小乘律)　　　　弁

　　翻經沙門玄應撰十誦律僧祇律五分律

　　十誦律

　　第一卷

　　攫其

　　九縳反說文攫扟也蒼頡篇攫摶也言狩瞋則攫也扟音居逆反。

　　㲨被

　　而容反字林㲨𦋺也謂古具垂毛者也律文或作䩸而用反說文鞌毳飾也。

　　戶印

　　地點反通俗文門鍵曰印蒼頡篇作橝橝持也鍵音巨展反方言關東謂之鍵關西謂之鑰。

　　髁肋

　　口化反字林髁䯊也謂𦝫骨也䯊音口亞反下郎得反說文脅骨也字從肉從力作肋律文從[葺-耳+十]作勒說文馬頭絡銜者也勒非字體也。

　　犢車

　　徒穀反古名羊車𥼶名云羊祥也祥善也善飾之車今犢車是也。

　　柁樓

　　大我反𥼶名云舩尾曰柁柁拖也在後見拖曳也拖音他字從手柁從木。

　　蛭䖝

　　之逸反尒雅蛭蟻江東名蟣音巨機反謂入人皮中食血者也律文作𧓳非也。

　　狌狌

　　又作猩同所亰反字林能言鳥也山海經曰人面豕身能言語今交阯封溪縣有之狀如貒豚聲如小兒啼也貒音土桓反。

　　二[起-巳+辛]

　　丑白反謂半步曰[起-巳+(序-予+干)]律文作踔丑白𠡠角二反𧿒踔行不前也𧿒丑甚反。

　　第二卷

　　作弶

　　渠向反字書施𦊰於道為弶也律文作摾非也。

　　鼾眠

　　下旦反說文臥息聲也字菀呼于反江南行此音也律文作哻鼾嚊三形非體也。

　　第三卷

　　皰癬

　　又作㿅同私淺反字林乾痬也癬有乾濕兩種𥼶名㿅徙也侵淫移徙𠁅曰癬也故青徐人謂癬為徙。

　　頭綃

　　私遙反通俗文生絲繒曰綃謂頭鬚也。

　　掉衣

　　徒吊反廣雅掉振搖動也律文作挑𠡠堯反挑扶也挑非字義。

　　鍪钁

　　又作鐰同且消反方言趙魏閒謂𠚏為鍫𠚏音楚洽反。

　　第六卷

　　一丳

　　字菀初眼反今之炙肉丳也。

　　[斑-文+夕]𣮧

　　布莾反謂毛布也字林𦋺之方文者曰𣮧律文作𣯟非也。

　　第七卷

　　襵縫

　　之涉反謂襵疊也廣雅襵襞也緶縫曰襵也。

　　木牓

　　補莽反謂以木貫身立以大褾上牓人善𢙣以視之也律文作搒補盲反弓輔也榜非此義。

　　一籽

　　治呂反說文機持緯者即今筬也曾子母投杼下機是也筬音成。

　　麨[米*(ㄆ/用)]

　　蒲秘反說文乾飯也一曰熬大豆與米者也律文從麦作[(麩-夫+(ㄆ/用))-來+(素-糸)]非體也。

　　殆而

　　徒𭾢反近也禮記殆將病注云殆幾也。

　　第九卷

　　釤鍬

　　所鑒反字書釤大鎌也下千消反方言趙魏之閒謂𠚏為鍫。

　　勦疾

　　說文作[(魅-ㄙ)-未+堯]同仕交反[擴-黃+(建-干+├)]健也謂勁速勦健也。

　　第十卷

　　萹豆

　　布弥疋綿二反其葉可治霍乱人家多種之也。

　　咽病

　　又作胭同一千反謂咽喉病也。

　　第十一卷

　　孔𦉑

　　古文罅[土*雽]二形同呼亞反說文𦉑裂也坼也。

　　齘齒

　　下界反說文齒相切也三蒼鳴齒也律文作吤非也。

　　䆿語

　　魚祭反聲類眠內不覺妄言也。

　　𥯤棧

　　仕諫反說文棧[木*用]也廣雅棧閣也通俗文板閣曰棧是也。

　　櫂子

　　徒角反俗音徒格反郭𤩶曰謂木无枝柯梢擢長而煞者也。

　　合霤

　　力救反謂屋擔前水下之𠁅也今合霤為堂也。

　　木簀

　　阻[葺-耳+十]反簀棧也謂以木為棧非竹𥯤也。

　　第十二卷

　　鵽肉

　　竹刮反尒雅注云今鵽大如鴿似雌雉鼠脚也。

　　鶉肉

　　市均反說文鸙鶉也鸙音与含反。

　　第十三卷

　　歠粥

　　古文吷同昌恱反說文歠飲也歠欱也。

　　匙匕

　　卑以反一名柶通俗文匕或謂之匙方言作㮛同是移反柶音四又作[金*氐]昌紙反非也。

　　第十四卷

　　牙旗

　　渠基反夏后尚牙謂刻為牙飾因以名焉𥼶名云熊[皮-(〡/又)+(王/巾)]為旗軍將所建象其猛如狩与眾期其下也。

　　日昳

　　徒結反曰仄也。

　　第十五卷

　　經恤

　　又作䘏同湏律反尒雅恤憂也亦収也謂与人財物振恤之也。

　　水穾

　　他沒反謂水湯流壞物者也。

　　箭栝

　　古活反𥼶名云箭其末曰栝栝會也謂与絃會也。

　　若茜

　　又作𦵻蒨二形同千見反說文茅蒐也人血所生可以染絳字從草西聲律文作箋子前反表識書者菚非此義也。

　　第十六卷

　　掃篲

　　又作彗同囚𨦣蘇醉二反說文掃竹所以用掃者也。

　　擢臂

　　徒卓反蒼頡篇擢抽也廣雅擢出也亦引也謂抽臂泅也。

　　捊水

　　或作抱同蒲交反說文引取也通俗文作掊手把曰掊也字從手。

　　第十七卷

　　髓餅

　　思累反𥼶名云烝餅湯餅索餅髓餅等各隨形以名之也律文作䭉思累弋累二反字書䭉登也方言飴或謂之餚䭉非此義登音一月反豆飴也。

　　酒澱

　　徒見反澱滓也律文作瞖非也。

　　陽病

　　養良反周書云陽詐也通俗文作詳虛辝也漢書作陽不真也經文作佯似羊反佯弱也佯非此義。

　　第十八卷

　　磨貝

　　補盖反西域衣名也。

　　門闑

　　又作臬同魚烈反尒雅撅謂之臬注云門閫也謂門限也。

　　第十九卷

　　粰𮇶

　　又作𥹷音浮㽞廣雅粰榴[米*(口/└/月)]饊也今謂薄粥也。

　　官稟

　　補錦反說文稟賜也廣雅稟与也。

　　鐃鏡

　　奴交反廣雅和鑾鐃鐸鈴也下鏡未詳疑誤應作錞市均反周禮金錞和皷也。

　　唼唼

　　租盍反謂食作聲也。

　　第二十一卷

　　贅頭

　　諸芮反通俗文體目曰肬贅𥼶名云贅属也撗生一肉属著體也小曰肬大曰贅。

　　指瘃

　　又作𤷚同竹足反謂手足中寒作瘡者也。

　　九頺

　　又作㾽同堂雷反陰病也𥼶名陰腫曰頺氣下頺也又曰疝亦言詵詵引小腹急痛也疝音山。

　　瞎𥌒

　　正作𣎅同火鎋反字書一目合也下公戶反无目謂之𥌒𥌒皷也𡨋𡨋如皷皮也。

　　㞇[虺-虫+奚]

　　烏對反下他對反謂廢風也律文從癈作㾯㾼非也。

　　瘭疽

　　必遙反下千余反廣蒼㿈成為瘭疽瘡名也。

　　第二十三卷

　　革鞙

　　又作𩉥古文作㻆同胡犬反車𩉥也謂大車縳槅者也廣雅鞙謂之䩭槅音古厄反䩭居冝反律文作伭非也。

　　第二十六卷

　　炱煤

　　徒来反下云才反煙塵也通俗文積烟以為炱煤律文作𤐽烸非體也。

　　言櫱

　　魚列反說文牙米也謂漬穀麦等生㸦者也。

　　𦘺丁

　　都亭反丁強也𥼶名丁壯也言物體皆壯徤也。

　　奉餉

　　式尚反廣雅餉遺也餉饋也。

　　俟夏

　　又作竢同事几反尒雅俟待也。

　　蝗䖝

　　胡光胡孟二反螽也謂蝩䖝者也蝩音之容反。

　　[蓌-坐+(素-糸)]

　　芰又作茤同渠寄反尒雅[蓌-坐+(素-糸)]蕨塵注云即水中[蓌-坐+(素-糸)]也文作芡音渠撿反芡鷄頭也。

　　摒譡

　　方侫反下丁浪反通俗文除物曰摒譡摒除也。

　　伊甯

　　奴定反苦諦也。

　　多他

　　盡也。

　　攘舍

　　而羊反。

　　第二十七卷

　　氀衣

　　力俱反通俗文毛布曰氀廣雅氀𦋺。

　　槀草

　　公道反說文槀稈也即乾草也。

　　[纕-(口*口)]衣

　　麁雷反𥼶名死三日生者成𦚣曰[纕-(口*口)][纕-(口*口)]摧也言傷摧也[纕-(口*口)]有錫[纕-(口*口)]有疑[纕-(口*口)]有繐[纕-(口*口)]也繐音嵗。

　　第二十八卷

　　汗篦

　　布奚反刮汙篦也律文作捭此借音耳。

　　戶排

　　蒲皆反謂木𨷲開戶者也律文作䤵非也。

　　捩曬

　　力結反下所懈反謂暴乾也。

　　第三十三卷

　　麑魚

　　音迷謂大身魚也其類有四種㸦相吞也。

　　第三十四卷

　　櫺子

　　盧丁反䆫櫺子也通俗文䟽門曰櫺亦車櫺是也。

　　懸㿈

　　醫方皆作膺謂喉中肉也。

　　大魁

　　苦迴反說文羹斗也律文作𣛣鐦二形非。

　　餛飩

　　胡昆反下徒昆反廣雅餛飩餅也。

　　第三十六卷

　　門閫

　　又作梱同苦本反禮記不入於閫注云閫門限也。

　　弭耳

　　古文𢏱同弥尒反謂耳臥為弭也。

　　陂澤

　　筆皮反大池也山東名濼音疋莫反幽州名淀淀音殿下直格反水聚曰澤𥼶名云兖州人謂澤為掌言水亭𠁅如掌中也澤潤也。

　　宰人

　　祖殆反禮記宰夫為獻主注云宰夫主膳食之官聲類宰治也律文作牢非也。

　　第三十七卷

　　振擺

　　又作捭同捕買反說文反手擊為擺也。

　　步靫

　　楚佳反𥼶名云步叉人所帶以箭靫其中也。

　　𭢛箭

　　而注反亦言捻箭也念言𭢛莝𭢛物皆作此字也。

　　掊刮

　　蒲交反通俗文手把曰掊律文作刨近字耳。

　　耳圈

　　去員反謂耳璫之類也或以金銀玉等為之也。

　　指屈

　　衢勿反說文無尾也屈短也淮南云屈奇之服許叔重曰屈短也奇長也今取其義。

　　𠁅拼

　　補苓反拼彈也律文作絣無文綺也。

　　不勻

　　弋均反說文調勻也。

　　指𩎽

　　今作㭼同徒荅反說文指㧺以皮為之今射𩎽是也。

　　水竇

　　徒遘反𦒱工記竇高三尺注云宮中水道也說文竇空也謂孔空也。

　　第三十八卷

　　滌食

　　徒的反通俗文澡器曰盪滌說文滌洒也。

　　牛呞

　　又作𪗪齝二形同勑之式之二反尓疋牛曰齝謂食已復出也。

　　𤛆牛

　　工包反西南夷長尾牛也律文作猫非體也。

　　鞙紐

　　又作𩉥古文作㻆同胡犬反謂車𩉥𩉥物皆作此廣疋鞙謂之䩭。

　　嚏故

　　又作䶍同丁計反蒼頡篇噴鼻也。

　　辮帶

　　父殄反說文交辮也通俗文織繩曰辮辮織也。

　　施𭞽

　　虛偃反謂布帛張車上曰[幔-又+心]。

　　𧓵蝲

　　他達反下勒達廣雅𧓵蝲蚔𧓵蝎也。

　　豌豆

　　一丸反廣雅豌豆瑠豆也字從豆瑠音㽞。

　　三碣

　　渠列反說文特立石也謂三石攴釜者也。

　　門楣

　　美飢反尓雅楣謂之梁注云門上撗梁也。

　　施[木*用]

　　蒲萌反通俗文連閣曰[木*用][木*用]亦閣也閣謂重屋也。

　　第三十九卷

　　屐支

　　又作跂同巨逆反說文屐屩也屐有草屐帛屐等也屩居[虎-儿+(一/口)]反。

　　木桶

　　湯動反通俗文受漆者曰桶可以盛食等也。

　　幖幟

　　昌志反私記為幟舊音皆与知識同更无別音也。

　　作捲

　　去員反屈木為之謂之捲經文作[棬-(厄-厂)+力]非也。

　　獺皮

　　他遏他轄二反說文形如小犬水居食魚者也律文作狙非也狙多達反又作[口*束*頁]𧖆蛆噠等形並非也。

　　鱣魚

　　古文䱳同知連反大黃魚也口在頷下體無鱗甲肉黃大者長二三丈江東呼為黃魚是也。

　　第四十卷

　　漚令

　　於𠋫反說文久漬也律文作膒非體也。

　　匈凹

　　烏狹反字菀云凹䧟也蒼頡篇作容墊下也。

　　匈凸

　　徒結反字菀云凸起者也。

　　築時

　　古文[竺-二+渠]同陟逐反說文築擣也尒雅築㓨也。

　　𠧸薄

　　字體作樐同力古反下蒲古反樐大楯也蔡雍獨断日天子大駕出陳𠧸薄也。

　　喑噫

　　於禁乙戒反喑噫大呼也說文飽息也律文作嗌非也。

　　𣓈襠

　　音兩當𥼶名云其一當匈其一當背因以名之也。

　　第四十六卷

　　作縈

　　一瓊反通俗文[羽-?+又]績曰縈縈旋也。

　　作緍

　　亡巾反說文釣魚繳也尒雅緍綸也郭𤩶曰江東謂之緍繳音之若反。

　　第四十七卷

　　蛆毗

　　子餘反。

　　土𨹃

　　徒果反字林小堆也吴人謂積土為𨹃字體從𠂤。

　　香匳

　　正字作[敲-高+簽]同力占反說文鏡[竺-二+(僉*支)]也謂方底者也江南有粉匳香匳棊匳等是也。

　　纔得

　　在灾反纔僅也劣也不久也廣雅纔暫也。

　　議仲

　　謂伯仲兄弟也伯長也仲中也。

　　櫨拱

　　來都反說文欂櫨柱上枅也一名㭼亦名㭓亦名槉欂音薄麦反枅古奚反㭼徒荅反㭓皮變反袟音疾。

　　第四十八卷

　　鐵砧

　　又作椹[(甚-匹+正)*支]二形同猪金反鈇砧也律文作鈂丈心反𠚏属也。

　　裓來

　　孤得反謂衣襟也。

　　𢙣賤

　　烏故反謂憎𢙣也下茨箭反廣雅賤卑也經文作汙濺非也濺音子旦反。

　　激列

　　古歷反流急日激激發也感激也。

　　第四十九卷

　　[牛*丘]慲

　　莫槃反說文慲忘也亦慲兜也律文作僈非也。

　　遏截

　　烏曷反蒼頡篇遏遮也尒雅遏止也郭璞曰今以逆相止為遏也。

　　詭語

　　居毀反謂不實也詭𢙣也詭欺也譎詭奇𪫦也。

　　第五十卷

　　黔虵

　　古文鳹同渠占渠今二反。

　　嵯梨

　　徂娥反。

　　第五十二卷

　　穄米

　　子裔反說文穄穈也似黍而不粘者閞西謂之麇麇音亡皮反。

　　時𮊞

　　又作沛同子礼反廣雅𮊞漉也謂𮊞出其汁也律文作擠子詣反排也擠非字義。

　　灑散

　　所解反如水之灑地也律文作攦非也。

　　第五十三卷

　　𥱼筏

　　又作𥴖同蒲佳反方言𥴖謂之筏南方名𥱼北人名筏。

　　第五十四卷

　　餘𩞀

　　古文𩞀糂[米*朁][飢-几+甚]四形今作[糝-(彰-章)+小]同桒感反說文以米和羹也一曰粒也律文作䊏非也。

　　第五十六卷

　　潢池

　　胡光反說文久積水池也大曰潢小曰洿濁水也。

　　第五十七卷

　　牛脬

　　普包反通俗文尿本曰脬說文旁胱也。

　　樵薪

　　才焦反說文樵木也亦薪也字從木從焦聲也。

　　㼾𤭔

　　力穀反下又作塼同脂緣反狹長者謂之㼾甎。

　　第五十八卷

　　汙飾

　　屋孤反汙塗也飾修治抆飾也。

　　杖鑽

　　祖亂反謂杖端頭若骨鐵等也經文作繤組也。

　　豍豆

　　布迷反廣雅豍豆䝀豆也。

　　刀匣

　　今作押同胡甲反說文匣匱也今謂盛刀劒者也。

　　湏鑰

　　息于反鏁湏也下余酌反說文開下壯也。

　　第六十卷

　　挽紖

　　古文緣[糸*(卄/(乳-孚))]二形同丈忍反說文牛索也。

　　𬽦者

　　古文逑同渠牛反怨𫁭曰𬽦尓疋𬽦讎匹也。

　　到矴

　　都定反謂柱下石也律文作碠非也。

　　捉瑱

　　古文[真*耳]同他見反周禮弁師掌冤玉填玉笄注云瑱塞耳者也𥼶名云瑱鎮也懸當耳旁不欲使人妄聽自鎮重也或名充耳笄音鷄。

　　更適

　　書亦反尒疋適往也謂適事夫家也適歸也。

　　僧祇律

　　第一卷

　　依怙

　　胡古反尒疋怙恃也韓詩云無父何怙怙頼也無母何恃恃負也。

　　筞謀

　　古文▆[十-〡+(用-＝+((、/、)*(、/、)))][十-〡+(筒-(一/口)+((、/、)*〡*(、/、)))]三形同初革反筞亦謀也下莫𬾃反謀論也諮事為謀謂諮事之難易也。

　　各舋

　　渠九反詩云[慘-(彰-章)+小][慘-(彰-章)+小]畏各箋云咎猶罪過也尒疋咎病也說文咎灾也亦𢙣也下義鎮反瑕舋𠍴過也亦罪也。

　　黎庶

　　力奚反尒疋黎庶烝多師𣄆眾也。

　　即襞

　　卑伇反字林韏衣也謂襞褺衣韏音羌阮反。

　　四褺

　　徒俠反通俗文重衣曰褺也。

　　輕躁

　　又作趮同子到反躁動也躁櫌也謂不安靜也。

　　潛微

　　無非反尒雅[瘞-夾+(券-刀)]幽匿蔽微也注云謂逃竄也又微止也字從。

　　寵䩭

　　又作𦌭羇二形同居猗反說文[葺-耳+十]絡馬頭曰羇釋名羇撿持也所以撿持制之也。

　　禍酷

　　古文俈嚳焅三形同苦䔍反酷極也說文嚳急也告之甚也謂暴虐也。

　　愻悌

　　蘇寸反字林愻順也謙也下大帝大礼二反愷悌樂也易也善事兄曰悌也。

　　第三卷

　　芋根

　　禹句反說文大葉實根驚人者也故謂之芋蜀多此物可食其大者謂之蹲𩿍。

　　竹筥

　　又作𥰠同力与紀吕二反字林筥𥳓也飯器受五外𥘿謂筥方言南楚謂之筲趙魏謂之𥰠郭𤩶曰盛飯筥也聲類筥箱也亦盛杯噐籠曰筥筲音所交反。

　　篙㰅

　　古豪反謂㓨舩竹也長二丈以鐵為鏃下他狄反擿猶剔撥也。

　　㭬杙

　　都角反下又作弋同餘軄反尒雅𢴠謂之杙注云即橛也樴音徒得反。

　　堅勁

　　居盛反說文勁強也字從巠從力巠胡頂反水冥巠也。

　　薄膌

　　又作瘠同才積反說文膌瘦也亦薄也律文作藉非體也。

　　[戒-廾+貝]用

　　他得徒得二反字林[戒-廾+貝]求也說文[戒-廾+貝]從人求也。

　　第四卷

　　倪樓

　　吾奚五礼二反國名也。

　　磯激

　　居依反埤蒼水中磧石也廣雅磯磧也下古狄反急流也。

　　皺抐

　　壯幼反下女六反通俗文縮小曰㾭物不申曰樎枘律文作𭽭𥀝未見所出。

　　聸耳

　　丁藍反說文耳垂也又作[身*(ㄙ/几)]都含反說文耳大也。

　　咩咩

　　又作嘪同弥尒反說文羊鳴也。

　　誇說

　　又作𡘆同苦𤓰反諡法曰華言無實曰誇誇相誕也謂憍恣過制自夸大也。

　　鏇師

　　囚絹反謂以繩䂓物者也說文圓鑪也。

　　欲杼

　　時汝除吕二反說文杼挹也蒼頡篇杼取也出也廣雅杼渫也舀也舀音餘遶反。

　　第五卷

　　萎黃

　　於危反詩云無草不死無木不萎箋云草木猶有萎槀也聲類云萎木草菸也律文作痿痿痺謂不能行也。

　　深榛

　　土巾反案說文藂木曰榛廣雅木藂生曰榛也草藂生曰薄是也。

　　輅上

　　又作路同力故反𥼶名云路亦車也金玉等路各隨其所飾立名謂之路者言行於道路也。

　　水灒

　　子旦反說文汙灑也江南言灒山東言湔。

　　𨏔轤

　　又作摝攎二形同力木力胡反蒼頡篇三輔舉水具也汲水者也。

　　第六卷

　　趌𧽸

　　居列居逸二反下居月反繤文云趌𧽸凶竪也亦跳起也。

　　第七卷

　　扣瓫

　　說文作敂同苦後反論語以杖扣其脛孔安國曰扣擊也。

　　唃耳

　　相承音古學反耳邊語也未詳何出。

　　鶬鵠

　　又作𩀞同七唐反尓雅鶬糜鴰郭𤩶曰即鶬鴰也鵠胡沷反。

　　警宿

　　居影反謂警戒也亦起也廣雅警警不安也律文作景非體也。

　　踟躕

　　直知反下直誅反踟躕躑躅也亦住足也廣疋猶豫也躑音馳亦反躅馳足反。

　　睩瞬

　　力穀反睩視㒵也下尸閏反目開合數搖也。

　　第九卷

　　茜色

　　又作蒨𦵻二形同且見反筎藘也律文作箋表之箋非也。

　　手㨑

　　祖公反通俗文手捉頭曰㨑也。

　　窳墯

　　榆乳反尒疋窳勞也郭璞曰勞苦者多惰窳也或作懈古賣反。

　　庵𢢔

　　於含反廣雅庵舍也埤蒼庵𢈠也𢈠音且漬反。

　　啾啾

　　子修反蒼頡篇眾聲也啾啾鳴聲也。

　　紃羊

　　似均昌緣二反紃謂雜也縷也。

　　第十卷

　　㩜匱

　　胡𪒠反㩜攏也㩜圈也。

　　燈盛

　　時征反在器日盛案盛謂今之杯盂也左傳[二/日]酒一盛言器也。

　　僦賃

　　子溜將六二反通俗文雇載曰僦下女鴆反。

　　晃煜

　　又作晄古文熿同胡廣反說文晃明也廣雅晃暉也光也下由掬反說文熀曜也廣疋煜熾也埤蒼煜盛皃也。

　　苲作

　　側挌反案笮猶𡑅也今謂苲出汁也亦狹也說文苲迫也。

　　得𥑐

　　烏狹反謂自上加下也又作𡑅𡑅鎮也。

　　第十一卷

　　齒木

　　案梵本云彈多抳瑟[打-丁+(后-口+巾)]彈多此云齒抳瑟[打-丁+(后-口+巾)]此云木謂齒木也長者十二指短者六指也多用竭陁羅木作之今此多用楊枝為無此木也。

　　掃篲

　　又作彗字林囚芮反謂掃竹也律文作槥于桂反廣雅㨹裂也。

　　舍勒

　　此譯云衣或言內衣也。

　　營署

　　時庶反營謂經營也署猶置也說文部署也亦官也。

　　第十三卷

　　痏痏

　　諸書作侑[卄/(禾*(哭-犬+田))]文作幃案通俗文于罪反痛聲曰痏驚聲曰㒄㒄音于簡反律文從口作喡喂二形非也[卄/(禾*(哭-犬+田))]音除救反。

　　第十四卷

　　中折

　　又作𣂔同思狄反聲類析劈也說文破木也亦分也字從木斤意也。

　　完出

　　胡官反說文完全也。

　　生黴

　　無悲反通俗文物傷濕曰微。

　　撥開

　　𥙷𥘯及謂發楊也撥亦除也棄也律文作柿疋沬反謂[托-匕+巿]水[托-匕+巿]物也[托-匕+巿]非此義也。

　　朝菌

　　奇殞反尓雅中馗菌郭𤩶曰地[蕈-早+(卑-(白-日))]也似盖今江東呼為土菌[蕈-早+(卑-(白-日))]音審。

　　呵叱

　　齒逸反方言呵怒也陳謂之呵案叱猶呵也禮記尊客之前不叱㺃是也。

　　第十五卷

　　[掐-臼+(一/巾)]築

　　又作杈同𠡠佳反通俗文拳手桎曰[打-丁+(后-口+巿)]也。

　　挾先

　　胡頰反尓雅挾藏也注云今江東通言也謂懷意也律文作恊和之恊非也。

　　秸泥

　　古八反秸即槀也律文作𦮽古木反禾穀𥢶也。

　　米潘

　　敷煩反字林浙米汁也律文作䊩翻二形非也。

　　嘲話

　　又作啁同竹包反蒼頡篇啁調也謂相戲調也漢書俱在左右談調而已是也。

　　第十六卷

　　食棧

　　仕板反說文棧[木*用]也廣雅棧閣也謂置食器於其上也。

　　洮米

　　徒刀反案洮猶汰也通俗文淅米謂之洮汰說文汰洗也汰音太浙音思歷反。

　　㭄去

　　所隣反說文從上挹取也通俗文減上取曰㭄也。

　　石壜

　　徒南反猶瓷坩也律文作埮非也坩口甘反。

　　若卷

　　古文𩓫捲觠三形今作卷同渠員反卷曲也。

　　竹篙

　　方言作𣝏音高謂㓨舩竹也淮南以篙測江許叔重曰謂㓨舩竹長二丈以䥫為鏃者也。

　　第十七卷

　　山坡

　　又作陂同普何反案陂陀猶靡迤也今山陂土陂陂皆是也迤弋是反。

　　𩬇舜

　　字體作[髟/眷]音書閏反廣雅𩬇謂之[髟/眷]漢書韋昭音蠢鄭玄注禮記云[髟/眷]乱髮也音舜。

　　鎗銚

　　餘招反溫器也律文有作鐎子消反聲類溫器也有柄即刁斗也說文鐎鐎斗也字林云容一斗以銚無緣也。

　　欬瘶

　　苦戴反說文逆氣也下作欶同蘇豆反蒼頡篇齊部謂欶曰欬。

　　刵劓

　　讓記反廣雅刵截耳也下又作㓷同魚器反說文㓷决鼻也尚書無或㓷刵人孔安國曰㓷割鼻也刵截耳也。

　　麻籸

　　所巾反通俗文物滓曰籸字從米。

　　奚用

　　胡鷄反蒼頡篇奚何也。

　　疥瘙

　　蘇到反蒼頡篇瘙疥也廣雅瘙瘡也。

　　蘆荻

　　又作藡同徒歷反即薕荻也堪為薄者也葦未秀者為蘆薕公銜反。

　　木札

　　側黠反木皮也律文有作[打-丁+(巿@(必-心))]敷廢反說文削朴也朴札也謂削木[打-丁+(巿@(必-心))]也二形通用又作㩌非也。

　　撥聚

　　補達反撥理也亦發楊㒵也廣雅撥除也撥亦棄也律文作跋非體也。

　　若秸

　　公八反尚書三百里納秸服孔安國秸槀也服槀伇也。

　　若穰

　　如羊反說文黍䅀也禾穰也䅀音良計反。

　　第十八卷

　　藍澱

　　徒見反尒雅澱謂之垽郭𤩶曰澱滓也江東呼為垽音魚靳反。

　　倒孑

　　居列反尒雅蜎蠉郭𤩶曰井中蛣蟨赤䖝也一名孑下通俗文蜎化為蚊是也蜎音狂兖反蠉香兖反蛣音結蟨居月反。

　　汪水

　　烏黃反通俗文亭水曰汪尒疋汪池也。

　　栟毳

　　補𥝷反下昌芮反栟彈繩墨也毳羊細毛也。

　　拳攉

　　渠員反下苦角反說文攉敲擊也字從手從霍。

　　第十九卷

　　并擩

　　而注反謂擩莝擩箭擩物等皆作此字。

　　磓𡑅

　　又作搥同丁迴反謂投下也廣雅搥擿也下於甲反自上加下也。

　　𦊰弶

　　古犬反下渠向反字書施𦊰於道曰弶以繩取物曰𦊰也。

　　㑌脚

　　去誑反謂脚曲也書無此字應俗作耳。

　　聳耳

　　古文竦𢥠慫三形同所項湏奉二反方言聳聾也郭𤩶曰言無所聞常聳耳也聳又竦也謂驚悚也。

　　掩襲

　　古文㦻同辝立反左傳凡師輕曰襲注云掩其不俻也。

　　甎坏

　　又作[不*瓦]同疋才反字林凡未燒者曰坏。

　　[冰-水+土]泥

　　烏黃反通俗亭水曰汪謂汪池之泥律文作洸古皇反洸涌也洸洸聲也洸非此義。

　　第二十卷

　　𭫲棟

　　所龜反尓雅捔謂之𭫲郭𤩶曰即掾也亦名桷亦名橑音力道反棟都弄反說文屋極也一名極亦名檼亦名桴檼音於靳反。

　　櫨[打-丁+薄]

　　力胡反說文柱上枅也下蒲麦蒲各二反廣雅[打-丁+薄]謂之枅。

　　枅衡

　　今作𣓖同結奚反蒼頡篇柱上方木也一名㭼亦名㭓亦名槉亦名楶音子結反。

　　田[卄/斗]

　　或作鈄都口反此冝作斗字。

　　第二十一卷

　　見齗

　　魚斤反說文齒肉也蒼頡篇齒根也。

　　𤴨頭

　　古文鈂𤴨𩑌三形今作疣同有霤反說文𩑌顫也謂顫掉不正也顫又作戰律文作痏非體也。

　　第二十二卷

　　刳四

　　口孤反方言刳剔也說文刳判也周書刳木為舟謂空其腹也。

　　上概

　　古載反周禮師女宮而濯概鄭玄曰摡拭也字從手律文從木作槩平斗斛之槩非此義也。

　　羹臛

　　呼各反楚辝露鷄[((烈-列+(魚/大))*隹)/乃]臛王逸注有菜曰羹無菜曰臛也𩺫以䂓反。

　　㗘㗱

　　又作[(止/?)*(十/田/寸)]同補洛反下子立反說文噍㒵也廣蒼㗘噍聲也。

　　䯉䯉

　　於滑反說文咽中氣息不利也律文作[骨*口]非也。

　　蟥蜂

　　胡光反尓雅蛂蟥蛢注云甲䖝也大如[皮-(〡/又)+(王/巾)]豆綠色江東呼為黃瓶蛂音扶結反。

　　斗藪

　　又作擻同蘇走反通俗文斗藪謂之䅽[聲-耳+束]律文作𧘞梀非體也䅽音都穀反[聲-耳+束]音速。

　　圂廁

　　胡困反廣雅圊圂庰廁也下惻吏反廁亦圊也釋名云圂者言溷濁也或曰清言至穢𠁅冝常修治使潔清也廁者人雜廁在上非一也。

　　第二十三卷

　　礓石

　　居良反形如薑也通俗文地多小石謂之礓礫也字從石從畺也。

　　屋擔

　　又作[打-丁+閻]同餘占反說文擔𢱧也亦名屋[打-丁+呂]亦名連緜尒雅擔謂之摘摘亦[示*(尸/目)]也𢱧音毗摘音都歷反。

　　項顀

　　直追反說文頟出也今用其義律文作[日*追]未見所出。

　　侏儒

　　之于而于反通俗文侏儒曰矬謂極短人也。

　　第二十四卷

　　懟恨

　　古文譵同大淚反尒雅懟怨也亦忿也。

　　齵齒

　　五溝反蒼頡篇齒重生也說文齒不正也謂高下不齊平也律文作齵丘禹反說文齒蠹也齲非此義蠹音丁故反。

　　第二十七卷

　　[改-己+高]戶

　　又作毃同苦交反謂下打者也說文[改-己+高]撗撾也。

　　猥多

　　烏罪反字林猥眾也廣雅猥䪺也。

　　捦[去/(冗-几+手)]

　　又作襟同渠林反說文急持衣襟也埤蒼捦捉也。

　　瓷匙

　　方言從木作提同是支反謂[木*向]飯者也律文作𨥌昌紙反紙𩰿也𨥌非此義𩰿音自林反。

　　第二十八卷

　　持䩸

　　字書作縙同而用反案毳飾也又作㲨而容反字林㲨𦋺也。

　　䍧羊

　　祖郎反字林牡羊也三蒼注云䍧吴羊也。

　　不[壙-黃+干]

　　耻挌反字林[土*(厂@干)]裂也亦分也律文作卓非體也。

　　第二十九卷

　　是挻

　　式延反謂作泥物也挻擊也挻柔也埴土也。

　　水湔

　　又作㵶同子見反通俗文傍沾曰湔山東名也江南言灒音子旦反。

　　第三十卷

　　紡績

　　古文作勣同子狄反字林績𦂝也。

　　欝詶

　　又作譸同涉尤反比丘名也三蒼詶亦酬字也。

　　第三十一卷

　　今臉

　　力占反廣雅懸熟也臉生血也。

　　穀䴬

　　夷軄反謂穀麦糠皮也律文作芅草名也。

　　爒已

　　又作𤑗同力鳥反字林爒炙也律文作燎力彫力吊二反𨓍燎也燎非此義。

　　福羅

　　正言布羅此譯云短靿靴靿音烏豹反。

　　𤴨手

　　又作𩑌同于救反謂顫𤴨搖動不安也。

　　第三十二卷

　　漱卑

　　所霤反或言蘇卑或言優婆斯皆訛轉也正言鄔波斯此云近善女人鄔音一古反。

　　喟嘆

　　又作欳同口愧口𪫦二反大息也謂歎聲也。

　　第三十四卷

　　狼䟺

　　又作跋同補盖反狼䟺猶蹎䟺也說文䟺步也聲類蹎䟺也。

　　婆𠲿

　　所學反星名也。

　　欶指

　　又作嗽同所角反俗文含吸曰嗽嗽亦吮也。

　　䤍青

　　莫奚反埤蒼[酉*業]䤍醬敗壞也醬敗則䤍生也[酉*業]音普木反。

　　廁篦

　　補奚反小學篇篦刷也謂刮刷也今眉篦等皆作此也。

　　甌別

　　烏侯反甌器也方言盆之小者謂之甌。

　　施系

　　奚計反謂屧系履系等皆作系律文作縘𦮐二形非體也屧音思頰反。

　　青微

　　無悲反通俗文物傷濕曰微律文作湄澿二形非字體也次下卷生微同。

　　㰍䟽

　　力同反說文㰍房室之䟽也䟽窓也廣雅㰍舍也律文作籠非體也。

　　第三十五卷

　　䋫卷

　　側耕反說文䋫縈繩也江汅之閒謂縈収繩為䋫䋫亦屈也汅音弥善反。

　　欱烟

　　呼帀反欱猶飲取也說文欱歠也歠音昌恱反。

　　𢾊觸

　　又作敞棖樘橙四形同文𢖍反敞亦觸也。

　　當敧

　　居儀反通俗文以箸取物曰敧箸音治慮反。

　　謦欬

　　口頂反下苦代反通俗文利喉曰謦說文欬逆氣也字從言從欠律文從石從口作磬咳二形非體也。

　　連[口*(唐-口+(走-土))]

　　又作䶍同丁計反蒼頡篇噴鼻也詩云願言即[口*(唐-口+(走-土))]箋云汝思我心如是即[口*(唐-口+(走-土))]也今俗[口*(唐-口+(走-土))]云人道我此古遺語也。

　　砏砏

　　胡瞎反字指云礣砏雷大聲也律文作榾古忽反埤蒼狗猾木名也中作箭笴也榾非此義礣音莫八反笴音古旱反。

　　第三十六卷

　　𪥲𧰟

　　於驕反說文𪥲巧也又女子壯㒵淑好也下又作艶同餘贍反方言秦晉之閒謂美為𧰟𧰟光也。

　　姑伀

　　故胡反白[皮-(〡/又)+(王/巾)]通曰姑者故也故老人之稱也說文姑母也下之容反𥼶名俗謂舅章曰伀言是己所敬見之伀遽自肅齊。

　　第三十八卷

　　殆壞

　　徒改反廣疋殆敗也尓疋殆危也殆亦幾也近也。

　　擊敲

　　又作敲同口交反謂下擊也說文撗撾也律文作栳非也。

　　第三十九卷

　　佉啁羅床

　　此譯云小長牀啁音竹交反。

　　敲盤

　　口交反謂相擊打也盤謂鈴盤也。

　　第四十卷

　　罯瘡

　　於感於合二反說文罯覆也律文作菴草名也菴非此用。

　　竹[竺-二+亮]

　　亡[田/十]反竹膚也聲類[竺-二+(其/九)]篾也今中國蜀土人謂竹篾為[竺-二+(其/九)]也。

　　撥衣

　　又作拔同補末反通俗文三尺衣謂之撥也。

　　跋渠

　　此譯云部謂部類也或言群同其義也。

　　五分律

　　第一卷

　　厭蠱

　　於舟反下字林音固說文厭合也蒼頡篇伏合人心曰厭蠱周禮庶氏掌除毒蠱注云毒蠱䖝物病𡧱人者也謂䖝行毒也律文作固非也。

　　養𩚅

　　今作食同囚恣反說𩚅糧也廣疋餧𩚅也謂以食供養人曰𩚅字從食從人律文作飼近字也。

　　餞送

　　才翦反說文送去也謂以飲食送人曰餞字從食律文作踐履之踐非體也。

　　僅而

　　渠鎮反字林僅財能也僅亦劣也。

　　銜淚

　　下衫反凡在內而未發者皆曰銜言銜恨銜淚等皆是也。

　　享福

　　虛兩反享受也亦當也說文享獻也字從高省篆文作[言/巾]又音呼羹反。

　　醊祠

　　說文餟同張芮反酹祭也酹力外反字林謂以酒澆地祭也。

　　魔麾

　　字詁今作撝同呼皮反楚辝舉手日麾謂手指之也。

　　歌謠

　　与招反說文獨歌也尓雅徒歌為謠徒空也。

　　和埴

　　時力反尚書厥土赤埴墳孔安國曰黏土曰埴也。

　　䄯梁

　　今作楣同古奚反蒼頡篇柱上方木一名㭼亦名[打-丁+薄]櫨欂音蒲麦反。

　　戶楣

　　靡飢反尒疋楣謂之梁郭璞曰門上撗梁也。

　　第二卷

　　作穽

　　古文阱汬二形同才性反廣雅穽坑也謂穿地為䧟以取獸也。

　　僶俛

　　亡忍下無辯反謂自強為之也律文作僈非也。

　　險隵

　　又作巇同許奇反險隵危也律文作囐五達反皷聲也獻非此義。

　　晏安

　　烏見反說文晏安也字從女又作宴安尓雅安止也定也蒼頡篇安靜也說文作侒𡩷也。

　　第三卷

　　允合

　　弋准反周易允外大吉王弼曰允當也允亦信也尒雅允誠也。

　　共賭

　　又作[目*度]同都杜反通俗文錢戲曰賭也。

　　礧佛

　　力對反謂以石投佛也今言礧石是也。

　　第四卷

　　驚惋

　　烏翫反謂惋歎驚異也。

　　愜意

　　苦頰反愜可也字林愜快也。

　　第五卷

　　垔灑

　　於仁反下所解反字應作惡於故反即㽵飾也。

　　𭽀麗

　　麁旦反廣雅𭽀明也𭽀亦鮮盛㒵也律文作[王*(癸-天+米)]非體也下勒計反廣雅麗好也麗謂花靡也。

　　歠粥

　　又作吷同昌恱反說文歠飲也歠欱也欱音火洽反。

　　第六卷

　　輟我

　　猪劣張衛二反止也尓雅輟己也論語耰而不輟是也耰音於牛反。

　　誣說

　　武于反說文加言也誣欺也妄也誣亦𠕀也。

　　木簀

　　側[葺-耳+十]反說文牀棧也尓雅簀謂之𥫴音側几反郭璞曰即牀板也。

　　第七卷

　　蔚然

　　於謂反廣雅蔚茂也茂盛也。

　　援助

　　于眷反援謂依援護助之言也。

　　第八卷

　　介意

　　居薤反周易憂悔若者存孚介韓康伯曰介纖介也劉瓛曰介微也。

　　貪[飢-几+(彰-章)]

　　又作餮同他結反說文貪也謂貪食曰[飢-几+(彰-章)]。

　　䏣弊

　　千余反謂䏣妬也蠅子曰䏣。

　　泅戲

　　又作汓同似由反說文水上浮也今江南呼拍浮為泅也。

　　澆灒

　　又作𠵖湔二形同子旦反說文水汙灑也。

　　第九卷

　　狼朚

　　又作[茫-亡+(匚@一)]同莫剛反朚遽也通俗文時務曰[茫-亡+(匚@一)]律文作狽非體也。

　　鞅掌

　　於兩反詩云王事鞅掌傳曰失容也箋云鞅荷也謂捧之也負荷捧持以趍走促遽失容儀也。

　　作𢙺

　　今作熾同尺志反幖也通俗文私記曰幟廣雅幟幡也墨子以為長丈五廣半幅曰幟也。

　　第十卷

　　企行

　　古文𠈮同祛䜴反通俗文舉踵曰企企望也字從止。

　　遝水

　　他帀反埤蒼𡄤歠也律文作嗒非體也。

　　第十四卷

　　索鐎

　　今作銚同子消反韻集云鐎溫噐也三足有柄字林云鐎容一斗似銚銚又音遙一音徒吊反。

　　擲捘

　　又作[打-丁+莎]荾二形同先戈反謂織㨑行緯者也。

　　或虜

　　力古反虜獲取也服也戰而俘獲也虜掠𡙸取物也。

　　屋霤

　　力救反說文屋水流下也凡水下𠁅皆曰霤。

　　第十五卷

　　窺𨵦

　　丘䂓弋珠反說文窺小視也。

　　自貽

　　以之反尓雅貽遺也注云謂相㱕遺也。

　　以砥

　　軄夷反山海經崦嵫山多砥礪郭𤩶曰磨石也崦音於廉反嵫子辝反。

　　跨馬

　　苦罵反字林跨踞也亦躡也說文跨渡也。

　　憩止

　　說文作愒同却厲反尓雅憩息也。

　　皆躓

　　陟利反礩礙也通俗文不利曰躓限至曰礙。

　　第十七卷

　　自炮

　　字書作炰同父包反說文毛炙肉也詩云炰之燔之傳曰以毛曰炰是也亦裹燒也。

　　吃人

　　九乞反說文言難也重言也。

　　第十八卷

　　樌頭

　　古患反謂貫其頭也。

　　青虹

　　古文作肛同胡公反說文螮蝀也狀似䖝字從䖝俗呼為美人螮音帝蝀音董。

　　第二十卷

　　脅諸

　　字體作愶同虛業反謂以威力相𢙢懼也。

　　雷霆

　　達丁反尓雅疾雷為霆霓郭𤩶曰雷之急激者也蒼頡篇礔礰也霓音五結反。

　　畦畔

　　下圭反說文五十[每*人]為畦今之[禾*(啗-口)]畦菜畦等也律文有作塍食䒱反稻田畦也。

　　毛𣮧

　　布莾反字林𦋺方文者曰𣮧謂毛布也律文作𣯟非體也。

　　拘欇

　　之涉反或言拘執梵言訛轉耳謂𦋺之垂毛者。

　　第二十一卷

　　鏟髮

　　又作剗同初簡反廣雅剗削也聲類剗平也。

　　屯門

　　徒昆反廣雅屯聚也屯亦陳也。

　　等屧

　　思恊反屧謂履属也律文作[戀-心+火]非體也。

　　作靿

　　一豹反靴靿也律文作𩍓俗語也書無此字。

　　第二十二卷

　　鱣脂

　　知連反尓疋鱣大魚也似鱏而短鼻口在頷下江東呼為黃魚亦鯉也長者二三丈鱏音徐林反鼻長七八寸重千斤。

　　用麴

　　去六反方言江淮陳楚之閒謂之苗音曲注云楚語轉耳。

　　糂米

　　古文作糝籀文作[米*朁]同桒感反說文米和羹也律文作䊏非也。

　　第二十四卷

　　斧剉

　　旦臥反謂剉斫也說文折傷也律文作銼才戈反小釜也又音族。

　　相揩

　　口皆反廣雅揩摩也字從手。

　　第二十五卷

　　錍箭

　　普啼反方言箭廣長而薄廉者謂之錍。

　　人邏

　　力賀反韻略云邏巡行非違也戍属也謂遊兵以禦[冗-几+杸]者也律文作儸力歌反𠌮儸也𠌮音之耶反。

　　泥鏝

　　又作槾墁二形同莫槃反尓雅鏝謂之杅郭璞曰泥鏝也杅音烏。

　　第二十六卷

　　奠食

　　徒見反奠陳也獻也廣雅奠薦也調也。

　　䑔之

　　符發反廣雅䑔春也埤蒼[日*朿]暘米也通俗文擣細曰[舂/巾]晹音蕩。

　　三捼

　　三蒼奴迴反手按也說文捼摧也一日兩手相切也。

　　翻翻

　　又作翻同疋元反廣雅翻翻飛也亦盛㒵也律文作翻非也。

　　第二十七卷

　　輙呞

　　又作𪗪齝二形同勑之式之二反尒疋牛曰呞注云食已復出嚼之也。

　　庖𢊍

　　蒲交反庖之言包也厨庖屋也蒼頡篇主食者也。

　　筴箸

　　古俠反字林公洽反筴亦箸也下丈庶反飯[音*支]也筴亦取也律文作挾藏之挾非體也。

　　𢍶水

　　居万反通俗文汲取曰𢍶說文杼漏也。

　　莝草

　　千臥反謂斬茤𩚅馬者也詩云乘馬在廄莝之秣之傳曰莝茤也。

　　第二十九卷

　　作䋟

　　渠記反所以聮綴簪記之也。

　　躂脚

　　他末反字林足跌曰躂取其義矣。

　　第三十卷

　　勗勉

　　許玉反方言齊魯謂勉曰勗滋尚書勗哉夫子孔安國曰勗勉勵也謂勸強也。

　　阿哹

　　疋尢反梵言也依字吹哹也。

一切經音義卷第十五

　　甲辰歲高麗國大藏都監奉
　　　　𠡠彫造


