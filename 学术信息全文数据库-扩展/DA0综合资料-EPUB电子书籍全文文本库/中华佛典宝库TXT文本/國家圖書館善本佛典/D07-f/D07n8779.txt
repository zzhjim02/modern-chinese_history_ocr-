國家圖書館善本佛典第 7 冊 No. 8779 鳩摩羅什法師誦法（後殘）


鳩摩羅什法師誦法

　　慧融等集

　　四部弟子受菩薩戒原於長安城內大眀寺鳩摩羅什法師與道俗百千人受菩薩戒時慧融道詳八百餘人次預彼未書持誦出戒本及羯磨受戒文受戒法本出梵網經律蔵品中盧舎那佛與妙海王王千子受菩戒法又欲受戒苐子先以三礼師足以香火請一戒師為阿闍梨將至佛前伏地而聽也。

　　又師應問言汝難忍能忍不所謂十忍也割肉飼鷹投身餓虎斫頭謝天朾骨出髄捥身千燈挑眼布施剝皮書經刾心决志燒身供佛刾血灑地是事能忍不能誦十重四十八輕不能一一從師如法行不若不從師教不復為與受戒也又為師之法是出家菩薩僧具足五徳。一堅持淨戒二年滿十臘三善觧律蔵四妙通禪思五慧蔵窮言　綜經善義　甚為師也

　　又為苐子之法受戒竟即從師請戒本誦之使利若有所不觧當問戒師同受學者綜識戒相若輕若重也又欲自誓受戒者若千里內無戒師得佛形像前自受戒自受三歸自懺悔自受十戒與師受戒羯磨一種无異但出口為別也苐子亦誦十重四十八輕等无有異嘱來世同學菩薩道者詳而攬用共弘大道龍華為期。

　　菩薩戒序

　　諸大徳優婆塞優婆夷等諦聽佛滅度後於像法中唯應尊重珎敬波羅提木义波羅提木义者即是此戒持此戒時如闇遇眀如貧人得寶如病者得[差-工+匕]如囚繫出獄如遠行得歸當知此則是眾等大師若佛在世无異此也怖心難生善心難發故云莫輕小罪以為無殃水滴雖微漸盈大噐𠛴那造罪殃墜无間一身人身万刦不𣸪壯色不停猶如奔馬人命无常過於山水今日雖存眀亦難保今政是時眾等應當一心各各勤脩精進慎勿懈怠懶[墯-工]睡眠[糸*(彳*(前-刖+(之-、)))]意夜則攝心存念三寶莫以空過[彳*(土/(之-、))]失疲勞後大深悔終無所得眾等一一謹依此戒如法修行。

　　諸大徳春分四月日一月日已過少一夜餘有一夜三月日在老死至近佛法欲滅諸大徳優婆塞優婆夷為得道故一心勤求精進所以者何諸佛一心勤精進故得无上菩提何况餘善道法各聞強健時弩力勤修善如何不求道豈得従心放逸欲何樂乎是日已過命亦随减如少水魚斯有何樂此中未受菩薩戒不清淨者已出眾今和合欲作何事(如是三問)不來嘱受菩薩有幾人說欲及清淨眾當一心聽。

　持戒淨身口　攝心正憶念　多聞生實智　斯由戒為本
　戒為妙寶蔵　亦為世七財　戒為大舟航　能度生死海
　戒為清淨池　澡浴諸熱惱　戒為如意珠　銷伏邪毒割
　戒為究竟伴　能過險𢙣道　戒為甘露門　眾聖之所遊
　持戒心不高　專精不放逸　不取正戒相　亦無邪念心
　是名清淨戒　諸佛所稱讚　戒為法城壍　能遮煩惱賊
　戒為勇猛將　摧伏魔軍眾　戒為如意珠　能與商人寶
　戒為妙樓觀　遊戲諸三昧　持戒為平地　禪㝎為屋宅
　空慧力莊嚴　万行為具足　乃至成佛道　斯由戒為本
　是故有智人　堅心守護戒　寧喪失身命　慎勿有所犯
　合十指抓掌　供養釋師子　我今欲說戒　眾當一心聽
　乃至小罪中　心應大怖畏　有罪一心悔　後更莫復犯
　心馬馳𢙣道　放逸難禁制　佛說切戒行　亦如利轡勒
　佛口說教戒　善者能信受　是人馬調順　能破煩惱軍
　若不受教勑　亦不受樂戒　是人馬不調　沒在煩惱軍
　若人守護戒　如猫牛愛尾　繫心不放逸　亦如猴着鏁
　日夜常精進　求寶智慧故　是人佛法中　能得清淨命

　　諸大徳優婆塞優婆夷等諦聽今月十五日布薩說優婆塞優婆夷菩薩戒眾當一心善聽有罪者發路無罪者默然默然故當知諸大徳清淨堪說優婆塞優婆夷菩薩戒已說菩薩戒序竟今問諸大徳是中清淨不(如是三問)諸大徳是中清淨默然故是事如是持菩薩摩訶薩行住坐臥於四威儀慈悲喜捨四等六度怨親無隔猶如赤子財法二施等无差別。

　　菩薩行檀波羅蜜時従布施得度翻餓鬼道以慳貪不布施多有求欲不知猒足堕餓鬼道中去是故應湏檀波羅蜜捨滅餓鬼道。

　　菩薩行尸波羅蜜時從持戒得度翻地獄道以破戒罪堕地獄道中去是故應湏尸波羅蜜捨滅地獄道。

　　菩薩行羼提波羅蜜時從忍辱得度翻畜


