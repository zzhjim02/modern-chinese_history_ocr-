國家圖書館善本佛典第 11 冊 No. 8817 佛性觀（前殘）


說觀世音三昧經

　　如是我聞一時佛在毗羅勒▆栴檀精舎中與諸菩薩眾▆▆人俱二千五百羅漢四部之眾天龍八部皆來雲集𠇍▆▆▆▆於三昧▆无言說時諸苐子心生疑惑恠佛所以各▆▆▆▆▆世尊嘿然永无言說我等從眾有何利益▆▆▆▆▆從坐而起叉手前白佛言巍巍天尊其意難側▆▆▆▆請何等法問何等事思何等義受何利益佛今嘿▆▆無言說三界眾生增益邪見便自相向悲涕流淚哀哉歎曰今日如來入於三昧何時惺悟。

　　於時世尊即放眉間白豪一光照曜十方遍恒沙界時諸苐子心生歡喜得未曾有各各恭敬立住一面。

　　尒時佛告諸苐子𦗟我所說一切大眾各皆合掌聽佛所說。

　　佛言我觀三界空无所有亦无堅固復无有實亦无亭息諸法空寂囙緣故有和合則生亦可演說亦不可說。

　　尒時觀世音菩薩白佛言世尊法若可說便應不无不无之法便應可說。

　　佛言善哉緣合則有緣散則離諸法如是從緣而生緣滅則盡。

　　觀世音菩薩白佛言如佛所說實不虛也。

　　尒時阿難白佛言世尊如向所說甚難思議亦難側度如佛所說實將不虛今便問佛云何名斯經。

　　佛告阿難此經名觀世音三昧經我於往昔為菩薩時常見過去佛讀誦斯經吾今成佛亦復讀誦未曾休息我今成佛良由此經此經眀聖難可比度喻如日光能照幽𡨋此經亦尒若有比丘比丘𡰱優婆塞優婆夷受持此經者真我苐子流通正泫法將眀矣三寶不滅興隆正覺盲𡨋受悟若有眾生得聞此經念而不忘五刼不堕阿鼻地獄當知此觀世音三昧經正是良藥救人苦難拔除煩𢙉千刼万刼不堕𢙣趣當知斯經名大法王法化於人受道百千万億此經難聞亦復難見譬如摩𡰱寶珠其眀甚盛照百千界人見歡喜都无憂𢙉此經亦尒若人得聞必離𢙣道。

　　尒時阿難重白佛言云何行此經復何應現。

　　佛言阿難若欲行此經應淨房舎中懸諸[幡-釆+米]盖散莘燒香端坐七日念无異想誦此觀世音三昧經。

　　尒時觀世音即自現身其形紫金色身長大二項背日光其色似白銀手捉蓮花現其人前七日之中日有一事初一日時現栴檀勳陸香使行人聞之二日之時於夜半中現大光眀行人得見心大歡喜三日之時現一蓮華大如車輪其華甚盛猶白銀色四日之時現天人身身長一丈身著天衣現彼人前行人見已同共娛樂論說諸法五日之時即自現身證得三昧自見過去生死刼[婁*支]六日之時復現天官五色雜寶所作有四菩薩端坐說法行人見已漸漸心眀眀徹十方即大歡喜奉心敬礼七日之時觀世音菩薩即自現身其光晃曜眀過於日行人見已心甚荒迫觀世音菩薩即舉左手摩行人頂心得安隱復舉右手指於西方妙樂國土行人尋時即見西方无量國國土清淨琉璃寶樹華薗浴池𩂜𩂜皆有行人見已煩𢙉消除无眀根拔此諸行人等世世所生常與觀世音相值復見𨶒浮提雜類國土猶如掌中阿摩勒果復見東方阿閦佛國不動如來登王高坐其諸菩薩多有眷属為人說法其地平正名華浴池𩂜𩂜皆有復見北方欝單日國彼土人民壽命長遠永无正法可以習誦命終之時當堕𢙣道復見上方香積佛國蓮華林茂經行禪室𢘻為香華多饒菩薩復見下方百千万國金剛諸園金剛城金剛坐其諸菩薩𢘻在坐上為人說法行人見已即得六通具八解脫得无㝵智飛到十方随意即至千刼万刼百千億刼度人無量得神通力具陁羅𡰱辯才无滯樂說甚多當知此經是大威力七日七夜讀誦此經如前所說都无虛事若有虛者我即忘語諸餘經典皆不可信

　　阿難從坐而起合掌讚佛。

　世尊金剛恵　語出皆真實　一切諸眾生　頗有不信者　若不信此經
　將堕𢙣道中　巍巍天中天　頗有不歸佛　我見魔波旬　𥟵首來宗仰
　今說觀世音　三昧正經典

　　尒時佛告阿難此經亦名安隱𩂜亦名離𢙉患亦名除疑惑亦名離𢙣道若有比丘犯四重禁五无間罪若比丘𡰱犯八重禁放恣精神串縱六情破壞正法若有優婆塞優婆夷犯五𨒫罪若有能行此觀世音三昧經▆▆所說眾罪𢘻滅无餘亦見十方淨妙國土如前所說▆▆▆異。

　　佛告阿難若人受持讀誦斯經典者應持此呪難▆▆亦難值若持此呪應断酒肉不食五辛瞋恚怒𢘻為當断諸婬女色𢘻復不為清淨梵行之人乃能受持斯呪。


