國家圖書館善本佛典第 30 冊 No. 8889 教相樞要鈔


教相樞要鈔上

　　第一重下

　　言教相者非是教興教相教相亦非教相行儀教相其故教興教相教相局序分義教相行儀教相是亦局四帖䟽故今此教相大師所造中除禮讃其外四部八卷及論註安樂集群疑論往生要集皆云教相故所言教者佛教亦言相者探佛教意人師釋之故云教相妙玄一云教者聖人被下之言也相者分別同異也(已上)。

　　第一重者十重教相玄義七門文句三卷次第也但以散善義為第一重宗義本㨿故天台釋宗者依所依經名法華宗依能弘人號天台宗大師所造三大部中玄義釋法華題名一經大[綱-山+止]文句述如是已下一經始終智者大師於光州大蘓山證發法華三昧宣此道塲開悟旨於止觀一部止觀一云此之止觀天台智者說己心中所行法門(已上)。

　　玄義文句釋所依經故名法華宗止觀判大師旨故號天台宗三部中以止觀為一宗正意故云天台釋宗宗密圓覺䟽云天台修行宗於止觀大原云真言止觀皆是顯天台釋宗幸與修多羅合者修多羅佛教也止觀一部智者大師說己心中所行法門處處引證經論幸是符合己心故云幸與修多羅合阿毘達磨等者梵阿毘達磨新翻對法起信論義記云簡擇法相分明指掌如對面見故云對法(已上)。

　　此之對法如來所說經律論中即論蔵也菩[卄/(ㄗ*(立/生))]所造論亦攝阿毘達磨蔵凡經藏中隨機設教若佛論藏若菩[卄/(ㄗ*(立/生))]論直從法相說於實義故俱舎論云素怚覽言因別意趣阿毘達磨依法相說(已上)。

　　但今阿毘達磨菩[卄/(ㄗ*(立/生))]論藏也引論宗故論師加見功等者註記云經略唯說十三論廣觀二十九此乃論主加顯功也(已上)。

　　記雖云加顯今依加見且明論宗菩[卄/(ㄗ*(立/生))]造論通達經旨自加知見俾人辨知諸經同異故云加見等廣百論云為除空見說諸法有為除有執多說空經若空若有皆是教門(已上)。

　　此是提婆論師加見百論即是三論隨一自餘論宗隨應可知真言華嚴等者如第五重淨土宗是經宗者天親所造攝論說唯願別時意弘通攝論人不解論意云下下品念佛別時意而順次不往生大師為破此錯玄義引𢏏陀經諸佛證誠云今既有斯聖教以為明證[一/乂]云寧傷今世錯信佛語不可執菩[卄/(ㄗ*(立/生))]論以為指南(已上)。

　　斯乃引小經以破通論家錯立念佛往生實說故云經宗宗義立破者散善義釋深信佛語故云宗義言立破者破於彼錯立此真實故云立破論藏者攝論也凡小論者玄義云凡小之論乃加信受(云云)文意為破通論家錯且以攝論下凡小論其實非斥菩[卄/(ㄗ*(立/生))]論此是問[前-刖+合]法一家若會攝論時通論家猶不用之者應致此難也言凡小者天親論主是內凡位故名為凡望佛大人故名為小菩[卄/(ㄗ*(立/生))]等不相應教者散善義云不可信用菩[卄/(ㄗ*(立/生))]等不相應教(云云)此釋凡小論意同若合等者散善義云佛印可者即隨順佛之正教矣此釋意也實菩[卄/(ㄗ*(立/生))]說等者天親即是千部論主豈是有錯攝論說唯願別時意不違佛教自本唯願是別時意願行具足得往生故得文大旨等者得三宗大意不闇諸宗根元因由也釋籤六云若得文大旨則不矒元由矣釋唯局自宗等者用人師釋局自宗也論有自他宗用不用故云取捨依物一乗宗旨不用唯識五性各別法相宗不用佛性論云說無佛性是不了教通用論應知佛經自佗宗非不依用之故會違文也言法華說一切皆成法相宗或會少分一切或會為令不定種姓迴心也又仁王瓔珞等經說凡夫不入報土我宗會對自力断證機說[日/(夕*十)]進門等也傍依凡集一代等者釋論一云凡集一代種種諸教有一百億部(已上)。

　　梵洛叉此云億也問選擇華嚴法華隨求尊勝等經因明往生是為傍依何今以一代經云淨土傍依耶[前-刖+合]傍正之義未必一准三輩念佛篇念佛為正諸行為傍今傍正此意也選擇翻對五種正行以明五種雜行今以一代經為淨土傍依約讀誦雜行選擇云讀誦雜行者除上觀經等往生淨土經已下於大小乗顯密諸經受持讀誦悉名讀誦雜行(已上)。

　　問立淨土宗義依二者深心今依一代經立淨土宗義亦可云依深心耶[前-刖+合]然也大師釋云就行立信者然行有二種一者正行二者雜行(已上)。

　　依一代經立淨土宗義依雜行立信釋也問此義不明下云文中所釋三心全是念佛三心何今云依一代經立淨土宗義依雜行立信釋乎[前-刖+合]此難甚非也雜行立信釋非文中乎但云文中所釋三心全念佛三心約一家正意雜行立信大師傍意故云傍依凡集等也問下判大師御意深心一句収觀經一部不釋深心一句收一代經何依一代經云立淨土宗義耶[前-刖+合]深心一句收觀經一部者約佛隨自意大師正意故下云自深心釋出念佛一宗即此義也今依一代經立淨土宗義約隨他雜行也就之有緫依一代別依三經等三重傳若指翻譯將來等者此是上上品讀誦大乗亦是雜行也上傍依一代廣通大小乗經今狡局大乗經也選擇云就翻譯將來之經而論之者乃至顯密大乗經緫六百三十七部二千八百八十三卷也皆須攝讀誦大乗之一句(已上)。

　　大師釋云等者讀誦正行釋也上來讀誦雜行讀誦大乗讀誦正行次第相連所以宗義立處讀誦正行中別依觀經故(云云)一有緣經故等者如鎮西宗要一但宗要第三由引證定祈願靈驗斯乃三昧發得功故正一家大師三昧發得在從證定祈願已前凡於定中或見光明或見淨土或見佛身是則名為三昧發得新修傳云觀想忘疲已成深妙便於定中備觀寶閣瑤池金座宛在目前(已上)。

　　是正大師三昧發得也深心一句者决定深信一念十念定得往生深信心收觀經一部觀經一部唯念佛故如來在世有信心人等者對信心人佛說此經即是從信此經開也凡觀經一部等者佛意雖欲唯說念佛隨機一往說定散門選擇云隨他之前蹔雖開定散門隨自之後還閇定散門一開已後永不閇者唯是念佛一門(已上)。

　　正雜助正等者是會伏難言上云二百餘行廣釋偏念佛安心今亦云所信法唯是念佛若尒者何釋就行立信下正雜二行助正二業耶也通意正雜助正分別因明結歸本願正定信以為本意本願撗三心等者第十八誓三心具足念佛生因是故十方眾生中可有撗竪二機明本願正意雖可通撗竪無一二言故且傳橫三心也非是指三心心體等者是上所引上人觀經私記云上上品有念佛說定善畢即說三心全為說念佛也祖師上人明此佛意釋上上品有念佛也非是以三心即言念佛行心行各別故三心心體者三心即心體強不及捨信欲分別義也雖然性習等者如來說定善竟說三心全為說念佛也雖然機欲不同故於上六品說大小行故云性習不同等性習等義如散記二從佛意之方等者問上廣釋約隨自意觀經一部唯是念佛何今狡云九品之行唯在念佛耶[前-刖+合]上約定散隨他念佛隨自義故云觀經一部唯是念佛今約散善隨他念佛隨自義故云九品之行唯在念佛例如等者如來本意在一乗故始於華嚴說一乗法終至法華顯說一乗中間四味三教只是隨他之說非佛本意約佛本意一代唯有一乗妙法之外更無餘法今亦然也約佛本意上上品有念佛從本下下品說念佛中間大小行非如來自說本意約佛本意九品之行唯在念佛矣華嚴初分任佛本意唯說一乗故釋籤一云佛本意在大故遂本居初(已上)。

　　推字後學寫錯歟機不純熟等者華嚴後分而有小機然彼小機不堪一乗故云不純熟為使小機引入一乗而說四味三教方便調其小機停小乗執故云調停大機漸熟而到法華令悟實相云授醍醐妙藥也初後佛慧等者開覺實相是名佛慧初者華嚴後者法華利根之人初入佛慧鈍根之機後入佛慧妙玄十云始見我身入如來慧今聞此經入於佛慧初後佛慧圓頓義齊(已上)。

　　此妙彼妙等者以華嚴圓例上上品三心以法華圓例下下品念佛然法華玄二意彼妙方等般若圓而非華嚴圓但集解上云初頓部有一麁一妙一妙與法華無二無別註云無二者一也無別者同也良以彼妙此妙妙義無殊(已上)。

　　此乃含今意也文中所釋等者從經云一者至誠心下至亦名迴向也云文中三心問云文中三心全念佛三心不明至誠心下釋一切眾生身口意業所修解行深心下釋說此觀經三福九品定散二善乃至專心念佛及修餘善等迴向心下釋過去及以今生身口意業所修世出世善根尒者如何[前-刖+合]釋處處通餘行義但是傍意而非大師正意所以者何文中三心若通餘行何釋三心既具無行不成乃至又此三心亦通攝定善之義乎如唯識云義有異者皆別說之既釋三心既具等能別言知於文中釋出餘行今家傍意明矣上人得釋故之一字等者問宗要四云起行略說者故一字是何今云三國相傳宗義源依二者深心一句乎[前-刖+合]一心專念文就行立信釋能信安心所信起行也然師約所信釋起行一字冏師約能信判二者深心能所不離故非相違玄忠西河亦同立等者如要集處釋所云三信等者此三信三不釋讃歎門如實修行然今云三信三不釋我一心論註判是故論主建言我一心以三信三不引合論我一心故云釋天親我一心論十大章初等者十大章中第二起觀生信也論註云起觀生信者此分中又有二重一者示五念力二者出五念門矣記云起觀是起行生信是安心(已上)。

　　從安心生信開出五念行是今所用也雖云五念行約論主本意唯在讃歎門攝在稱念故論主意從二者深心開出念佛一宗也。

　　第二重下

　　旨歸者意趣也施化利生門者佛應機施化隨根利生故名為施化利生門是約能化解義分者眾生隨教解義故云解義是約所化能所共淺故云因分可說發迹入源門者拂除施化利生解義因分蹤跡入佛意源是則名為發迹入源是約所化[仁-二+(((留-刀)-田)*ㄗ)]信分者高[仁-二+(((留-刀)-田)*ㄗ)]果位轉於解義名[仁-二+(((留-刀)-田)*ㄗ)]信分亦約所化凝然常住者法相宗談凝然常住不作諸法故獨空畢竟者出心經秘鍵三論宗談畢竟皆空真空一味故法界圓融者華嚴宗談四種法界圓融故三諦相即者天台宗也六大無礙者真言宗也即身義云六大無礙常瑜伽故即心非佛者佛心宗也馬大師云即心即佛非心非佛矣如此佛教者指上六宗宗宗所談依佛教故名色者指佛教體所言名者具名句文其名句文者假法相宗意二十四不應假立故所言色者聲也聲色法故是有三義一者佛教以名句文為體唯識論二云名詮自性句詮差別文即是字為二所依(已上)。

　　二者佛教以聲為體即如來音聲也是名色中色也三者佛教以名句文聲四法為體今略云名色是也維摩經云有以音聲語言文字為佛事(已上)。

　　非因位分者凡知佛意有四不同凡夫信知三賢學知十地分證知如來究竟知奪而言之非究竟知故云非因位分離名言等者名言思議解行即是因分蹤跡絕離因分蹤跡名發迹入源門佛之密意者佛內證智是名實智如來實心者佛見分心相宗是名根本智也文內妙法等者法華方便品說歎諸佛釋迦權實二智寄言歎二智名文內妙法絕言歎二智號文外之妙寄言歎者經云甚深微妙法難見難可量矣絕言歎者經云是法不可示言辭相寂滅(已上)。

　　法佛三密等者大日法身所說三密顯教之中等覺十地不能入室故云三密(云云)此等皆立等者指大論等四文云此等皆立等所言大信者𣵀槃經云大信心者即是如來(已上)。

　　信中不離解等者下云縱雖不墮覺不覺際離真智頑愚心地修行分齊不可同實迷眾生若不同實迷者何云[脫-兄+允]悟解耶(已上)。

　　即此意也問如何是信中不離解果中修因行[前-刖+合]今日為君重漏泄翩翩[歹*爪]鴈下遙天要門內因弘願外緣等者如玄記三引聖勵凡等者釋經三世諸佛淨業正因文也序分義云引聖勵凡但能决定註心必往無疑(已上)。

　　世戒行三三世諸佛為成佛因故云引聖况生淨土有何疑殆故云勵凡弘願教門等者攝凡夫願謂之攝凡攝聖人願謂之被聖言依本願力凡夫生報土况依本願力聖人生報土有何疑慮乎如是以義分勸勵者約施化利生門能化以道理歸依者約解義分所化直為𢏏陀等者引凡夫念即生不断煩惱等顯不墮悟解門改轉凡情断破煩惱依悟真理故雖云淨土施化利生解義因分不墮悟解門超諸教解義分墮悟解門乃同諸宗果分大信也又佛密意等者玄記三云又佛下至旨趣正明解義教門難曉矣既判解義教門難曉故引解義分也隨機顯益等者雖釋何等為三一句意兼上下兼上者發三種心即便往生是顯三心往生之益故云顯益未說三心是其名義非於顯露故云意密徵者責也自問自徵共是何等為三問起也若但何等為三問起豈是得解三心名義兼下者非何等為三自問一者至誠心等自[前-刖+合]何由得解乎上文云佛密意教門難曉今文云意密難知二文意同雖云解義因分不墮悟解故全當諸宗大信也能令速滿足等者速得成佛也但今單信大信為云無千波[一/力]浪義路分別迹判能令速滿足功德大寳海也千波[一/力]浪等者分別諸義理知解跡也信得及者信義也彼下頓中漸等者如第四重抜群者抜抽也群眾也抽諸宗義也未断凡夫出過三界自然悟道密意深奥也碩學者碩大也宏學者宏屋深也大也廣也碩學宏學同是大學匠義也又如次淺深異歟鑛金純金者如下為一明一者勝鬘經為一乗機說一乗法故名為一明一一乗法藏論等者彼論云法華一乗能歸一乗淨土一乗所歸一乗(已上)。

　　舉教門義理等者是上破難若向義路信得及還是解義分以解義分難還是解義分非但不知單信大信亦不知解義分也宛恰者比物皃如以一重等者關以木橫持門戶也門戶關一重一本然一重扃上又一重扃豈是中乎非止不知一重扃又一重扃故一字不打畫者韻會云畫胡麥切徐曰若筆畫之也矣一字一畫也一字不打畫唯白紙所言一字者釋迦出西天末後曰不曾說一字是也古人云三乗教外述文章一字元來不著畫八字無兩弗者今云兩乀人天眼目云兩丿八字無丿乀兩只曰紙也所言八字者達磨來東土最初云單傳心印不立文字是也其一字八字者本來白紙也人天眼目云八字無兩丿胡僧笑點頭引今此兩句我宗意雖云解義分不墮解會門解會一點無只本來白紙故同諸教大信本來無事玲瓏八靣玲瓏者明貌從凡解者至名為妙解諸教解義分從以佛智至即是如來諸宗大信從或說智慧至度量亦是諸教解義分也於中智慧等八字法華譬喻品文上根等八字菩提心論文如次天台真言意也雖非上智等者問知本願無謬悟名號功用出世佛法分別何云世情分別乎[前-刖+合]本願名號雖出世佛法知本願無謬解名號功用凡夫分別證悟真理截断凡夫情量分別然淨土機不改一毫凡夫念慮故云世情分別智慧解義分乃至可勝彼入源門等者問上云我宗解義分全當諸宗大信今云我家解義分可勝彼入源門上下相違如何[前-刖+合]上是與釋今正奪釋也雖云我宗意解義分非如諸宗解義分墮悟解門故與同諸宗大信斯乃上義約諸宗大信[脫-兄+允]於悟解今約雖云大信果分不同實迷故未免悟解此是奪釋也問十方三世諸佛皆以不同實迷我宗施化發迹共得往生得生已後是亦不同實迷然以不同實迷何為心地修行過失[前-刖+合](云云)縱雖不墮覺不覺等者覺謂悟不覺謂迷真智謂轉凡入聖智頑愚謂生得凡夫斯乃不墮迷悟不預凡聖也殆者將也覆耳鳴鈴者類聚云掩耳似盜鈴遍計所執情量者凡夫人執法執唯識論九云妄執實有我法自性此即名為遍計所執(已上)。

　　六道頼緣假者頼謂即依頼緣謂即煩惱見惑四惡緣思惑人天緣頼此煩惱業感生死苦果從本無自性故名頼緣假果德難思等者一明果德難思二明發迹入源初明果德難思者玄記三云[一/乂]佛下至旨趣正明解義教門難曉(已上)。

　　大師難曉記主難思意全惟同記主以佛云果位鈔主以佛云果以密意弘深等云德斯乃佛德故其果德者因位難測故云難思記主果位難思鈔主果德難思言異意同次明發迹入源者此是仰信分其仰信分者記云仰惟下至去也正明仰信二佛方便(已上)。

　　上果德難思下發迹入源上下連續云果德難思發迹入源故記云仰惟等者此明佛意甚深難知教亦難解但雖不知其甚深[敲-高+至]釋迦發遣𢏏陀招喚其文分明唯作仰信定得往生(已上)。

　　此記雖釋仰惟已下上下連續正明果德難思發迹入源於中此明佛位下至甚深[敲-高+至]明果德難思釋迦發遣下正明發迹入源文中唯作仰信者唯簡持義簡去知解持取仰信故云唯作斯乃拂果德難思知解迹歸入仰信果分之源是故但雖可云發迹入源以單信大信云發迹入源故為簡異之上下連續云果德難思發迹入源也問今云三賢十聖弗測所[闚-夫+矢]其理無疑此上果德難思等知果德難思等𡱈仰惟已下不通佛密意等乎[前-刖+合]正還愚癡在仰惟等故云此上若如所難於仰惟已下文中指何處云果德難思乎玄記三云[一/乂]佛密意乃至常樂者自下明果位難思發迹入源何果位難思等云局仰惟已下乎問[(米*矛)/木]鈔指佛密意弘深云果位難思指教門難曉云發迹入源然今[一/乂]佛下至旨趣云果德難思以仰惟已下云發迹入源違[(米*矛)/木]鈔豈當作者意乎[前-刖+合]又佛下至旨趣云果德難思以仰惟已下云發迹入源一家釋義記主批判既分明也誰諍之乎然教門難曉解義分而非發迹入源故上我宗解義分同諸教果分證㨿引[一/乂]佛密意等但鈔意教門名迹佛意名源教門難曉約佛意源故指教門難曉云發迹入源此猶果位難思分齊而非還愚發迹入源然以教門難曉判發迹入源為顯同諸教果分也例如諸佛同道時云𢏏陀於諸佛乃佛乃祖等者乃往也乃佛乃祖是凡是聖皆還愚癡生於極樂唯此一事佛祖本懷也解信二字者解謂即是解義因分信謂即是仰信果分拂解義跡歸入仰信是則名為果德難思發迹入源空師辨師等還愚癡具在裏書又所云單信大信者置[一/乂]隔意果德難思有解信二此機唯信從本無解故云單信問撥解義分跡名發迹入源單信大信無知解迹何由名發迹入源乎[前-刖+合]單信之機從本無知解跡名發迹入源如云泯絕機知格外宗風剥盡悟解自然悟道斯乃從本無機知云泯絕自本無悟解云剥盡單信發跡即此意也[(米*矛)/木]鈔云我宗拂迹入玄者不改最初不變𨄎趾不可深思只麼仰信(已上)。

　　問第十重判二者深心信單信大信果德難思發迹入源門玄義序題門是知以單信大信名果德難思發迹入源門見尒者如何[前-刖+合]二機差別如上但至難者一家大師以單信大信釋籠仰惟等文中故述二者深心乃至序題門也如此諸解義等者指常立大信如法修行觀念法門引般舟三昧經云佛告[跳-兆+友]陀和菩[卄/(ㄗ*(立/生))]欲疾得是定者常立大信如法行之則可得也勿有疑想如毛髮許(云云)明此如法修行說勿有疑想勿狐疑等指之云如此諸解義悉是遣疑煩惱教門方便也凡鈔主筆體自非先意人豈當素意乎單直仰信正機者雖有種種念佛往生機以愚鈍念佛為我宗正機也死猫兒等者禪林類聚云曹山本寂禪師僧問世間甚麼物最貴師云死猫兒最貴云為甚麼死猫兒却貴師云無人著價(云云)莫謂等者莫謂唯須四字單信大信也莫論等者莫論意在四字單信大信也淨土門意還愚癡生極樂者糅鈔云還字強不可存意許但准下意拋諸解義分還一文不知愚癡也下云願諸學教人拋諸義理等故四句中第一解解因分因分者初解對實大乗信後解對權大乗信因分因分亦復如是唯解人空故以見思断為極果故我無塵有者毗曇人空法有也我塵俱無者成實空門人空上破界內法執故第二解信因分果分者所言解者對實大乗信信者對小乗解因分者對實大乗果分果分者對小乗因分談断十二品無明到妙覺故第三信解果分因分者所言信者對權大乗解解者對我宗信果分者對權大乗因分因分者對我宗果分也𫟚書中高祖上人云等者此詞出上人傳上人傳四十五云撿挍別當是出家官故此本可為正歟推傳意補此職人非學匠歟烏帽子者如云幞頭豈是禦天寒烏帽子非是防寒只是為威儀也言不繕威儀義歟。

　　第三重下

　　諸宗之習統[一/力]行等者華嚴意統法界圓融一法縮順理菩提心一心天台意統一心三觀一法縮無作菩提心一心等也南無二字是歸命者凡於南無有願有行口唱南無唯是行而非是歸命心念南無是云歸命亦云發願心念南無者思助給斯乃歸命也添壽字但是一德等者阿𢏏陀翻無量壽但局壽命無量一德其外事皆似有量故云非是盡理釋凡三經等或云無量壽或云無量光皆是義翻而非正翻局一德故阿𢏏陀實翻無量大經云無量覺故相應此無量覺故云天台釋最宜也大師雖存無量正翻且順世情云無量壽義寂云壽命世人所寳重故順世云壽(已上)。

　　無量名等者名體義用如觀念門下一切有名物皆阿𢏏陀等者問他流談名號諸法依正不二故[一/力]法皆名號與今同異如何[前-刖+合]天地猶近彼談名號諸法依正不二故[一/力]法當躰全是名號故破邪義今此不然阿𢏏陀實翻無量無量之詞而無洩物故云一切有名物等其無量者果號三字其[一/力]法者名號所具功德是也故下判無非[一/力]法皆無量覺所具即此義也然則等者述柳櫻等無離阿𢏏陀名體萩葛等悉是阿𢏏陀相皃明三字所攝[一/力]法也五千餘卷是阿𢏏陀經三世諸佛皆阿𢏏陀佛者明果號三字功德也平等覺經云十方三世佛一切諸菩[卄/(ㄗ*(立/生))]八[一/力]諸聖教皆是阿𢏏陀(已上)。

　　是其謂也一代結經者古人釋𢏏陀經云八万法藏妙肝心一代聖教之結經(云云)又今釋云今言等者上來釋因觀經題名無量壽梵漢相對以六字翻六字今正引釋題名無量壽文故云[一/乂]今釋大師釋今言無量壽即其義也問無量壽是𢏏陀別名覺即通號通別雖異俱是人名何云無量壽者是法覺者是人耶[前-刖+合]無量壽覺雖俱佛號無量壽是所具之德謂之於法覺能具覺謂之於人能具所具能覺所覺人法顯然[一/乂]勸進往生論釋無量壽云表法身常住妙德是約本有心德今無量壽者酬壽命無量願無量壽故是約修生佛德也[一/乂]觀經題名有異本道綽所覽本佛說觀無量壽經天台所覽本佛說觀無量壽佛經大師所覽本佛說無量壽觀經(云云)今人法者七種題中人法也安樂集云今此觀經人法為名佛是人名說觀無量壽是法也(已上)。

　　是約能說所說分別人法今就所說分人法也問大師就所說云分人法不明一家所覽本所說中無佛字何云覺者是人乎[前-刖+合]為顯要行而加三字就此分別人與法也或可由佛自唱題故有即體名等者名體不離義也論註云名即法者諸佛菩[卄/(ㄗ*(立/生))]名號般若波羅密及陀羅𡰱章句(已上)。

　　第四重下

　　天台因果為宗實相為體者天台觀經䟽云大乗經以實相為卬為經正體故以實相為此經體矣[一/乂]云此經以因果為宗以心觀為體(已上)。

　　十六觀因往生是果名之為宗無生即空而生是假無生而生而生無生即是中道故云心觀一心三觀即是實相故云經體求異一家淨土教門等者大師釋云今此觀門等唯指方立相住心而取境揔不明無相離念也(已上)。

　　既遮揔不明無相亦表唯指方立相斯乃執心牢固但著有相義也玄忠名號為躰者論註云即以佛名號為經躰矣註記云今經所詮專在佛名故從所詮判為經躰(已上)。

　　言之所貴曰宗等者問天台與一家分宗體不同玄忠但釋名號為體不分宗體不同有何意乎[前-刖+合]人師意樂不同鸞師唯以所詮而為經體斯乃言之所貴為宗宗即體也大猷者大道也韻會云繇夷周切道也通作猷詩下云大猷聖人莫矣實相全名號等者名號實相即相無相理事縱橫實相行皆是依下所引玄忠釋無生行等者無生𣵀槃一法異名𣵀槃經云亦名𣵀槃亦名無生亦名無為矣大師釋云念佛即是𣵀槃門矣如來行約人𣵀槃行約法妙玄四云大經云復有一行是如來行所謂大乗大般𣵀槃矣[一/乂]云即人論法如來即𣵀槃即法論人𣵀槃即如來(已上)。

　　古人立法身同體因者求觀十因云一心稱念阿𢏏陀佛法身同體故必得往生(已上)。

　　佛法身與眾生法身全是同體以同體故我等行處全如來行等也第一義諦者妙玄八云最上無過故名第一義諦如是等種種異名俱名實相(已上)。

　　准上來引文第一義諦無生𣵀槃無為[泥-匕+工]洹實相名号往生淨土言異意同云同時勝者性相兩頓共不經劫故云同也勝者有下三重勝十信一[一/力]劫者仁王瓔珞起信等意也地前三劫者仁王經意也西河悟真千福者安樂集下云願生淨土隨壽長短一形即至位階不退與此修道一[一/力]劫齊功(已上)。

　　一家如下群疑論四云生彼西方得名為阿鞞[跳-兆+友][敲-高+至]及正定聚(已上)。

　　此二文下二釋一形十念功當十信一[一/力]劫功行證也少許時間等者作者意引依一日七日行登初地證言依一七日行得往生淨土須臾剎那頃登歡喜地故望淨土機情云少許時間以娑婆時分而云逕三劫在此穢國送三劫間於彼淨土須臾剎那如仙家半日人間七世進入明門歡喜地者本業瓔珞經上說初地云三諦現前常修其心入百法明門所謂十信一信有十為百法明門(已上)。

　　釋論七引如來藏本識經云十信十信十解十信十行十信十向十信十地十信佛地十信乃至無一一法而非十信(已上)。

　　今十信者十向十信觀經云得百法明門住歡喜地(已上)。

　　隨其心淨等者聖道頓證悟時得心淨土淨果報故齊頓生頓淨土頓叶不退得究竟解[脫-兄+允]成佛故等頓悟頓故云大同聖道頓猶許断惑故等者問止觀引淨名經不断煩惱而入𣵀槃顯天台圓教旨別本即身義釋不断煩惱即身成佛揮真言密教宗何今云天台真言許断惑耶[前-刖+合]天台真言以煩惱即菩提為不断義然釋要鈔以無明即明為真断惑悟煩惱即菩提是真断惑豈類我宗有凡夫人煩惱成就不断煩惱乎煩惱質礙等者大論云若得無生法忍断一切結使死時捨此肉身(已上)。

　　𣵀槃䟽云分段質礙煩惱雖盡必須捨報(已上)。

　　此二文意登初地雖断盡分段惑捨此肉身而命終故云捨報也今云大論名䟽大論如向淨名䟽未勘之分段質礙文註記云𣵀槃䟽糅鈔云智度論也隔時道不行者聖道門頓教雖直期成佛生身得忍菩[卄/(ㄗ*(立/生))]必須捨報故云隔時道不行問真言云不捨此身進入佛位天台云六即智断一生可辨雖然有下機不遮成隔時然不分機上下何云隔時道不行乎所難必須捨報文判別教義以權漸意難實頓宗誰依用之尒者如何[前-刖+合](云云)大原問[前-刖+合]者第七[前-刖+合]云韋提希夫人於第七觀時得大悟無生(已上)。

　　未断惑頓壞成断惑教門無之者問大師釋微塵故業隨智滅靈芝判逮至彼方始論断證斯乃非未断惑頓壞成断惑教門乎[前-刖+合]所難二文釋於得生已後之事今立未断超入之義於淨土門云不断惑不生報土而無經釋故云未断惑頓等也選擇集者指天台真言皆雖名頓教文是在上人大經私記然頌義云選擇集彼唯佛一道獨清閑釋如在法事讃般舟讃兩處亦在廣本選擇歟南北者勝劣義也南對北語北奔也軍敗走為北安樂集者集上云我求法時中億億眾生起行修道未有一人得者(云云)次異者異勝義也生身得忍者釋籤一云地身住前為生身登地登住為生身得忍(已上)。

　　大寂無為者佛果義也仁王經說妙覺云大寂無為金剛藏往生不退至菩提者是判住正定聚願凡不退與菩提雖似有因果異彼願不說經劫故論速得菩提註引此願故處不退即究竟菩提也十地願行自然成者是舉因圓即顯果滿十地願行既是成就乃佛果故為主投化等者玄義意正報難期依報易求投化即易為主即難正報難期者成佛難得如民望國主依報易求者往生易得如民投王化今引之通伏難伏難意成佛難往生易成佛往生既是各別何今云往生外無成佛乎通意云修念佛一行於此穢土得成佛果最難修念佛一行往生淨土而易且建立二門遣凡夫疑煩惱解義分方便實往生外無成佛故須臾授記等者問上云大寂無為妙覺果滿今云須臾授記十地因滿上下相違如何會之[前-刖+合]往生外無成佛云須臾授記號無為唯名計也經說者稱讃淨土經也皆令得佛[泥-匕+工]洹之道大阿𢏏陀經文也。

　　第五重下

　　諸經起說等者玄義云諸經起說不過五種一者佛說二者聖弟子說三者天仙說四者[鬼-(白-日)]神說五者變化說今此觀經是佛自說(已上)。

　　若佛所說等者所引四文皆顯佛自說勝言了教者了是决也佛說决定真實言教故云了教菩[卄/(ㄗ*(立/生))]等說是不决定不真實教故云不了散善義釋佛語决定了義亦判佛語真實决了義故菩[卄/(ㄗ*(立/生))]等說下為破通論家以攝論名不了教佛是等者佛是正使習氣断盡故非是疑惑心中語不為一切等者釋不為初地十地破人所破壞信佛語故釋迦如來暫時等者穢土出現應身為本然華嚴法華等為一機一緣於應身上暫時之間現報身儀也佛華圓融者華嚴經具名大方廣佛華嚴經故號佛華說於四種法界圓融故云圓融法慧功德林等者舊譯華嚴五十卷或六十卷七處八會三十四品新譯華嚴八十卷七處九會三十九品也第七重會普光明殿有十一品中第四阿僧祇品與第九隨相品如來說也其外加說初會普賢菩[卄/(ㄗ*(立/生))]說第二會文殊菩[卄/(ㄗ*(立/生))]說第三會法慧菩[卄/(ㄗ*(立/生))]說十住第四會功德林菩[卄/(ㄗ*(立/生))]說十行第五會金剛幢菩[卄/(ㄗ*(立/生))]說十向第六會金剛藏菩[卄/(ㄗ*(立/生))]說十地等也佛力加被六大菩[卄/(ㄗ*(立/生))]令說品品故云加說四十二大菩[卄/(ㄗ*(立/生))]者釋籤十云如華嚴中說十住時有十慧菩[卄/(ㄗ*(立/生))]法慧為首說十行時有十林菩薩功德林為首說十向時有十幢菩[卄/(ㄗ*(立/生))]金剛幢為首乃至說十地時有三十六菩[卄/(ㄗ*(立/生))]皆以藏為名金剛藏為首(已上)。

　　然糅鈔判十慧十林十幢十藏以三十六藏云十藏歟所以十藏中攝無盡義况三十六藏乎五教章中云所以說十者欲顯無盡故矣十慧等四十菩[卄/(ㄗ*(立/生))]加普賢文殊四十二大菩[卄/(ㄗ*(立/生))]也自然無師者因位之時雖依佛教解[脫-兄+允]道時不由他悟故云無師而說佛法等者五種說中除佛自說以餘四說云一切世間中真實者對虚偽善語者對惡語於實善中最勝之語云妙好語餘四種說亦於眾生有利益故入佛法中也如毗𡰱中說者五教章上如云毘𡰱者即大乗指大乗經中歟名義集如云毘奈耶或毘𡰱指律藏中歟卬定者卬可决定義也古師釋等者妙樂在弘决一穢土出現以劣應身而為境本於丈六上四教機見是各別也三藏教機見丈六佛是劣應身通教機見十里等佛即勝應身別教機見音聲無邊色像無邊此是報身圓教機見無相無礙同法界空是法身也小乗佛等者小乗意依三祇百劫修行今日初見成佛不知無勝教主根本故見無常齊業佛也大乗意無勝教主分身化來知示現三祇百劫因八相成道果故云本知一家釋云釋迦如來真報土清淨莊嚴無勝是為度娑婆分化入八相成佛度眾生(已上)。

　　非滅現滅者台家之意雖通三身今約應身言之應身即是法報之[由-ㄇ+(月-二)]體既無滅[用-(舉-與)+士]豈有滅故云非滅為度眾生方便現滅故云現滅以一飡之力等者是因位施食由施食修因得壽無量果今一飡者是依小因得大果義[一/乂]最勝王經說釋尊壽量云不害眾生命及施於飲食由斯二種因得壽命長遠果(已上)。

　　釋迦佛壽命過於億百千劫無數無量故云過於此斯乃顯無限量也諸根恱豫者眼等五根同現喜相名根恱豫今說此經既顯本懷故現恱豫恱者喜也豫者恱也壽量無限姿色不衰故云不變光顏常住亦是不老故云不異定已究竟慧既[〦/(ㄠ-ㄙ+?)]暢故云究暢定慧無邊故云無極定慧滿足於一切法得自在也於此中下等者緣覺名中聲聞名下於此二中示現入滅故云現滅淨影云亦無所作無因可作亦無所有無果可有言不起者無淨可起言不滅者無染可滅得平等法約理辨證(已上)。

　　座百寳蓮華者准智論意報身座蓮華雖然所座義一家無判釋序記二云能座佛三身具足之化身(已上)。

　　斯乃三身相即應身故備菆身德以座蓮華小乗應化儀乎者小乗應化無常之佛今經教主壽命無量後座茅[草-日+田]此座蓮華彼不說淨土此十方淨土現於光臺彼不明十方淨穢多佛此以十方[恒-旦+且]沙諸佛為證誠佛說法豈類小乗應化儀乎𠰥准壽命無量座寳蓮華偏可謂報身雖然穢土出現靣應身也雖云應身三身相即應身也顯教法身無色無形者問法華說微妙淨法身具相三十二何云顯教法身無色無形耶[前-刖+合]法身即是四八相本[讓-(口*口)]功於本故云具相弘决一云智稱法身故名深達即指法身為諸相本故云法身具三十二(已上)。

　　密教立法身色形者二教論下引智論云法身佛常放光明常說法(已上)。

　　放光明者立法身色形證也常說法者明常[恒-旦+且]說法文也真言不云融即者問付法傳上釋法報應化躰同[由-ㄇ+(月-二)]異三身相即義分明也如何[前-刖+合]所難是寄顯門意歟若約密宗正意十不同云法華經是釋迦說雖云三身即一於應身上詮法報也胎藏界是法身說雖云三部一體若論其實唯是法身也(已上)。

　　斯乃應身法身高下分明也權教隔別三身等者䟽記九云法定不說報通二義應化定說若其相即俱說俱不說(已上)。

　　法身內證故云不說自受[由-ㄇ+(月-二)]身內證不說他受[由-ㄇ+(月-二)]身對機說法故云通二應局化他故云定說斯乃權教隔別三身若約相即法身即報應故云俱說報應即法身故報應全理故云俱不說此是實教相即三身也所云法身說法等者大日經䟽一云薄伽梵即毘盧遮那本地法身次云如來是佛加持身(已上)。

　　經說教主云薄伽梵䟽釋本地法身異本即身義判六大名佛時既名法身依䟽本地法身與即身義六大法身真言教主本地六大法身歟但弘法大師二教論上釋自性法身所說秘密真言等問六大法身與自性法身為同為異[前-刖+合]六大能生自性法身所生即身義云以六大為能生以四法身三世間為所生(已上)。

　　自性法身四法身中第一也能生六大十方法界有情非情生佛躰性無有邊際故名六大所生法身具足相好能生六大豈具相好若具相好加持四曼分齊而非能生六大法身相好也加持身說法者大䟽鈔一云加持身者是曼荼羅中臺尊此佛名加持身當報身也(已上)。

　　加持者新譯語也舊云護念即身義云加持者表如來大悲與眾生信心佛日之影現眾生心水曰加行者心水能感佛日名持(已上)。

　　四曼分齊者一大曼荼羅二二昧耶曼荼羅三法曼荼羅四羯磨曼荼維也即身義云大曼荼羅謂一一佛菩[卄/(ㄗ*(立/生))]相好身(已上)。

　　若具相好說法縱使雖名自性法身加持四曼分齊而顯教所談報應二身也華嚴云等者華嚴教主即有二種一者華藏世界根本臺上盧遮那佛是為教主具如糅鈔一者以今日之釋迦如來即為教主俱糅鈔雖云悉達釋迦現本土現遮那非正華嚴於五教章立十異中第三主異者以釋迦佛為彼教主明異三乗教主三身故云主異五教章上云三者主異謂此一乗要是盧遮那十佛身及盡三世間說不同三乗等變化身及受[由-ㄇ+(月-二)]身等說矣如來一身自有十身故云一躰躰者身義一身一體言異意同不分法報應之三身故云不分清涼畧䇿云如來一身自有十身矣[一/乂]云分三身名目三乗教內今一乗玄旨一體不分矣五教章下云非法非報化如別教一乗是十佛故也(已上)。

　　問妙玄七引像法决疑經云或見報身座蓮華藏世界海為百千億釋迦牟𡰱佛說心地法門(已上)。

　　是以梵網教主說報身何云不分三身乎[前-刖+合]新譯華嚴說法報不分二三莫辨依五教章二者生身法身也他受用與化身合為生身自受[由-ㄇ+(月-二)]與法身合名法身也三者法報應也既表十佛境界遮二三莫辨何云報身乎但至像法决疑經者部別見別不須和會定云報身者於華嚴宗定報身不分明但從他宗見之本土教主對自眷屬說心地法門故自受用身也至第二傳教主者他受用身也梵網古迹下釋我今盧遮那方座蓮華臺云此初他受用身傳說此身應第二地戒波羅密此經宗故(已上)。

　　加之像法决疑經說分明也法華教主或法身者凡以三身配四教時圓教教主即法身故法華教主亦法身也故文句一云隱前三相唯示不可思議如虚空相即圓佛自覺覺他故(已上)。

　　斯乃釋法華主成就為法身也或報身者淨名䟽云若說法華單現尊特(已上)。

　　所言尊特者報身也集解上云亦名他報[一/乂]名尊特矣圓覺經䟽云他受用報法性尊特矣或三身相即應身者智禮云若聞圓乗必見法身圓見應身皆唯本具矣上二句釋為法身於教主下二句判為應身乎教主云皆唯本具故三身即一應身也次下釋以久遠實成釋迦為教主若此之時約壽量品自受用報身也文句九云此品詮量通明三身若從別意正在報身(已上)。

　　以教主自己等者古人云諸佛在心頭迷人向外求內懷無價寳不識一生𠇲矣釋迦如來等者法華云我實成佛以來乆遠矣斯乃實修實證自受用身然今習入自己證理故云皆在等皆在等者大日經䟽三云眾生一念心中有如來壽量長遠之身(已上)。

　　即此意也心王大日等者異本即身義云毘盧遮那心王餘是心數也矣文意於胎藏界曼荼羅五百尊中中臺大日心王餘四佛等心數曼荼羅此云輪圓具足功德圓滿無闕减故淨土宗旨不尒等者今經教主定三身即一應身有三由一穢上出現靣應身故二別以𢏏陀而為教主釋迦唯是發遣教主故三加之三輩已下為遮三輩九品三賢十地教門權說故欲色二界界番者大經云其四天王及忉利天[一/乂]云第三𦦨天乃至色究竟天(云云)此等因順餘方教門實非天非人故若法身等者亦無所作亦無所有等見法身壽命無量座寳蓮華見報身也三身相即應身故備法身德具報身德也。

　　第六重下

　　三雙六重四番問[前-刖+合]者如玄義并記[敲-高+至]請者請問也散善自開等者問散善自開本意念佛何於序分不說名號乎[前-刖+合]大功遲成𢏏陀五劫思惟大善故無左右不說乃至於下上品先說大乗十二部經首題名字且是與機機不逗間於此之時說顯名號大善秘術㝡有深意諸佛大悲等者玄義云諸佛大悲於苦者心偏愍念常沒眾生是以勸歸淨土(已上)。

　　問隨自意語與出世本懷同異如何[前-刖+合]約聖道隨他意淨土隨自意義隨自本懷詞異意同法華玄一云隨佗意語非佛本懷矣二定善隨他等者夫人偏是雖請定善佛閣定善自開三福定善隨他散善隨自是其義也偏說定門等者序分義云機緣未具不可偏說定門佛更觀機自開三福之行矣[一/乂]云若依定行即攝生不盡是以如來方便顯開三福以應散動根機矣三定散隨他等者選擇云釋尊不付屬定散諸行唯以念佛付屬阿難矣[一/乂]云隨他之前蹔雖開定散門隨自之後還閉定散門一開以後永不閉者唯是念佛一門(已上)。

　　二散善隨自他意語者散善一門是佛自說故云隨自於散善中說上六品應是性習不同機宜故云他意斯乃隨自中隨他也[前-刖+合]定散得受機者四番問[前-刖+合]中第二問雖廣舉定散眾機[前-刖+合]偏述隨自一機也除斯已外等者謗法無信八難非人難迴心故屬不堪機故云除斯下堪能機故云已外一心已下釋第十八願文意也彼宗意等者釋籤一云自法華已前皆曰隨他故前教中雖並有融以兼𢃄故並屬隨他(已上)。

　　四十餘年等者無量義經云四十餘年未顯真實(已上)。

　　其真實者二乗成佛十如實相龍女成佛乆遠成道等也隨轉理門者要集記六引瑜伽鈔云彼隨轉理門與天台隨他意語同(已上)。

　　隨轉理門則方便說矣今意不然隨轉理門者備他門語顯自門意也一家自說本意等者大師釋中雖無隨自隨他名目解釋義勢其趣分明故云一家自說等十二部經等者第五優陀那舊云無問自說新云自說譬如從生肓者聲聞菩[卄/(ㄗ*(立/生))]譬不開究竟佛眼也二乗者上舉菩[卄/(ㄗ*(立/生))]畧於緣覺今舉緣覺畧於菩[卄/(ㄗ*(立/生))]影略互顯假使等者淨影云明一切人悉得聖道共思不知假使一切人之多也具皆得道行德勝也淨慧智空證解深也佛慧無邊歎佛智廣如是[敲-高+至]淨歎佛德淨窮至清淨法性𣵀槃故難測知(已上)。

　　智慧海者名號者經智慧海釋智願海言異意同佛智名號等者問註記五云佛智是廣念佛是狹非謂念佛即是佛智何今云言異意同耶[前-刖+合]註記意佛智是揔智通權實事理故云佛智廣明信稱念佛而唯事相行故云念佛狹今意不然即相名號事理縱橫佛智名號言異意同。

　　第七重下

　　淨土立高妙報土等者玄義云問曰彼佛及土既言報者報法高妙小聖難階垢障凡夫云何得入[前-刖+合]曰若論眾生垢障實難欣趣正由託佛願以作強緣致使五乗齊入(已上)。

　　自力諸宗等者諸師以𢏏陀身土定應身應土以能生之機多是判聖人故大師於經論相違門開六叚細釋此義也舉者皆也跨節者此詞在法華玄二跨越也節制也止也則超法度義也未断凡夫小聖人等超入報國越是聖道自力法度也中三品等者諸師判中上品三果人中中品內九中下品世善凡夫一家釋中品三人是遇小凡夫愚法聲聞者淨影云執小迷大名為愚法解小知大名不愚法性宗實大乗意等者若依小乗入無餘後更不還生若依法相不定性者不入無餘次定性者入無餘後不許還生若依三論入寂之後許還生也今對小乗并法相宗故云性宗實大乗等八六等者𣵀槃經病行品說也本文在法事讃記初果入無餘後過八[一/力]劫得發菩提心二果六[一/力]劫三果四[一/力]劫羅漢二[一/力]劫支佛一[一/力]劫也問断盡見思得羅漢果後入無餘何今云前三果人入無餘耶[前-刖+合]如所難得羅漢果後入無餘但云初果二果三果約經生者灰身滅智等者問羅漢雖断見思離分段生未断法執直可受變易生何云無餘證乎[前-刖+合]若依天台意經八六等教門權說其實直生方便土也故法華云是人雖生滅度之想而於彼土得聞是經(已上)。

　　但說八六等䟽記云經存教道被鈍根者矣經劫敦逼之說要令其人速於此世迴心若依香為意無餘是教門經劫非教門起信論義記上云以二乗人本來不得無餘依𣵀槃界故佛性論第三云二乗人有三種餘一煩惱餘謂無明住地二業餘謂無漏業三果報餘謂意生身變易身也矣義記云然彼二乗既不能知此三餘乃至法尒皆有變易報殘而彼不知謂為𣵀槃而實但是未燒身前期以滅智所得滅定(云云)又云二乗無餘體滅定乃至由彼二乗根有利鈍滅定防心種有強弱是故在定極逕八[一/力]乃至一念(云云)既遮二乗不得無餘𣵀槃表法尒變易報殘無餘教門分明也亦釋由根有利鈍從滅定出經八[一/力]乃至一念經劫非教門明矣文中一念者指法華是人雖生等文也楞伽經曰躭小乗空三昧樂猶如醉人乆乆方醒(已上)。

　　空三昧詞滅盡定炳然然一家唯釋灰身滅智等不云教門故順釋家云待八六等自然生淨土也生心覺動等者問於何土生身心耶[前-刖+合]一家無釋准台家意方便土也具如糅鈔未迴心者如向者不愚法聲聞不轉自調心不發菩提心亦云未迴心此不愚法人雖知有淨土不發菩提心不欣於淨土終入圓寂也轉向大乗等者轉謂改轉向謂趣向改自調心趣向大心故云轉向恥小慕大者方等益也法華玄十云得為恥小慕大之益喻如烹酪作生蘇(已上)。

　　具成別人益者鹿苑證果聲聞方等之時𡨋成通人般若之時顯成通人𡨋成別人也但發等者准發菩提心無菩提心行况實相開會故云但發等穢土退緣多等者西方要决云退根羅漢欲界人中得果遇五緣退具恐失聖果起修道惑(已上)。

　　問住果聲聞暫退而無永退何云難入乎[前-刖+合]退法思法深猒退緣約彼思念且云難入欲界人中有五退緣一長病二遠行三誦經四營事五和諍(云云)阿𢏏陀佛國等者大阿𢏏陀經文也今引之意極樂國中諸阿羅漢入無餘者無窮其數不入無餘新得羅漢亦無窮數般[泥-匕+工]洹去者無餘𣵀槃義也央盡也本所期等者為入無餘雖願往生既得往生不覺自然得成佛果故云無上寳珠等也法華信解品云佛說聲聞當得作佛無上寳聚不永自得矣[一/乂]云本無心有所希求今法王大寳自然而至(已上)。

　　銷融一乗者華嚴天台也純金一乗者雖通華天密禪今密禪也鑛金宗者法相三論也圖中鑛金者韻會云礦古猛切銅䥫生者多連石也或作鑛矣未明金體者小乗三宗不明佛性故云未明下金體同之鑛垢未[脫-兄+允]者鑛垢惑障也天台圓宗断於四十二品無明法相三論但断於十二品無明不断其餘故云未[脫-兄+允]四念處云但知断十二品無明為己家之極果不知是他家之下因(已上)。

　　華嚴天台者此二宗一列顯教一類故教內一類故銷融[脫-兄+允]鑛者断盡惑義也真言佛心者真言雖教內而非是顯教佛心雖顯教亦非是教內以不通顯與教二故一列也本來出鑛不待銷融者從本無惑不須断惑金剛頂經開題云不觀修行不待對治本來住此法尒佛位(已上)。

　　六祖壇經云菩提自性本來清淨矣問實教意約理無断約事論断故五教章下云約實謂無可断以本來清淨故矣法華玄九云無明體性本自不有何須智慧解惑矣斯乃本來出鑛不待銷融乎[一/乂]大日經䟽釋消融百六十心鑛石之垢證道歌述銷融頓入不思議然何今云本來出鑛不待銷融乎[前-刖+合]所難誠尒也但真言以表德為本佛心以見性為旨故且云不待銷融其實華天密禪共須断惑銷融[泥-匕+工]今批判勿守株矣能令等者五會法事讃云但使迴心多念佛能令瓦礫變成金(已上)。

　　若約等者云五箇實大乗時淨土宗亦名純金也龍樹菩[卄/(ㄗ*(立/生))]等者智論云穢土一乗如鑛金淨土一乗如純金(已上)。

　　純雖得煉名者煉断惑義也百練成純金惑盡成佛果若此之時華天密禪同得煉名也。

　　第八重下

　　修無相因等者因果相湏義也合家意無生忍法身本通初住初地也是啻者啻字常途不再讀選擇云非啻有多少義矣大學曰不啻若自其口出矣但海篇云啻音世不止如是矣若是再讀證歟剋念者尚書云克念作聖剋能也通作克大師釋云等者是釋示觀緣見彼國土等文釋意令作此觀者皆得無生忍也以觀行人云積學者言無遺者令觀行人皆得無生故云無遺言𡨋加者佛力加被非是顯露故云𡨋加得無生忍現世顯露故云現益文序分者指示觀緣應時即得無生法忍舉勸利益等者得無生忍正宗利益然佛說序舉揚十三定善利益使人勸修故云舉勸利益由序言方便者序分即是正宗弄引故云方便此乃玄談未標得處者以正宗益遠說序分故云玄談序文雖言得無生忍未云何處故云未標其得處者若約韋提在第七觀若約未來更不可定斯乃眾生機不同故序臨等者序欣淨緣光臺現土序見依報歡喜餘身故云喜歎無以自勝今乃等者正釋得忍言正覩者即是眼見言心𦚣者即心眼開初散心見後心眼開即得無生六賊等者六塵境也對六塵境發起煩惱造作惡業失功德財故云六賊起業煩惱相續不断故云常從業煩惱是惡趣之因故云三惡臨臨等也大師釋云六賊常隨三惡火𡊫臨臨欲入若不舉足以救迷等(云云)定記二云為救眾生墮惡趣苦周障急來故云立撮業繫之窂者牢籠也或作窂造諸惡業墮三惡趣繫世之囚如入禁籠是故名曰業繫之窂不及端座者依造像功德經四威儀中以座為勝雖然今佛為救眾生急來立撮不及端座也辨師乃至大原問[前-刖+合]者第七番[前-刖+合]入聖得果現世證入難云韋提夫人於第七觀時得大悟無生雖是無初地無生語入聖大悟故初地證理無生義顯然依之宗要二卷釋初地無生義問性頓教意初住已上證位何今依後分教權門意云初地無生乎[前-刖+合]一家釋十地三賢海不云地前證位仁王起信等此意也然師上人放言背等者鎮西宗要見聞云夫人無生歡喜地也(云云)先達所立雖難改依法不依人𣵀槃教故明經釋可存其義也經說依有相觀見有相境何證理無生釋定十信中忍簡解行已上此外無云歡喜地無生釋(云云)順理者散善上上等者問此順理義一向不順理散機未發定約穢土得生已後何不發定大師釋云四種威儀常在定不出三昧作神通矣[一/乂]云彼國眾生心眼利聞一悟解百千門(已上)。

　　依此等釋彼土眾生非但得定亦是利根雖然上中品說經一小劫得無生忍上下品說經三小劫住歡喜地雖依得定力何於此土得初地無生耶[前-刖+合](云云)不涉解會智等者今此觀門等但有相事觀非無相理觀故云不涉等雖有相事觀佛力加被故直契無相理故云得本分大悟無生時而無有疑盧故名為大信仁王信忍即此謂也問契本分大信時見有相佛否[前-刖+合]𢏏陀相好即無相故初見相佛後達無相無相大悟何見相佛記主云依有相觀見有相境何證理無生翻而應知證理無生不見相佛明矣論註云相好莊嚴即是法身矣要集云一一相好即是實相矣要集記八云先見相佛方達實相(已上)。

　　會[(禾*(玉-王+尢))/〦/日]等者前漢朱買臣會[(禾*(玉-王+尢))/〦/日]人家貧好讀書常𦫸薪樵賣以給食故云會[(禾*(玉-王+尢))/〦/日]樵子仕武帝為帝說春秋言楚辭武帝聞之拜侍中後謂曰富貴不歸故鄉如衣綉夜行今子何如買臣頓首謝依之為會[(禾*(玉-王+尢))/〦/日]太守故云會[(禾*(玉-王+尢))/〦/日]樵子因武帝上武帝前漢第六主也具如蒙求渭濵等者渭濵亦曰渭陽大公望垂釣之處大公姓姜名子牙[一/乂]名呂尚高祖周文王文王將田史編卜之曰田於渭陽將大得非龍非彲非虎非羆兆得公侯天遺汝師依之文王齊三日田於渭陽見大公座茅漁文王聞大公語知是賢人載同車歸立為師初封桓且公後改為大公祿封齊國故云如渭濵漁翁遇高祖尊具如六韜千字文然彼如來宿願力故者見佛易故而依揔願往生難故必託別願今非直見佛亦得證悟任未得無生本期受極樂法性生身偏可云攝機別願也聖力𡨋加者釋迦佛力經說因佛力故得見無量壽佛故得[卄/家][(禾*(玉-王+尢))/〦/日]首者佛德尊高垢凡女質非容輕觸然佛願力而故赴機令[敲-高+至][(禾*(玉-王+尢))/〦/日]首故名為[卄/家]赴機能引者在世得忍韋提夫人猶遂往生况末代人盍願淨土乎但註記五云普賢文殊龍樹天親願生西方兼於自他能能察之領荷佛恩者因釋尊力覩於三尊此是夫人領納佛恩此恩尤重故云領荷為物陳疑生於後問者為物指經未來眾生陳疑指經當云何觀無量壽佛及二菩[卄/(ㄗ*(立/生))]明夫人意佛現在故[卄/家]釋尊加念得覩𢏏陀佛問佛滅後眾生可云何見阿𢏏陀佛故云生於後問生身得忍菩[卄/(ㄗ*(立/生))]者父母所生身證無生理是名生身得忍菩[卄/(ㄗ*(立/生))]法性生身者法性清淨微細色身斯乃界外變易根身一家釋云初地已上七地已來即是法性生身變易生身斯等曾無分段之苦(已上)。

　　因茲等者無生即是不退之義忍者慧也得無生慧故名無生忍心歡喜故名為喜忍廓然大悟故名悟忍其位十信故名信忍諸師多許深位無生者淨影云應時下由見心喜得無生忍由知彼國從心而現達本無法故得無生理也慧心安理名無生忍(已上)。

　　天台云即得無生忍是初住初地(已上)。

　　斯乃圓教初住別教初地依然師意諸師深機所被深位無生一家淺機所被淺位無生依辨師意諸師如向一家淺機所被深位無生(云云)難弟難兄者勝劣難分義也世說云陳元方子群弟季方子忠各論父功德不决諮于太丘祖寔太丘曰元方難為兄季方難為弟矣。

　　第九重下

　　約行教相等者大經云易往而無人矣易者對難其義明白大經云超越聲聞緣覺之地矣是聲聞藏[一/乂]云深入菩[卄/(ㄗ*(立/生))]法藏矣即菩[卄/(ㄗ*(立/生))]藏既云菩[卄/(ㄗ*(立/生))]法藏聲聞法藏亦明白也序分者一經緣起者大般若經序分名緣起品為正說緣起故正宗弄引者䟽記云弄引者以譬顯也(云云)譬意序分譬歌正宗喻舞弄序分歌引正宗舞故云弄引六緣七緣者如序分義二序三序開合者合則證信發起二序開則從發起序之中開化前序故云開合言由序者證信發起即名由序此之二序為正宗由故大師釋云化必有由故先明序由序既興正陳所說(已上)。

　　樞機者周易曰言行君子之樞機(已上)。

　　樞機者肝要義也玄猷者玄深也猷道也化前發起等者問於發起序中有化前等七緣可云化前禁父禁母三緣何加發起序云四緣耶[前-刖+合]發起序揔七緣是別揔別共舉故云四緣以發起序云發起緣序即緣故化前序如云化前緣𡨋成猒離等者𡨋是對顯夫人顯成猒離之人在猒苦緣阿闍世已禁父禁母推夫人意何無猒離故云𡨋成夫人自唯罪重者今遇惡緣依過去罪故云罪重下云我宿何罪生子惡子即此義也渴仰靈儀者靈儀之言指釋迦佛仰信釋尊如渴欲水故云渴仰叮頂者大國之法憂喜切時即叮頂也跱䟻者跱除几切行止也䟻徒古切足不履𡨋成等者夫人遙禮佛猒值於惡緣何無欣求心故云𡨋成等然但猒惡而已者釋猒苦緣言面即可諸佛道修行等者從此下至捨聖道之人明夫人心中猒娑婆佛道修行欣淨土往生一門為我廣說無憂惱處者廣請十方淨土故云通所求教我觀於清淨業處者廣請十方淨土去行故云通去行𡨋猒娑婆等者非但𡨋猒此土修行𡨋欣西方淨土一門也所以知者下云別所求別去行時顯歸淨土以下顯歸淨土推今𡨋欣淨土𡨋欣西方淨土一門也今是請為我廣說無憂惱處顯欣十方淨土然云𡨋欣淨土往生斯乃推夫人心中也此聞佛說淨土無生者指下正說我今請淨土佛當為我說淨土爾時遂望故云此聞等或指已說諸淨土經夫人昔聞淨土教門今值惡緣應憶昔聞若不前聞何請淨土故云此聞等真心徹到者經雖無真心徹倒言看前後文上云悲泣雨淚下云厭穢欣淨其猒欣心定是慇懃心[敲-高+至]真實口陳願我豈不徹到生死之元者煩惱及業即是生死之根元也若生淨土長別有流故絕生死之根元也猒穢欣淨揔安心者約言面揔安心猒穢與今猒穢全同共猒六道故揔安心欣淨所求[尸@勺]西方今欣淨所求通十方是其異也雖然猒穢欣淨言同故云揔安心也今推夫人已下意揔安心猒穢唯猒六道穢惡今云善惡共猒離穢土事是其別也言猒穢土佛道修行故云𡨋成等至如來通[前-刖+合]現十方佛土者問違提請為我廣說無憂惱處如來不廣說淨土光臺現十方淨土有何由耶[前-刖+合]大師釋云若為之揔說恐彼不見心猶[敲-高+至]惑是以一一顯現對彼眼前信彼所須隨心自選(已上)。

　　夫人選西方一土者經云我今樂生極樂世界阿𢏏陀佛所矣釋云夫人揔見十方佛國並悉精華欲比極樂莊嚴全非比况故云我今樂生安樂國也(已上)。

　　擇西方一行者經云教我思惟教我正受(已上)。

　　即是廣開淨土之門者上云西河悟真一𣲖冩瓶相承無疑是也問廣現十方淨土故云廣開然記主何故云廣開極樂之門乎[前-刖+合]廣現十方淨土為令選西方也加之在世滅後眾生往生極樂依光臺現國故云廣開極樂大師釋云廣開淨土之門非直韋提得去有識聞之皆往(已上)。

　　諸餘經典等者一代諸經中多說西方𢏏陀事如妙樂云諸經所讃多在𢏏陀故以西方而為一准眾聖等者指小經證誠大師釋云十方諸佛悉皆同讃同勸同證矣機緣未具等者依韋提請唯說定善即漏散機故云機緣未具等也夫人雖請定善佛廣為化散機先開散善千釣弩不為鼷鼠發機何由獨為夫人但說定善故佛觀機先自開散善也若依等者上文意同依下觀門者指第九佛身觀專心念佛者指念佛眾生念佛一經之元意在稱名念佛故云正顯等上散善隨自意故云且顯今念佛隨自意故云正顯但有子細者說清淨業文定善許說故觀佛色相釋依下觀門專心念佛此是觀念念佛也像觀說於現身中得念佛三昧真身觀說以見諸佛故名念佛三昧故稱名念佛義約一經元意觀念念佛義約定善許說有此二義故云但有子細舉一明三者有四角物見一角自知餘三角義也論語云舉一隅不以三隅反則不復也矣目機銖量者韻會云十黍為累十累為銖二十四銖為兩矣不用秤目一視知一銖一兩輕重義也機會也二門並說亦有之者依𣵀槃經凡夫三果未免賊害是約自力若依今經凡夫亦有免賊害義是約他力望怯弱下機聖道自力修行難成是云為煩惱賊之所害者為煩惱賊等者嫌聖道難行說清淨業者勸淨土易行此即二門並說也。

教相樞要鈔上


國家圖書館善本佛典第 30 冊 No. 8889 教相樞要鈔


教相樞要鈔下

　　第十重下

　　又佛身及華座等者佛身即是第八像觀等者等取第九真佛一法者合地華像真而云一法成此四觀餘觀自成也定善門戶等者外曰門內曰戶先入門次至戶後登堂微細也著大也從小至大皆是淺深次第義也定善淺深次第有二一約所觀境假依報真依報通依報別依報假正報真正報次第也二約所得定一三觀以未至中間四根本六地為依地無漏定非門戶詮次十三觀依有漏淨定觀極樂依正故未至初禪中間禪二三四禪次第也勸持滅罪者勸謂勸進持謂憶持佛勸阿難使憶持之故云勸持經說汝持佛語即此義也經說若觀是地者除八十億劫生死之罪是滅罪也願行具足往生業成故云已圓西方寂靜等者如定記一歸去來者樂邦文類云幻住居士擬淵明歸去來歸去來𠔃西方淨土(云云)今歸去來摸淵明辭歟例如以中論真如廣大法性深高五乗十聖不知其邊文摸序題餘樂者餘饒也此約能化者指大師云能化善導𢏏陀再來故云歸無疑努力等者努勉也力勤也言[由-ㄇ+(月-二)]力勉勤是云努力如云勇猛勤精進我念等者初我流布我後二我本覺真我也釋論二云於出時中我來依他者即是下轉於入時中他來依我者即是上轉又云我謂真如本覺來謂受熏之義矣言本覺真我受無明熏本覺自體依無明他故云依他無明妄法受真如熏無明他相依本覺我故云依我清淨依果者依報淨土依報淨土全一法句故云第一義諦等也極樂入一法句等者大師釋云一到𢏏陀安養國元來是我法王家矣今修淨業往生淨土歸於本覺本有故鄉故云歸去來亦云我等本有悟也般舟讃記云元來等者本覺真我名之為我真如之城名法王家矣三不成等者出於𢏏天淨土論今此極樂得生凡聖共見淨土一人而無見穢土者斯乃唯報淨上故然維摩經梵主見此界於淨土身子見此界於穢土依此兩人見異𢏏天判三不成淨穢一塵謂之一質淨穢二塵而求各別謂之異質淨穢之中揔無四塵謂之無質三質皆錯故云不成問淨穢二土為一塵二見[前-刖+合]維摩經云隨其心淨即佛土淨言淨土淨心所現穢土穢心所現故淨穢土非是一塵論云一質不成故淨穢有虧盈矣淨穢有虧盈者梵王見淨即淨盈穢虧身子見穢即穢盈淨虧兩人二心異故所現土有淨穢殊何云一質故云不成問淨穢二土為二塵二見[前-刖+合]安樂集記云淨穢二心其相雖異真如本一淨穢二土其躰雖異法性本淨故云異質不成矣此[前-刖+合]中淨穢二土其體雖異者穢土有漏四塵為體淨土無漏四塵為躰故云淨穢二土其體雖異楞嚴䟽云眾生穢土以有漏識為體諸佛淨土以無漏智為體即此義也問淨穢二塵應言異質成何云異質不成乎[前-刖+合]第八所現二塵異質真如緣起二塵非異質所以者何相宗意不許真如緣起故淨土四塵從無漏種子現行穢土四塵從有漏種子現行淨穢四塵永是各別是云異質惑師判異質成即此義也然性宗意雖淨穢相漏無漏異真如緣起成淨穢故淨穢一法故安樂集記云真如緣起淨穢色質是故淨穢全是一法是云異質不成(已上)。

　　此記意真如緣起成淨穢故淨穢二塵全是一法也但糅鈔十七有子細恐繁不載之問淨穢中全無四塵唯依機妄為見淨見穢[前-刖+合]安樂集記云真如緣起四塵各別故云無質不成(云云)問安樂集記以淨穢一塵為一質是約淨穢色相今一質執淨穢無二是約真諦體一事相與理性既別云何會之[前-刖+合]安樂集記三不成與今三不成言同意別其意別者所難意也異質執等者問感師釋以同一處異質不成不云永異處此義可云非異質執乎[前-刖+合]此求異處與彼同一處雖詞異意全同彼師相宗故執異質成不許真如緣起淨穢一法雖釋唯是一如攝相歸性門義而不關性宗也今所言一質滯真諦體一無俗諦[由-ㄇ+(月-二)]二眼異質泥俗諦[由-ㄇ+(月-二)]二無真諦躰一眼故共云瞎漢無質無真俗兩眼故云盲漢問華嚴經說眾生妄分別有佛有世界若了真法性無佛無世界見上無淨土下無穢土開覺法性爍迦羅眼何由云盲漢乎[前-刖+合]一質異質是許淨穢無質即是不許淨穢不見淨穢故云盲漢諸佛菩[卄/(ㄗ*(立/生))]雖云無淨穢而不廢淨穢亦雖云淨穢不背無淨穢實際理地不受一塵佛事門前不捨一法即此謂也然眾生計有佛有世界猶是法執為遣此法執說眾生妄分別等也非謂無淨穢上淨穢於妄分別也縱起有見勿起無見况邪見乎諸佛說法等者維摩經文也不壞假名俗諦而說實相真諦也業力所隔諸佛所搆者此二句下揔標業力所隔約機情邊諸佛所搆約佛知見雖在當處非如一質者約佛知見雖在當處俗諦[由-ㄇ+(月-二)]二時穢土眾生共業感淨土如來別報感故云非如一質十[一/力]億剎非如異質者約機情邊雖十[一/力]億真諦體一時淨穢二土全是一法故云非如異質直生當處不壞十[一/力]淨名方丈王質半日如次佛知機情也問生當處極樂為十[一/力]億剎假說何云不壞等耶[前-刖+合]不移東西直生極樂雖然業力所隔不見淨剎故云不壞等王質等者述異記云信安郡石室中晉時撨者王質逢二童子棊與質一物如棗核食之不飢置斧於座而觀童子曰汝斧柯爛矣質歸鄉無復時人矣此記不云王質逢七世孫續齊諧記意漢明帝時劉晨阮肇二人入天台山迷路入仙家住半年還家鄉得七代子孫矣此記云劉晨阮肇逢七世孫具如[卄/家]求但劉阮居仙半年而江相公文作半日文章也例如子安死後三年而蘇然云千齡雖延促殊共例文章王質云逢七世孫有異說勘之搜玄即𡨋者安樂集云搜原則𡨋群疑論云搜玄即𡨋今依玄本搜謂搜求玄謂幽玄𡨋謂𡨋契言求幽玄理淨穢二土真如緣起即契一理故云搜玄即𡨋依正相兼者一家釋別依報論主判正報座功德即此義也經有等者經說汝等憶持此是勸持說廣為大眾分別解說是勸說也一家釋云等者勸持勸說釋觀法深要今所[周-口]也急救等如上三身觀者一佛二菩[卄/(ㄗ*(立/生))]謂之三身經云見一寳像座彼華上觀世音菩[卄/(ㄗ*(立/生))]像座左華座大勢至菩[卄/(ㄗ*(立/生))]像座右華座矣多身觀者多之三身云多身觀經云一一樹下復有三蓮華諸蓮華上各有一佛二菩[卄/(ㄗ*(立/生))]像遍滿彼國(已上)。

　　斯乃群生等者眾生障重不堪直觀廣大身量故如來先令觀形像震響者觀經雖無說法之文而准大經釋說法義大經云梵聲猶雷震八音暢妙響(已上)。

　　釋震響經雷震八音中深遠音也光沾有識者沾益也言有識者有緣眾生以攝取光利益有緣念佛行人故云光沾光益有緣意全同也彼思觀佛等者問糅鈔云發起夫人不可迷[前-刖+合]請自說旨若尒者夫人何思佛本意在觀佛攝取觀身別相一分是觀佛光始終耶[前-刖+合]夫人雖知定善[前-刖+合]請散善自開定散相對時不知念佛勝故云彼思等問定記三云如實觀光明時彼佛光明唯攝稱名不益觀行故觀照攝稱名行者不觀照攝觀念行者若尒者定觀夫人何思攝取觀身別相一分乎[前-刖+合]記意釋觀察成念佛助業夫人非助正兼行機何以知攝取益乎觀身別相時等者大師釋云明觀身別相光益有緣即有其五矣一相多少二好多少三光多少四光照遠近五光攝益如是於佛身觀五種別相故云觀身別相觀身別相第五之段說攝取益故云込說如無量壽經等者問釋大經云唯明專念判觀經亦云唯標專念然述小經云專念𢏏陀不置唯言有何意乎[前-刖+合]唯識䟽云唯者簡持也矣大經觀經雖說諸行往生而非本願往生本願往生唯在念佛以此義故簡去餘行持取念佛故云唯也然至小經念佛之外而可簡去更無餘行故不言唯也於此唯標亦有三義者第一廢立者選擇云諸行為廢而說念佛為立而說矣隨自意前廢定散行唯立念佛故云癈立佛說諸行定散眾機樂欲異故佛對其機而說定散然選擇為廢而說者對隨自機顯本願時佛意亦自有廢餘意故云為廢非謂如來直為廢說定散行也第二助正者選擇云為助念佛之正業而說諸行之助業矣助業有二四種助業純西方行故云同類助業三輩餘行雜行而非純西方行故云異類助業第三傍正者選擇云雖說念佛諸行二門以念佛而為正以諸行而為傍(已上)。

　　若依善導以初為正者大師廣釋諸行往生是傍正義前三後一而為助業是助正義雖然𢏏陀本願釋尊隨自唯在念佛故以廢立而為正也一心專念等釋上來雖說等文即此義也不觀相皃者文殊般若經云不觀相皃專稱名字(云云)斯乃廢觀念勸一行三昧也專心念佛者定說三有三義中第二義是稱名念佛今所用也第一義觀念念佛第三義通觀稱有三義故云但有子細始從教相第十重至但有子細第十重定善義相傳竟自下上來十重教相釋結歸信一字於中從初下至開故也初重散善義也此二者等六字結前生後從單信大信下至亦復如是從第二重乃至第八重也玄義七門故乃至第十二等十一字亦是結前生後從連經至現國也第九重也從於淨土門至見也第十重也如是相傳釋下至下結釋十重大事信一字是也故說念佛化惡人等者下上品人經說極重惡業故臨命終時雖聞十二部經首題名字但除千劫罪一聲念佛滅五百[一/力]劫罪故云望佛願意等也但有子細者如今所判以汝若不能念者念判觀念念下云觀念廢故但經釋意不能念者念稱名念也其義曲如二藏頌義今判釋甚違經釋意故云但有子細問作者何由違經釋意乎[前-刖+合]上云說念佛眾生攝取不捨時自有觀佛為傍意有觀佛為助意有觀佛為廢意上有觀佛為廢意今廢觀佛驀直顯言故說汝若不能念者判觀念廢也[一/乂]以汝若不能念者念云觀念念云觀念念一義在鎮西宗要四故(云云)分陀利華者此云白蓮華華中最勝故如來說喻念佛人大師此華釋五種名讃念佛人也一代教興等者從𥨸以真如下至無由顯照明佛出由致從故使大悲下至皆[卄/家]解[脫-兄+允]明一代教興然眾生下今經緣起要門等如第二重七門等者此段標從第二重第八重故七門玄義今所[同-(一/口)+土]也言十二門玄義因七門玄義釋出也言從麁至細非但序題一門七門玄義十二門玄義亦復如是(云云)鵙草莖者戀約束證故對餘人秘不言之隨自意亦對隨他人顯不說之故云隱置亦云密意自非大師自解佛願妙德孰人悟如來密意鵙草莖見乎四帖䟽等者以觀經䟽為本配教興教相宗旨宗義於餘四部問選擇非大師所造何今引之乎[前-刖+合]集第一篇約證教相配序分義云為先也觀念法門宗旨為先者觀念門云依觀經明觀佛三昧法依般舟經明念佛三昧法(已上)。

　　是於文初明兩三昧故云為先般舟讃一面者彼讃首題云依觀經等明般舟三昧矣般舟三昧者念佛三昧異名也故云宗旨為先禮讃宗義者禮讃意從二者深心開出三心五念四修一行三昧故云宗義决[前-刖+合]上云禮讃前序中[前-刖+合]定得往生問舉三心五念四修一行三昧(已上)。

　　此定得往生問者大師御意二者深心禮讃云定得往生乃至一念無有疑心故名深心散善義云乗彼願力定得往生[一/乂]云一心專念𢏏陀名號定得往生[一/乂]云定得往生必無疑也(已上)。

　　前後二心不釋定得往生也辨師上人釋禮讃前序相傳判末代念佛者知淨土一宗之義修淨土一宗之行故云禮讃宗義為先最是甚深秘藏義也法事讃宗義者彼讃釋小經念佛往生信心難立故於此經有證誠也𢏏陀經云汝等眾生當信是稱讃不可思議功德一切諸佛所護念經矣法事讃云為断凡夫疑見執皆舒舌相覆三千共證七日稱名號又表釋迦言說真(已上)。

　　此法事讃雖非文初從於多分言為先也星斗柄者北斗七星一貪[彳*良]星二巨文星三祿存星四文曲星五廉貞星六武曲星七破軍星也天文志云一至四為[(魁-ㄙ)-(白-日)]五至七為杓矣說文曰謂斗杓為[(魁-ㄙ)-(白-日)]柄矣貪臣祿文四星謂之[(魁-ㄙ)-(白-日)]廉武破三星謂之杓杓標也言北斗七星善示吉凶能標時節故云斗杓亦云斗柄言異意同西都賦云正月建寅北斗柄夕則指寅曉則指午矣斗柄正月戌時指寅方十二月戌時指丑方一夜從寅指午如此七星運行是譬五部順逆也散善義揔等者散善義揔猶如大網三卷之別又若網目舉於大網網自動故十重大事歸信一字也問深心即名宗義乎[前-刖+合]深心能開宗義所開也問隨自意時宗旨宗義差別如何[前-刖+合]念佛即是一經要行是名宗旨從深信心開出念佛是名宗義也李君等者前漢李廣事文帝景帝武帝三代今古事武帝時也廣出獵見草中石以為虎而射之中石沒鏃視之石也復更射之不能入石矣今云李君稱美詞歟具如史記王覇等者後漢王霸從光武征王郎聞即丘在後從者皆恐至滹沱河候吏還白河水流凘無舩不可濟令覇往視覇恐驚眾還詭曰氷堅可渡前至河河氷亦合乃令覇護渡未畢數[騎-大+(立-一)]氷解上曰王覇權以濟事殆天瑞也具如[卄/家]求此二譬見虎不疑聞氷不疑是今所用也一家釋云等者散善義釋今信順二尊之意玄義判今乗二尊教廣開淨土門今信順二尊意與廣開淨土門二文引合釋也今信順今乗二尊意二尊教詞異意同故淨土檀林等者華嚴智論以信心譬手故一家釋淨信心手安樂集以旃檀喻念佛若人入檀林無手何攀枝今遇念佛法如入旃檀林若無信心手空歸於三塗故云無手愁矣。

　　三重玄義下

　　亂切紙者乱對次第詞也如大經說隨色次第而不雜乱十重教相四帖䟽次第也但以散善義為初重宗義本㨿故第二重已下玄義七門序分義定善義次第也然玄義法事讃乃至往生要集八部各別書而非一部次第文故對十重次第而言亂也言切紙者怜後代之廢忘書口傳於紙上謂之切紙故切紙義通於三六言局八通也是最初重者此書本是十八通別紙也學者為令易見近為帖書依之前後雜亂不正若欲書寫可書五部次第依明法事讃記五部次第三重玄義法事讃觀念法門般舟讃次第論註已下作者次第也玄義名義如玄記一糅鈔一皆是門前者始從如是我聞終至禮佛而退文文句句細釋義理謂之文句謂之文中㧾而言之三重玄義皆是文前於從如是我聞已前粗顯一經大旨故問第三依文釋義與然後依文釋義同異云何[前-刖+合]異也釋先作七門料簡已云然後依文釋義故然後依文釋義指序分義已下三卷第三依文釋義於玄義七門中以義且云依文釋義也畧依文釋義言者標列釋第三依文釋義并辨宗旨不同教之大小顯二門玄義至正釋判三辨釋宗旨不同教之大小顯七門玄義故云畧依文釋義言開出六段者初諸師解門第二道理來破門第三九品返對門第四出文顯證門第五別時意門第六二乗不生門也於此子段置第字者問六段最初云初言諸師解不云第一何云於子段置第字乎[前-刖+合]釋第二第三乃至第六故初言之詞自顯第一也十一門義等者上上品前中上品前下上品前於此三處判文前㧾料簡即為十一門等於從九品文中已前釋十一門義故文句中玄義也。

　　法事讃下

　　揔勸等者三界無安雖皆可猒而人天中暫有少樂雖有少樂八苦逼身墮惡趣苦不乆是故㧾勸一切行人令猒之徵詰者徵責也詰問也指經舎利弗於汝意云何等也以發願心令知等者問法事讃記判持心不散於起行何今云以發願心令知有念佛行哉[前-刖+合]是有二義一義如記一義云口决鈔云六時強發願等者指經三世發願發願強持心不散如念佛誦經業道亦成也(已上)。

　　斯乃以發願強下句云持心不散也業成之言以除障故者或云成業或云業成其義大異也成業者約念佛法體言三心具足念佛不論罪障滅不滅悉成往生業故云成業業成者約罪障滅盡故云業成之言等往生業障悉盡等者問以業障滅盡名業成其證如何[前-刖+合]散記三云問寳王論云一念弥陀佛即滅無量罪(已上)。

　　若尒初念時所有多劫罪皆悉可滅盡何及十念漸次除盡[前-刖+合]眾生業成未必一准或一念等或十念滿以根別故今說其一故云滿十(已上)。

　　問難初念可滅盡[前-刖+合]會眾生業成未必一准以業障滅盡名業成分明也問業成通平生乎[前-刖+合]尒也註記三以今讃文為平生業成證也問此義不審大悲芬陀利經云彼見我已除諸障礙矣珍海引此文云往生業障未盡之前佛先進來豈不恃哉(已上)。

　　明知業障滅盡在佛迎時若以業障滅盡名業成同他流[一/力]機臨終成若業成通平生不可𡱈業障滅盡尒者如何[前-刖+合]機不一准上機平生業成命終感佛迎今讃釋業成見佛華臺即此義也下機臨終業成所難經釋偏約下機滯此經釋業障滅盡言局臨終失却名號滅罪功德如來說乃至一念無上功德大師釋一聲稱念罪皆除若有上機如說修行或一念或多念可業障滅盡豈局佛迎時乎雖有難易勝劣願非願等差諸行業成猶通平生况念佛乎非是言得不退轉位等者初住已上位不退初地已上行不退八地已上念不退也未断凡夫何由得不退位順次生可成佛人故具三不退德也然師上人法語等者然阿上人也問業事成辦人有永退乎[前-刖+合]尒也口决鈔舉先哲二義鈔主有評判酉願一義云鎮西宗要見聞云深心之中深者雖遇退緣而不可退矣况業成之人乎然平生業成機大師或釋心無間或述強發願此豈不深乎尒者業道成辦者一向不可退但今大旨不可退者凡夫地故設有劣弱機雖退其心應是暫退故云大旨等然而無未退是異業未成三心具行者實有少分永退者故云自三心強(云云)盛蓮一義云實可有少分退凡夫所行故爰以要集鈔云先師云雖業道成凡夫故許有少分退矣今佐介自筆狀云業成者大旨不可退自三心強故矣大旨言聞有少分退但三心與業成強弱異故雖同許少分退業成之上退者希於三心退(已上)。

　　鈔主評判云二義共當流先哲所存雖俱不可取捨但聞勝願寺之處者後義意也雖同少分退依業成不成亦可有多少一向不退義宜斟[酉*夕]凡夫所行故(云云)又决疑鈔引淨業先成之者釋義通永退業成永退少分何無之乎探要記五云信知雖成往生勝業若值違緣故作罪障抑所成業不得往生(云云)問證誠經無假說若尒者三心業成共不可少分退說是諸人等皆得不退故[前-刖+合]皆字有二意如說皆是阿鞞跋[敲-高+至]皆悉義也彼界一人無退者故如說皆是大阿羅漢皆多義也如來在世阿難有學而非阿羅漢故今皆得不退多之義也至如華嚴等者華嚴所說別教一乗一乗之中至極所談故云極唱云高山頓大之法一極唱高即此義也華嚴法華共是一機一緣得度非是諸人平等普益華嚴所談三生成佛法華所說漸漸成佛非是順次成佛授記𢏏陀經說是諸人等皆得不退此是諸人平等普益順次皆得無上菩提即是一生成佛授記誠是不可思議功德也約法體具德等者三心具足念佛有必生德是名法體具德故不論罪滅不滅皆云不退轉也無邊等者靈芝小經義䟽文也無漏[一/力]德攝在名號名為聖德唱之功德熏習藏識是則名為攬入識心熏習功德不散不失為成佛因故云永種頓除重罪滅罪功也獲得菩提生善德也至誠心者第一心往生大願第三心舉前後顯中間此是約三心必生德判不退轉也凡夫實我等者實我人執實法法執我法二執體性都無而非實有故云虚妄虚偽聞持記者此文靈芝小經義䟽文也靈芝弟子戒度造義䟽末書是云聞持記也具縛凡愚者注十疑云縛謂煩惱能纏縛人凡夫具有故名具縛凡夫(已上)。

　　屠沽下類等者韻會云屠刳也殺也又云酤一宿酒也造之一夜而熟[一/乂]賣酒通作沽(已上)。

　　尸子云屠者割肉知牛之長少沽者知酒之多少也(已上)。

　　屠者割肉賣之助身沽者造酒沽之資命是至𤰞賤故名下類未断凡愚不經地位直入佛地故云超越成佛不勞等者勞謂功也凡於此界修[一/力]善因得成佛果是名為勞往生淨土不假功勞任運成佛故云不勞還來苦界作津梁者津梁也梁水橋也詩造舟為梁今浮橋也還來苦界教化眾生渡生死河至𣵀槃岸如世浮橋故云津梁浮橋今舟橋也。

　　觀念法門下

　　非離色光等者問色光遍照十方世界念不念者情非情等心光唯攝念佛行者何今云離色光無心光耶[前-刖+合]記意顯光體無二例非如日光外有月光色光之上副於佛意而名心光其佛意者即是護念護念不捨故名攝取今文云彼佛心光常照是人攝護不捨即此義也心緣法界照慈光者十二十八兩願上益照念佛人蒙光觸者塵勞滅者第三十三觸光柔軟益滅罪由故云塵勞滅名體等者名謂第十八名號體謂第九觀佛體義謂第十二光明由謂三十三願益體上所備德義謂之義義上所施德用謂之用此體義用三悉依名顯之故稱名號無何佛光照念佛行者故論云稱彼如來名等問稱彼如來名者念佛名也光明智相者念佛義也名義具足有不捨益論主名義一家心光全是同何云大師作今一重勝心光釋哉[前-刖+合]論主判名體義用不離故無何佛光照名號行者一家彼佛本發光明名號之願酬此兩願相好光明唯悟照念佛行者思召佛意釋彼佛心光等故云一重勝也悟兩願佛意故云大師十德中第一等也別發等第十八願相好等第十二願唯稱念等兩願上佛意也但今大師十德所出未勘之布[卄/(ㄗ*(立/生))]式舉大師十二德中第一本地高廣德而非自解佛願德又𢏏陀本願義䟽并一乗戒儀廣本上下雖云上人作一分不相似大師高判祖師解釋學者應知唯觀色身力何輙知佛實心者若依相宗佛實心者在自受用身他受用變化二身唯假現心心所而無實心今就第九觀佛他受用報身論實心相分記主之意見佛心者約相分心內心慈悲顯於色相見相知心名相分心鈔主一義許事相觀直證無生盍觀色身見佛實心乎平等寂滅等者寂滅不生不滅之義雖通因果今寂滅者佛果所證實智之前無是非[差-工+匕]無向背別故云平等常平等實智常差別權智也不觀佛身正見佛心者不觀佛身非是知見於相分心亦非心開知見佛心唯依一家大師恩力正見佛心其佛心者慈悲心是其慈悲者無取捨上攝取不捨也影現等者定中所現佛非本質故云影現居在如要集靈芝釋觀行之時佛現心中若不觀時佛亦不現故云有時口稱之時不口稱時彼佛心光常照是人故云無間也。

　　同觀念法門中四事助歡喜者飲食衣服臥具湯藥以此四事行者供養阿𢏏陀佛也皆得成佛等之等者等取現在未來諸佛也加阿𢏏陀三字者大師加三字也十住論中等者止觀二引十住毘婆娑云佛眼佛父無生大悲母一切諸如來從是二法生矣妙玄六云十住毘婆娑云般舟三昧父大悲無生母一切諸如來從此二法生(已上)。

　　今所引文全同止觀但[脫-兄+允]第一句四字第二句生一字多第三句[脫-兄+允]諸一字引文不正故義不分明斯乃可書寫錯取要言之實智即父權智是母一切如來從二智生今引之意三世諸佛念佛成覺約有緣一機說其實一切諸佛從二智生也有云加等者般舟經之念佛三昧是通諸佛然加三字諸佛功德𢏏陀功德全是平等故加三字斯乃攝論四意趣中平等意趣也有云念過去𢏏陀者非但十劫已前故言過去𢏏陀㧾而以已滅佛言過去佛也楞嚴勢至章云我憶往昔[恒-旦+且]河沙劫有佛出世名無量光(云云)無量光者即𢏏陀也[恒-旦+且]河沙劫已前出世而入滅度故云過去𢏏陀也有云念本地𢏏陀者法華云我成佛已來甚大乆遠矣是說釋迦本地乆成也靈芝判𢏏陀本地乆成義十劫屬赴機記主破之云本地乆成在法華中非今所談若約佛意非適今也矣問法華玄二云本自有之非適今也矣准之實十劫而無𢏏陀乆成義何由記主云若約佛意非適今也乎[前-刖+合]推記主意大通佛時𢏏陀第九王子釋迦第十六王子然從大通佛於塵劫已前釋迦實成道𢏏陀何不然法華玄七云若十六王子在大通佛時弘經結緣皆是中間所作非本因也(已上)。

　　爰知二佛共是乆成如來雖然機宜不同經教亦別法華演說釋迦乆成利益上機淨經不說𢏏陀乆成唯說十劫濟度下機說與不說是在機情故云若約等問記主意約佛意非無𢏏陀乆成義尒者何破靈芝義耶[前-刖+合]靈芝依𢏏陀乆成義以十劫文屬赴機說故破之也或赴機或常演此等之義皆依法華楞嚴等說會十劫文故違經意所以者何小經十劫若屬方便赴機之說於方便經豈有證誠既證誠經說十劫故實之十劫而非赴機亦非常演當流之意偏依淨經定實十劫他經異說不須和會有云延促劫智者法華玄七云佛有延促劫智能演七日為無量劫(已上)。

　　促無量劫亦為七日延促劫智言𢏏陀成道雖無量劫促說十劫是名延促劫智有云四義學者自情也眾生得[脫-兄+允]等者大師釋云佛教多門八[一/力]四正為眾生機不同(已上)。

　　諸佛無量德名等者無量德無量名此有揔別揔者論註云諸佛如來德有無量德無量故德號無量(已上)。

　　別者阿𢏏陀此翻無量同名異體阿𢏏陀多用欽云今世傳三十六[一/力]億一十一[一/力]九千五百同名阿𢏏陀(已上)。

　　餘無量佛不成主宰此尊獨成無量佛主也成道已後下無量無洩物故云離事無亦云三昧出楞伽經云等者立器世間眾生世間名目之時以佛菩[卄/(ㄗ*(立/生))]雖名眾生今眾生外說佛菩[卄/(ㄗ*(立/生))]故眾生者六道眾生菩[卄/(ㄗ*(立/生))]等者等取二乗十方佛剎亦通淨穢是則十界依正二報問極樂無為[泥-匕+工]洹境何由楞伽說九界迷徒穢土不淨從極樂出耶[前-刖+合]十界依正唯心所現其唯心理與極樂之入一法句無二無別以此義故說極樂出今案此義[利-禾+(光-兀+天)]三昧出是約去行說極樂出即約所永約去行無量佛主宰故約所求極樂法王家故若約等者十方佛剎所有三身豈限十劫成覺已來故云若約等問法事讃記若約等與今若約等為同為異[前-刖+合]異也若約佛意有𢏏陀乆成義斯乃記意也若約佛意十劫已前諸佛從極樂出故可云念無量佛此是今意也老邁耆舊者邁老也耆老也舊老宿也乆賞者賞之言尚尚其功也十方三世已下如第三重輞輪者輪也轂車中之容軸者也。

　　般舟讃下

　　般舟讃云等者淨土莊嚴說不能盡故云無有盡依論註意十方生者一時一日之頃筭數無極其數故曰無窮十劫已來盡未來際雖生者多國土廣大而不迫窄故云不相妨俱舎云等者取有情界廣博也分虚空量者若依大乗智論判如[恒-旦+且]河沙穢土若依小乗此三千界外雖明他三千界是少分故云分虚空量弘决云等者眾生界理與佛界理無二無別故云理等言種類者生界生數佛界佛數若人成覺佛界佛數即是不增生界生數亦是不减所以者何以理等故種類亦等勿執等者禁增减執弘决二云生之與佛無復界別數量之異以理等故種類亦等矣教時義云等者九界眾生迷一理故見多眾生故云成多諸佛如來覺一理故十界一佛故云會成大般若有飛鳥之譬者未勘之起信論義記上云况眾生界如虚空界設如一鳥飛於虚空從西向東逕百千年終不得說東近而西遠何以故以虚空無分齊故(云云)此是生界不减譬也大般若譬亦應此義[前-刖+合]云云者韻會云雲本作云云云者眾語也矣大經云等者但取不可思議詞也[一/乂]止觀二云諸佛界量不可思議眾生界量亦不可思議(已上)。

　　此是不增不减義也言共以不思議一法為體故生佛二界不增不减也五不可思議者論註云一者眾生多少不可思議二者業力不可思議三者龍力不可思議四者禪定力不可思議五者佛法力不可思議(已上)。

　　迷多覺一等者是上所引教時義意迷覺相異故云非一迷覺性一故云非異覺一佛上等者覺一是如水迷多即如波一水故非多[一/力]波故非少雖迷迷等者九界迷迷元來不動法性一理何云多生佛界悟悟普該含識性具眾生豈云一佛斯乃迷悟不二義也一佛身中等者生佛本來具十界故眾生即是一佛一佛即是眾生往生十因云心性一味迷悟不二佛心中眾生迷迷無所迷眾生心中佛悟悟無所悟(已上)。

　　元備等者一多兩彩元是一賽故不增不减經云眾生即法身法身即眾生眾生法身義一名異(已上)。

　　一度覺轉等者問楞嚴經說覺不生迷同䟽釋悟不再迷今判覺轉佛不再還生死迷悟隔別全以同何云小乗權門所談若亦實教意可云覺悟佛再還生死乎[前-刖+合]乳水雖混鵝鴨能知權小意談生死外有𣵀槃故云佛不再還生死實教意體達生死即𣵀槃是真出離生死也論註云十方無㝵人一道出生死謂知生死即是𣵀槃無㝵相也(已上)。

　　然難生死還不還猶是生死實有見也不見云生死𣵀槃猶如作夢但至迷悟隔別全同難權小意但執迷悟而二不知迷悟不二其迷悟有知不知知生死即𣵀槃謂之悟不知生死即𣵀槃謂之迷依迷悟相異說覺不生迷因迷悟性一談生死即𣵀槃一悟生死即𣵀槃後不再迷生死外有𣵀槃故經說覺不生迷䟽釋悟不再迷也問相宗意談生死𣵀槃無差別何云生死外有𣵀槃耶[前-刖+合]彼宗意不許真如緣起故生死以有為有漏第八識為體𣵀槃以無為真如凝然理為體五地已上菩[卄/(ㄗ*(立/生))]依觀生死𣵀槃無差別雖不同二乗猒苦欣滅其體永別故生死外𣵀槃也不改體相者譬如一金作[一/力]器不失金體雖言迷迷不失本來法性性體故云不改不轉幽旨者雖言悟悟一切眾生本來成佛絲毫不易故云不轉不知此理等者迷時本來不改悟時本來不轉何由起迷悟差別生佛增减執乎佛慧者如上一切等者一切眾生本來成佛無不成者故云權者圓覺經云始知眾生本來成佛生死𣵀槃猶如作夢(已上)。

　　眾生無始等者法性不增不减故生死無始無終也具如糅鈔空華圓影者空華如常楞嚴經云如世間人目有赤眚夜見燈光別有圓影五色重疊(已上)。

　　和光同塵始者老子云和其光同其塵矣止觀云和光同塵結緣始八相成道利物終矣止觀意和佛身光同眾生塵能同權者所同實者今意不然權者之外無實者故和本來成佛光同一切眾生塵能同本來成佛如水所同一切眾生如波水以為波旦云同塵言和本來成佛光成一切眾生塵是云和光同塵始也生性等者釋籤二云不可得即是理也矣生謂眾生性謂體性眾生體性實不可得實相無相故云無生生生等者千生[一/力]生皆歸無生無生一理無增减故無生而生故實等者無生之人以無生解而得往生是則真實往生義也穢土生性等者淨穢眾生共是無相迷覺雖異無相一理無多少故無增减故無生之物等者問淨穢共是無生何由願生乎[前-刖+合]開悟無生深位菩[卄/(ㄗ*(立/生))]為早作佛願生况無生觀解人乎穢土假名等者非凡夫所見實有人非實有人名假名人論註云因緣義故假名生矣因緣生故而無自性無自性處生性不可得也不得一等者穢土修觀因淨土往生果因果既是別故云不得一以穢土修因相續往生果若是異何由以因續於果故云不得異彼下品生人等者法性無生觀解之人當上品生今舉最下云下品生其實中下六品皆不知法性無生也言見生者見實有義亦是執義以實有見執生極樂故云見生見生之火等者譬如氷上燒火火猛氷解氷解火滅故見生火自然滅時混同無生智水也是雖見生無生往生非見生即無生義故屬一往也以情超入等者不改實我實法執情直入佛地故云超入十方等者楞嚴經文也薄伽梵有六義今畧之𣵀槃經云能破煩惱名婆伽婆矣薄加梵婆伽婆梵音楚夏耳是則諸佛通號也即是𣵀槃門一路𣵀槃門引合之意從佛意方見之十方諸佛唯此一路更無異路我等行處全是諸佛行處也唯佛等者獨猶但閑法也言彼界唯一佛乗而但有清淨法故云唯佛一道獨清閑論註云同一念佛無別道故矣一切等者是六十華嚴第六文引論註極解[脫-兄+允]道名無㝵人即是佛果引此二文唯佛一道無㝵人故更無餘乗故我等願處全諸佛解[脫-兄+允]也上來釋見生當體無生行願自下明往生已後得益故云何况等也。

　　論註下

　　一應化道者佛於𨶒浮提說十地位階應一途漸機化道也此經位不經位者論註有二番問[前-刖+合]初問曰案十地經問[前-刖+合]偏明經劫經位後問[前-刖+合]中始明經劫經位終引一生補處願明不經劫不經位也上教門者初地七地菩[卄/(ㄗ*(立/生))]即時不能證得八地已上寂滅平等經劫經位故云教門下實義者正依願力速疾至一生補處位故云實義此是本願真實利益故云實義非是四義中實義也上下共實義者上經劫經位約本願所除別意樂菩[卄/(ㄗ*(立/生))]是亦本願利益故云實義依淨土不共德等者意樂菩[卄/(ㄗ*(立/生))]為眾生故經歷多劫行菩[卄/(ㄗ*(立/生))]道不進上位雖然淨土德義身居下位得上位德是故七地已前菩[卄/(ㄗ*(立/生))]得八九十地德也即悟等者上上品人生彼土已即時得初地無生也觀經云聞已即悟無生法忍矣言經宿者上中品華合經一夜名曰宿也經云如大寳華經宿則開矣上中品人經一小劫登初地位經云經一小劫得無生忍矣上下品人經三小劫登初地位經云經三小劫住歡喜地(已上)。

　　彼地前得益者上上初地上中上下地前然言地前得益言揔意別地前言雖似通三品意局上中上下二品也地前有長短者上上即悟短之中短上中一劫長之中短上下三劫長之中長即悟無生位在初地然言地前長短亦是言揔意別也一上者指上三重中初重二重云上也今第三重二意者一自國菩[卄/(ㄗ*(立/生))]速至補處也一彼處不退已下新生凡夫明速至補處也但今文等者阿鞞跋[敲-高+至]此云不退轉今論文以三不退中初地已上行不退同八地已上寂滅平等而更不取地前凡夫故云但今文所言今文者論云即見彼佛未證淨心菩[卄/(ㄗ*(立/生))]畢竟得證平等法身與淨心菩薩與上地諸菩薩畢竟同得寂滅平等故(已上)。

　　一生補處名亦可然者眾生生者皆不退故雖可說眾生生者皆是一生補處少分有別意樂菩[卄/(ㄗ*(立/生))]不至補處故說多有也設釋者上三重中初云設雖於地等是也况釋者三重中第二云况彼親生等是也非謂今論等者安樂集云十方人天生彼國者等是明不虚作住持通凡夫也或可本願所除者問一生補處願為地上菩[卄/(ㄗ*(立/生))]誓之觀經一三劫地前也何云本願所除乎[前-刖+合]一生補處願之利益通凡夫故意樂菩[卄/(ㄗ*(立/生))]可通地前[一/乂]西河釋云等者補處願云地上本願然今文釋其有眾生令通凡夫故置[一/乂]隔也彼師本𣵀槃宗故依佛性內熏釋有願成佛心願成佛心者即菩提心也論註云無上菩提心即是願作佛心(云云)大經云等者一生補處願取意也倫次第義三賢十地位階次第是云常倫若生淨土不經三賢十地次位速至等覺故云超出至成已下明至佛位迴迂迴義復房六切往來為復後分教意等覺菩[卄/(ㄗ*(立/生))]有入重玄門倒修凡事迂迴道往來難若生彼國非但速疾到等覺位至成佛道亦是速疾故云更無迴復之難八地已上等者起信論以初地名淨心地證真如故今意不尒七地已前名未證淨功用位故八地菩[卄/(ㄗ*(立/生))]名為淨心無功用故七地已還已下明不從一地至一地取要言之言七地已前八九十地未證證淨下地上地詞聞雖似有淺深異意唯一等覺以云同得寂滅忍故所言寂滅忍下品寂滅忍即第十地也仁王經意等覺菩[卄/(ㄗ*(立/生))]攝第十地而不別立彼經說妙覺云三十生盡等大覺說第十地云二十九生求已度餘有一生彼經第十地當等覺一生補處文理顯然也問註釋等者生彼國土見𢏏陀佛七地已前菩[卄/(ㄗ*(立/生))]得證八地已上平等法身故云身等同得寂滅平等之法故云法等問意論註判龍樹天親願生為得身等法等不取凡夫何攝凡夫乎也[前-刖+合]可知未證淨心親當等者問龍樹初地菩[卄/(ㄗ*(立/生))]故親當未證淨心天親內凡位何云未證淨心乎[前-刖+合]撲楊云位居明得道隣極喜(已上)。

　　從隣近義令一[固-十+一]也弘决云天親龍樹內鑑冷然(已上)。

　　安樂集下

　　無漏相者一義云從彼佛清淨無漏心修起淨土佛心無漏所現淨土亦是無漏故名無漏相一義云彼佛證得於本來無漏性功德本有無漏性德全成莊嚴淨土故云無漏相鸞師判性是本義即此謂也楞嚴經云一一皆是清淨無漏一真無為性本然故(已上)。

　　取相者取是執義也㣘執也塵累者煩惱也累力佳切繫也忻淨者欣通作忻愛佛功德等者法事讃云不貪淨土無生解[脫-兄+允]障(已上)。

　　既以不貪淨土為解[脫-兄+允]障貪欣淨土出離要道也愛小乗𣵀槃等者對大乗且名不善愛也法既本妙者一切諸法從本已來無非中道故云本妙治生等者法華玄一云一切世間治生產業皆與實相不相違背一色一香無非中道(已上)。

　　釋籤云資生產業意全同為資生身賈人買賣農夫耕晨謂之治生產業真諦體一等者安樂集記云搜原則𡨋者真如緣起成淨穢故淨穢全一(已上)。

　　俗諦用二等者楞嚴䟽二云眾土穢土以有漏識為體煩惱造業所共感故諸佛淨土以無漏智為體真如淨用之所現故經云唯有等者大集月藏經取意也凡夫智淺等者凡夫智惠淺故多依有相得往生也無相為體等者集上云知無相離念為體而緣中求往生者多應上軰生也(已上)。

　　知生即無生云無相為體緣者所緣境即二十九句莊嚴也求者能求心也雖解無相緣依正莊嚴事求往生故云緣中求往二諦等者集上云理雖無生然二諦道理非無緣求一切得往生也(已上)。

　　問真諦前不取相緣求偏在俗諦何云二諦道理非無緣求耶[前-刖+合]淨土具二諦入一法句真諦理二十九句俗諦事上輩生人同解二諦而得往生故云二諦道理非無緣求願取等者集上引維摩經云菩[卄/(ㄗ*(立/生))]亦如是為欲成就眾生故願取佛國願取佛國者非於空也(已上)。

　　菩[卄/(ㄗ*(立/生))]願取佛國為成就眾生也眾生願取佛國為得往生故云非於空也矣。

　　群疑論下

　　靡墜者靡無也墜猶𡙇[新-斤+隹]修者專雜二修名義如選擇集并决疑鈔[一/力]不一生者釋禮序千中無一千無一失者述禮序十即十生等問今論不釋[新-斤+隹]修堪能機偏舉不堪機釋[一/力]不一生有何意也[前-刖+合]為捨雜修令行專修偏作奪釋也此經下文者對上文之詞也今上下文連續而明其義菩[卄/(ㄗ*(立/生))]處胎經第二云欲生阿𢏏陀佛國者皆染著懈慢國土不能前進生阿𢏏陀國億千[一/力]眾時有一人能生阿𢏏陀佛國何以故皆由懈慢執心不窂固(已上)。

　　文中一人能生者[新-斤+隹]行堪能機一家釋百時希得一二等即此義也何以故者問也皆由下[前-刖+合]也問意何故皆生懈慢不生極樂乎也[前-刖+合]皆由懈慢執心不窂固故是知者知善導釋[新-斤+隹]修不至心者符合胎經皆由懈慢執心不窂固文故云是知彼論云正與處胎經文相當即此義也[新-斤+隹]修之者為執心等者問[新-斤+隹]修之者無執心窂固人乎[前-刖+合][新-斤+隹]修之機有其二類一謂至心即生報土此是[新-斤+隹]修執心窂固二不至心即生懈慢此是執心不窂固也問[新-斤+隹]修有執心窂固人尒者何云[新-斤+隹]修者執心不窂固乎[前-刖+合][新-斤+隹]修執心窂固人少執心不窂固之者多故約多分云[新-斤+隹]修者執心不窂固也[新-斤+隹]修不至心有二類一生懈慢二留生死今留生死人不論之也[新-斤+隹]修不至心義具如决疑鈔直牃懈慢者懈怠也慢怠也慢與慢同師資者師弟義也韻府引老子云善人者不善人之師不善人者善人之資故曰師資矣指南者示方處義也此論第二卷等者論意云攝論云唯願別時意今淨土論明五念中身業禮拜口業念佛意業觀察三念門行作願迴向二念門願願行具足决定往生豈是別時意乎如是會釋破他師謬練磨別義也若約父子相符義感師意可五念皆起行也五正行者前後五正行詞指五念門也符合相傳旨者指下所引辨師義也[一/乂]高祖上人云等者上廢餘者廢一切行唯立一行今空師義五念一行三昧具德一往言表而似有異故置[一/乂]隔再往造著一行之上五念門故念佛之外非有五念故云亦同千福禪林吉水等者感師三昧發得論七云學念佛定令聲不絕遂得三昧見佛聖眾映然常在目前諸修學者唯須勵聲念佛三昧易成子若不信請試學矣觀師三昧發得十因云予為知先賢獨在閑室勵聲念佛即得一心敢以不亂誠聖言不墮地行者可仰信(已上)。

　　空師三昧發得如上人傳第七卷夢定親聞者上人夢中相羕義也光明千福師資者問大師所造五部中禮讃放光顯瑞然此別紙不釋禮讃有何意也[前-刖+合]古來傳云禮讃奥旨三心五念四修在結歸一行三昧此是不可出口外故不可題筆點故(云云)私云今此論文群疑一部七卷眼目為此文眼目故釋禮讃奥旨故釋顯今此論文全是禮讃別紙故不別釋也所以知者上云釋顯師資禀承無相違今亦云師資無異下復云師資一轍故今論云等者論第三念佛五勝中第五威力勝文也或深或淺者無相念佛名之為深口稱念佛號之為淺今此淺深是一往義再往之義如决疑鈔第一此皆等者指三文益兆載如大經鈔故力加持者論云故威力有二意一論云威力勝不名故威力勝故字承上起下之語而唯是果上威力也一今判兆載永劫故力加持故者舊也指因位行功果上利益依因行力故加持如上師資一徹已下釋今本文也韻會云轍通作徹矣金口者弘决云金口者此是如來黃金色身口業所起故云金口所說(已上)。

　　釋迦𢏏陀等者散善義云决定依行佛遣捨者即捨佛遣行者即行佛遣去處即去是名隨順佛教隨順佛意是名隨順佛願是名真佛弟子(已上)。

　　往生要集下

　　此序從初至不歸者即題目也但顯密已下是破題也言道俗者出家名道在家名俗貴賤之言通道俗也顯密等者非聖道門上極樂教行是揔句也顯密事理是別句也言指上教下云顯密教法亦指上行下云事理業因顯密事理共淨土教行也為此土入聖修顯密事理即聖道門也為往生淨土行顯密事理是淨土門中[新-斤+隹]行也故往生諸業門云此等顯密諸大乗中皆以受持讀誦等為往生極樂業也(已上)。

　　頑魯者愚鈍義也頑愚也魯鈍也敢進也忍也私云者此語在五箇處皆是祖師上人語也預先也第八門有三重等者如下諸行不尒等者往生諸業門雖明諸行往生是少分也不慇懃者不委義也韻會云慇懃委曲貌諸行往生隨機欲故少分明之故云無勸初心觀行等者十信已前底下凢夫是名初心極初心機不能修行無相理觀故云不堪一者別相觀等者要集記五云問此三種觀名義如何[前-刖+合]觀於佛身一一別相名別相觀觀佛揔相色身光明等名揔相觀畧觀依正二報自往生等相名[新-斤+隹]畧觀對觀四十二重故名為[新-斤+隹]對上揔別二相廣觀故名畧(已上)。

　　或依歸命想等者今此三想隨時隨人而可相替故云或依歸命想者歸依彼佛言南無者即是歸命故歸命想可三心也辨師云歸命想本尊向東行者向佛歸命也矣引接想者欲預來迎辨師云引接想本尊向西行者隨佛後成往想矣往生想有二意一云往生想者欲生淨土別時念佛門云决定作往生想華臺聖眾來迎接想矣此文上六字往生想下八字引接想先來迎引接釋往生想故欲生義也一云往生想者生極樂後可誇快樂兼想像也辨師云故上人往生想似普觀故難及我分源空住引接想矣加之今三想次第引接想後釋往生想故已生義也一心稱念者但䇿稱念無他想間名為一心明種種觀者一義云結上別相等三觀言為不堪觀念機示歸命想等故知種種觀者上別相等三觀也一義云明種種觀者通下稱念既一心稱念下結明種種觀知稱念亦屬觀但至不堪觀念文者凡觀之言所望不同不堪別相等三種觀故云不堪稱名意地三想云觀有何妨乎觀念法門云想念阿𢏏陀佛等即其證也行住座臥語默作作者此辭在止觀二四威儀加語默是云六作辨師云語默念佛者對他談時我出聲間心中不忘云語念佛他人語時我不出聲口中稱念云默念佛語約自身出聲默約我不出聲作作者通一切所作也常以此念在胸中者作者本意唯在稱念故云在胸今云常以下云常存所言常者即無間義此指四修中無間修往生最要出離秘術寤寐莫忘者將睡眠宜唱佛名稱名眠人夢見勝相亦心念矣上諸門者要集上云揔有十門分為三卷一猒離穢土二欣求淨土三極樂證㨿四正修念佛五助念方法六別[目*寺]念佛七念佛利益八念佛證㨿九往生諸業十問[前-刖+合]料簡(已上)。

　　猒離有七者六道及揔結欣求有十者聖眾來迎等十樂證㨿有二者一對十方勸西方二對兠率勸西方正修有五者禮拜等五念門助念有七者一方處供具二修行相貌三對治懈怠四止惡修善五懺悔眾罪六對治魔事七揔結要行大菩提心等者揔結要行而有七法一菩提心二護三業三深信四至誠心五常無間六念佛正業七迴向心大菩提心大乗網要故三輩通說菩提心要集上引安樂集云大經云凡欲往生淨土要須發菩提心為源(云云)以斯義故為往生要護三業者觀佛三昧經說持戒助念佛行故以持戒為往生要十重四十八輕者如梵網經問觀察中等者上所引想相別相[新-斤+隹]畧等觀謂之觀念行住座臥語默作作謂之稱念助念意者助謂能助念謂所助上七法中第六念佛所助正業其餘六法能助助業故云助念問念佛等者今問云念佛自滅罪何必持戒[前-刖+合]云一心念如所責斯乃於七法中除持戒證也爰以祖師上人云如說念佛不必可具持戒等矣所言持戒等者等取菩提心何以得知作願門云大菩提心雖有異說欣淨土之願九品皆應具矣此是除菩提心證也問於七法中以稱名為正者三心無間亦可除之乎[前-刖+合]不然三心無間念佛安心作業故必可具之一占察經者於十文中下九文局𢏏陀今此文揔通諸佛靈芝𢏏陀經義䟽引此文畢云餘諸佛名聞持尚尒况我𢏏陀有本誓乎矣要集云如上觀察者觀於地藏菩[卄/(ㄗ*(立/生))]法身及諸佛法身與己自身平等無二不生不滅常樂我淨功德圓滿(已上)。

　　此是無相念佛也此集之意念佛語通有相無相有相為正傍通無相四觀經云等者第四六七八畧文也集下云四觀經云極重惡人無他方便唯稱念佛得生極樂矣要集記云問經無此文[前-刖+合]是取意文最叶經旨有說云後一条御宇出離無疑往生指掌肝要明文可擇進之由勑諸宗之處異處同心而各進此文誠有所以哉(已上)。

　　八般舟經云等者觀念法門引般舟三昧經云問持何法得生此國阿𢏏陀佛報言欲來生者當念我名莫有𠇲息即得來生(已上)。

　　斯乃稱念也但作者所覽本參差集云八般舟經云阿𢏏陀佛言欲來生我國者當念我等矣今師意通觀念歟唯說念我不說念我名故此中觀經下下品等者要集記云問於十文中二三四六七八九文唯念名號何限觀經下下小經皷音聲經云念名號[前-刖+合]實可然但此三文外諸師異解文但云念無名號言故且除之若依光明大師之意第五文證唯在觀念往生論文可通觀稱稱讃歎故其餘亡文一向稱名(已上)。

　　其餘行法因明等者正依三經傍依經說諸行往生名為因明諸行功能普而因明往生利故言直辨者正依三經傍依經說念佛往生名為直辨安養正因佛本願故復次眾生等者修行信心分文也初學是法者真如三昧也當知已下為不堪真如三昧機正明念佛往生因緣斯乃今所用也契經多以等者問乍引論文何云契經多以念佛為往生要乎[前-刖+合]上難諸經所說隨機為通此難引理盡論今論通依百億部經故從本說名曰契經言四依者雖有三說今依一說初依地前第二依是初二三地第三依即四五六地第四依七八九十地馬鳴論主八地菩[卄/(ㄗ*(立/生))]故云四依言理盡者理謂道理盡謂窮盡即是道理窮盡義也𢏏陀自說行即文云者此下云念佛自說言當念我名號是不正本云佛自既言當念我乎即正本也諸行如來隨機佛說者經藏隨機有設教故念佛四依理盡論說者論藏正依法相說實義故俱舎論云素怚覽言因別意趣阿毘達磨依法相說(已上)。

　　往生階位者第十問[前-刖+合]料簡門有十事中第二往生階位也問他力往生未法易得之法何云近代求者千[一/力]得者無一二[前-刖+合]集無實行者名為千[一/力]近代實行設雖千[一/力]而無一失故禮讃云十即十生百即百生設雖凡下三心易具往生何難斯乃為勸安心舉無實者也信心不深若存若亡等者問其相如何[前-刖+合]初信弱故存亡叵定行亦輭弱如攝論云若人有信心則於善無猒次信不一故不專一行業不成就後信不續行亦廢退此三如次心弱多境時少也安樂集云信心不淳今集云信心不深淳猶深也三心者信心深信心一信心相續故名三信此三隨順𢏏陀名義故云相應問此三心與至誠等三心同異如何[前-刖+合]今舉信心若能具信前後二心自然具足故今三信即至誠等三心也其證不可外求云若具三心不往生者無有是處是也若欲捨專等者專謂專修即正行也[新-斤+隹]謂[新-斤+隹]修即[新-斤+隹]行也若捨正行修[新-斤+隹]行者百中一二千中五三得往生也百時者時中也言如上者等者問百即百生往生唯在稱名何指五念門乎[前-刖+合]此約助正兼行之機矣。

教相樞要鈔下

　　寬𣱵拾九年(壬午)正月吉日(京)五條橋通醍醐町開刊山田理兵衛


