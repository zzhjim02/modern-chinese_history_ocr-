國家圖書館善本佛典第 9 冊 No. 8790 佛性觀（前殘）


　　名想或名㱕或名▆…▆見之分齊者見有多種或有聞見比見證見至見相貌見了了見若就凡夫分齊說以正因仏性迢𨒄然別故或是證見其十地𦬇見性不了如羅穀者是果滿行性然是至見共正因仏性全別不同問仏性之體无名无相離四句八非不可以智知不可以識識言語道断心行𩂜滅所以自性波若名為中道故論云㝎有即着常㝎无即着断般若波羅蜜猶如大火聚四邊不可觸遠離於四句云何可見夫眼見者即是色法仏性非色如何得見荅但无言之法必待言詮无名相法寄名相說見體終湏約相得𣅀自可忘詮豈可懸頭即生疑或既知凡夫得見所以𦬇勸進學之雖則不可智知約相就詮而亦可見故涅槃經云仏性非色亦不離色即其[美-(王/大)+(又*?)]也如看水濕湏約泥團相顯然云何不見今欲見者湏去人法二執寂照分明破彼名相除其妄念合於中道理事俱融聞其不聞見其不見即可見也故涅槃經云見不見聞不聞等信哉驗之今就見性分齊復有多種或有癈緣談體見謂蕳真異妄見見體不見相或有以體從緣見謂以真収妄真妄俱真四大五隂等[悊-斤+勿]是仏性或有離四句八非見謂合中道理事俱融蕳異諸外道見或說人死神滅更无來生断見外道也仏性盡未來際无有窮盡或說聚散不窮心神无蕳性等虛空凝然不断常見外道也仏性乃不守自性從法界緣或云吉凶苦樂皆天所為他囙外道也仏性乃與法界法之為囙本或云諸法自然不由囙得天囙得外道也仏性乃任業遷流從緣轉變囙果善𢙣依之建立故優婆塞戒經云如合石囙緣故而得有金若說石中先有金性者是名外道仏性不然无有自性從緣起作或見經文道仏性者名苐一義空即作空觧者是義不然此是空見攝常湏即空起有普遍法界又見經文道仏性常住不變即作常觧者此亦不然乃是有見攝即湏見性无自性故維摩經云從无住本立一切法常湏見自性住仏性性无自性即空是有即有是空不断不一不異離能取所取絕四句八非故涅槃經云仏性者是一切諸仏阿耨多羅菩提中道種子名為仏性是名離四句八非合於中道見或就三寶三重真同一性相見或就法身報身通別見或就即敬即蕳淺[泳-永+冞]見或就正囙緣同異見或就攝入一[千-〡+(、*ㄅ*、)]見或就普親父母見就其[美-(王/大)+(又*?)]取捨多端禪中要妙不可窮盡又作仏性觀見仏性時伏心㝎住者是義不然湏運轉三業精勤恭敬譬如織絹有經无緯終不能成就仏性如經敬心如緯智者囙喻豈不然乎又心雖恭敬見體不明是亦不然可執名相病終歸不破會湏見性明了將心敬真又雖見仏性道理分明而心无恭敬者是亦不然何以故不免輕𢢔作一闡提故必湏盡心恭敬除其憍慢若有說言我見仏性不可思議自說功能心生我慢將謂他人不見不觧者是𡖋不然常湏如貧得寶如民見王大喜大捨大懼[泳-永+冞]生恭敬又道仏性非名相即離名相別見體者此𡖋不然是譬如看水若就水看即不見濕若就泥團即見水濕故知亦頼名相得見仏性又見仏性非名非相即謂離仏性外別有名相者是亦不然即湏見仏性體起成緣无別名相故勝𫚇經云以有如來蔵故說生死是名善說又維摩經云一切諸法示出於如故知仏性之外更无別法即仏性與法界法常不相離故又於經教上具見仏性道理眾生境上即𡨋然不見者此全未是違根作觧病不破故會湏以義攝文安心境上又作仏性觀對境即被名相違順或乱過後始道是仏性者此全未是會湏境翻心悟舉目即見又於不相識境上似見相識𩂜貪記名相即不見踈𩂜似見親𩂜貪起順情即不見者亦全未是會湏識與不識親之与踈平等[悊-斤+勿]見又知仏性平等无二即作一觧者是亦不然若是一者一人成仏一切眾生[悊-斤+勿]應成仏即湏見仏性故非一故涅槃經云仏性者不名一法又見眾生又得成仏有不成仏即謂仏性又二者是𡖋不然即湏見仏性非二常住之法无二種故即維摩經云夫如者不二不異常湏見仏性不去不來非一非異故不從外來非如鳥拪樹一故不從內出非如虵處宂又見仏性不來不去无作无生寂然不動不捨生向涅槃者是亦不然即湏見仏性體成緣變小成大變凡成聖長囙成果乃至成仏故楞伽經云七識及心法智不能厭苦非涅槃囙唯有如來蔵能厭眾生苦樂求涅槃又知仏性能厭苦樂求涅槃即謂仏性能言能語能行能坐種種皆能者是亦不然即湏見仏性常寂不作不生故涅槃經云仏性不作不生若言仏性能作能生是則名為謗仏法僧又見經文一切眾生煩𢙉身中有卅二相即相可見者是亦不然此乃囙中立果凡夫假想亦未相當即湏見相无名无相无相之相又知仏性法界平等一切眾生同共有之即向自身上看者是亦不然此即攬境從心正見人法耶人長病不得自見於自身上常湏見𢙣又仏性在緾即翻真成妄名性八識出緾即覆妄成真名智八識八識為體六七為相如旋火輪火頭為體火輪為相又仏性喻火以𤍽為體以燒為相以𤍽為囙以燒為緣亦同體體相同體囙緣同體之中復有別體之義癈緣談體名同體以體從緣名別體又四隂為同體色隂為別體三寶為別又正報為同體依報為別體又不断不[六/集]為同體断[六/集]異外為別體[悊-斤+勿]而言之法界三寶四諦囙緣果報等法界法體為同體法界法相為別體故涅槃經云是人雖信仏法僧寶不信三寶同一性相是則名為信不具足又起信論云始覺之義還同本覺及了覺故知仏性與法界法同體別義具足又喻喻仏性五種義八部大乗明仏性八種義又七普明仏性異七別義又作仏性觀湏知境普別上下內外淺[泳-永+冞]耶正若不觧者途費功夫又若於境上見不淨觧人天[糸*(十/田/寸)]不觧二乗[糸*(十/田/寸)]若於境上見仏性即觧二乗[糸*(十/田/寸)]濃血身相迷凡夫為煩𢙉鄣四大名相迷二乗是為智鄣會湏心境調停莫為人天二乗三鄣迷[糸*(十/田/寸)]然可出離仍湏見仏性境界上至諸仏下至眾生法性平等敬心唯一始可得與仏法相當問一切眾生界與諸仏界既體性平等云何於上起業乃有罪福輕重不同荅由不達平等心依相生見相凡聖高下等異依其名相獲罪獲福所以罪福輕重不同又問其仏性觀作與不作有何損益荅且依淨度三昧經云眾生一日一夜有八億五千万念一念是其一身故知若不作仏性觀即與名相觀相當一日一夜即薰成八億五千万箇雜類𢙣種子次苐而受之若與仏性觀相當一日一夜即薰成八億五千万念菩提涅槃種子漸至成仏又於境上作名相觧即為染汙識故十地論云識為種子无明土覆我心溉灌生名色牙故知於境上作仏性觧即為清淨智即仏性為田正智為種子慈心溉灌生正覺牙又若不作仏性觀即十二種顛倒常起不滅何以故由其心顛倒常錯不謬故以心顛倒故所出言不稱法性所以常行誹謗語乃至能成七種大損趣向兩遍十方一切阿鼻地獄若作仏性觀即十二種顛倒常滅不起其八種仏性功徳善根運運增長又禪師集錄云作此如來蔵仏八種仏法觀者即得无始已來一切𢙣頓断永與生死別即淂入𦬇位從一仏国至仏国乃至成仏又裴公云頓除往𢙣入大位遍遊淨𠛴遠結菩提又占察經云若能作此真如觀者速疾淂入𦬇種性又仏性論云為除五種過失五種功徳故湏作此仏觀下除下劣心過生菩提心功徳於諸眾生不生下劣心故二除輕慢眾生過生恭敬功徳三除執虛妄過失波若恵功徳四除誹謗真實功徳過生闍郍智功徳五除自我愛過生大悲愛他功徳又此仏性觀月燈經名諸法體性平等无戲論三昧經中說偈讚云。

　仏眼所見諸眾生　　假使一時成仏道
　彼一一仏各壽命　　二万億[婁*支]難思刧
　彼仏各有无量頭　　猶如大海諸沙[婁*支]
　一頭各有无量舌　　其[婁*支]亦如大海沙
　彼一一仏各稱揚　　持㝎一偈之功徳
　說其少分不能𥁞　　何况書冩及受持

　　以上經論文義驗之故知故作仏性觀功徳利益不可思議既有如損益應求應學此就一往讚其仏性功徳利益如是若𢴃能破苐三階邪見顛倒眾生金剛偏病此之利益更何可論。


