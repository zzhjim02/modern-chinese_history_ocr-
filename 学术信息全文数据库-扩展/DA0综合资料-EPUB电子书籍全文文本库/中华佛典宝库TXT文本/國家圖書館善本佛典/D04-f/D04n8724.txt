國家圖書館善本佛典第 4 冊 No. 8724 報恩金剛經文十二段


　　愚癡人弟子楊仙鸖

報恩金剛經文十二段

　　其經无相為宗般若是體此經文慳義廣等量虛空妙理幽玄非愚人之可惻弟子諸經䟽論不曾披尋孔子典藉一字不識狂言風語[訖-乙+上]惻聖情恣意无眀漫出道理大弘噐量不責小[彳*((天*天)/心)]拙句𡪍辝𦗟聞者布施弟子歡喜了知四大本来虛幻漫執我人眾▆▆緣妄識随六根攀緣結集貪嗔癡煩𤇱欲▆▆十二部經體性一一不離人身心向外波波求佛渴鹿徒煩趂其陽焰智者細察不可愛影而嫌身愚者空裏漫擿狂花惣緣服其莨菪眾生錯悟弃水而求氷今欲報作湏菩提問佛詐㑅如来一一盡荅欲得直拔眾生三毒之根▆▆除妄相花苗頓破五蘊煩𤇱之林速證清▆▆▆性言辝䟽拙𢙢不愜眾情願發菩薩之心▆▆▆庶弟子懺悔。

　　佛說金剛經從舎衛大城𠧒食至歡喜奉行▆▆眾生身心說苐一義如来所說金剛經眾生聞者湏解佛意舎衛大城不離身給孤獨園俱在此我人受者千二百五蘊眾生同會理心佛持鉢入四大六根次第𠧒等智眼耳鼻舌捨色塵不生分別名普施戒㝎恵香飡法食㝎水清淨洗足已𠬧衣得座解脫床身心不動无量義達身空是湏菩提智恵長老會中起。

　　苐二湏菩提𠕂問降心義

　　湏菩提會中從坐起嘆佛世尊希有事偏袒右𡱎合掌礼我今𠕂唘降心義如来付嘱大菩薩護念轉教小佛子眾生心如狂野馬云何降心而得止惟願諸佛說觀門眾生惣悟於心地。

　　佛告湏菩提莫疑悟惟勸眾生降心住從此妄相自然息是故不堕三毒苦身心不動澄清淨眾生即是諸佛土吾今謂說无為法聞者諦𦗟善思取應觀此心等虛空速得超於三界路湏菩提𠕂聞說妙法了了唯然觧佛語。

　　苐三湏菩提𠕂問度十類眾生義

　　湏菩提䠒跪膝着地合掌恭敬問十類不緣此會四部眾惣緣𢙣世諸佛子胎𡖉濕化及諸天佛言先度无餘理眾生現在六道中生死苦海不曾止惟願諸佛說修行眾生永離於生死。

　　佛告善吉及摩訶汝今諦𦗟思吾語眾生不肯微細觀五薀上頭生嫉姤從此妄相遍恒沙是故輪迴堕六趣胎𡖉濕化及諸天吾說彼生不堅固饒伊無相非非相福盡還堕三毒苦惟點恵燈破无眀㝎水懃洗六根垢三毒本来是解脫身外更無別淨土自知作佛疑網除吾勸眾生是真語了知妄相本清淨實无眾生得滅度若悟煩𢙉同一如𡖋同菩薩離我所。

　　苐四湏菩提𠕂問破色身義

　　湏菩提未解諸佛意恭敬頂礼頭着地請問如来說色身真解眾生疑未止唯願佛破此相一切眾生達妙理。

　　佛告長老湏菩提汝今諦𦗟慧刀裁吾現色身非真有只徒接引下愚迷覓佛眾生心上覓向外求得是魔来若見色身是外道破相離執見如来。

　　苐五湏菩提𠕂問眾生受持金剛經實相

　　湏菩提心裏有疑悟𠕂唘如来說四句有人受持金(剛經一▆)能生實相不不於一二三四五无量佛所早發路持戒念念生淨信如来𢘻知无罪垢若有書冩聞一偈此人合生諸佛土眾生現被煩𤇱緾无常湏臾地獄苦惟願諸佛大慈悲速開三門閇六趣應病与藥断貪瞋一切眾生惣醒悟。

　　佛告湏菩提莫麁語吾与眾生下法雨有人受持四句偈此經即是諸佛母无為之法本是一四果所修染着𠁅吾今慇懃勸眾生念念修行離我所欲得阿䅶三菩提断除煩𤇱如筏喻悟則了心一剎郍迷則百刧無出路大道寬廣不能行小逕波波漫辛苦㝎水清淨息妄念恵燈內外覺了取惣緣此身染聲香如蝅吐絲自縛住髮毛𤓰齒假安立四大五薀都无主三百箇砕骨相連接膓𦝩肝膽不淨聚從頂至足細觀看我人眾生依何𠁅破此世界作微塵蓮花超水无染汙煩𤇱漚泥得寶珠此箇是名真四句眾生悟此无相施速證法舩生淨土。

　　苐六湏菩提𠕂問如来喻恒河沙等七寶不如受持金剛經義

　　湏菩提嘆佛大慈父金口所說如甘露遶佛三䢌住一面合掌恭敬問四句佛舉四大恒河沙七寶湏弥来積聚有人持用將布施不及眾生問一句眾生不知心是佛向外波波覓淨土着相取文求解脫不免輪迴堕六趣惟願諸佛𠕂申陳眾生有八苦醍醐灌頂於身心无明[聲-耳+(夕*(ㄗ@、))]綻自開悟眾生壑然悟本心都由世尊下法雨。

　　佛告達空湏菩提四果之中汝苐一无爭三昧超人天未得具六波羅蜜阿修羅王有福徳類汝四果不可疋汝今諦𦗟善思惟惟勸眾生莫放逸吾舉四大恒河沙七寶湏弥廣行施其福甚多不可量不如眾生悟心地吾今殷勤根本說聞者諦𦗟湏歡喜五薀林裏有真經六根流出㝎恵水澆濁身心三毒痛多寶佛塔在心裏妄念微塵化菩薩從地踴出皆衛侍違遶讚嘆而供養眾生即是諸佛子一一依吾能修行頓超三界離生死。

　　苐七湏菩提𠕂問如来作忍辱仙人義

　　湏菩提䠒跪白世尊𠕂唘如来說忍門非但眾生有疑惑我得慧眼未曾聞昔被歌利王莭莭解手足耳鼻當頭分其王湏臾速懺悔仙人發願得本身眾生心上能作忍諸佛先来无我人惟願世尊說實相修者皆得金剛身。

　　佛告湏菩提莫散汝今諦𦗟吾与判所作有為執我人是故生死恒不断唯證心王磨恵刀截其妄相數百叚手足耳鼻惣是假皮宍觔骨微細觀六根莫随他境走四大五蘊无形叚有為功徳如入闇无漏福田不可笇欲得金剛不壞身㝎恵雙行達彼岸。

　　苐八湏菩提𠕂問日捨三恒河沙身命布施義

　　湏菩提渴佛功徳水我是小(乗)問大義不緣此會阿羅漢惣緣𢙣業眾生類佛言受持金剛經勝着三時捨身施若有書冩及解說恒河身命不可比一切罪鄣𢘻消除惣緣受持四句偈非但小乗有疑惑眾生聞者悶擗地惟願世尊說大乗荷檐眾生溫盤裏。

　　佛告湏菩提莫疑悔吾說眾生根本罪有為功得生人天是故不出三界外捨身不及断攀緣讀經唯湏照心內每日三時息妄念身心清淨無垢穢剎郍得證唘真如此箇是名四句偈生眾若能微細觀了見佛性更無罪當知此身即是塔天人阿修羅皆集會讚嘆散花而供養此𠁅即有真容在眾生悟此最上乗便得清淨證三昧。

　　苐九湏菩提𠕂問佛供養郍由他諸佛不如眾生受持四句義

　　湏菩提心裏有疑網𠕂問如来說供養八百四千郍由佛一一恭敬无偏儻教量譬喻四句偈眾生受持最為上先世罪業實消除惣緣今世持不妄有人打罵能忍辱佛說消却地獄鄣眾生聞即心狂乱唯願諸佛𠕂敷唱一一指示達本源令得眾生速迴向。

　　佛告湏菩提汝細意𦗟吾廣開大法義是我供養不足難且教眾生了心地三千大千七寶施其福雖多假名字㝎水唯湏澄清淨智恵法燈无為理随心起念是化佛一一供養生慙愧念滅心寂是真如眾生等佛更无異先世罪業實消除惣緣受持四句義眾生若能解吾語是故万行速圎俻菩提妙花遍㽵嚴清淨法林長安置不捨煩𤇱證涅盤无為功徳不可比眾生若能如是觀燃燈佛前親受記。

　　苐十湏菩提𠕂問五眼清淨義

　　湏菩提䠒跪白大師佛有五眼不思議我今知佛方便意眾生聞者盡懷疑唯願諸佛從凢說一切眾生能受持。

　　佛告長老及善吉吾有五眼是真實宍眼天眼及恵眼法眼佛眼從何出汝今諦𦗟莫懷疑吾今為汝略陳述吾從凢夫微細修五薀上頭不放逸五根境上勤磨柫佛眼清淨從心出一切眾生學吾修還得具六波羅蜜。

　　苐十一湏菩提𠕂問卅二相疋輪轉聖王義

　　湏菩提頂礼頭著地合掌供敬瞻仰視我今心裏有懷疑重問如来卅二是我所嘆妙色身云何輪王来相比饒伊千子常圍遶王得四天不▆死世尊身如金剛身何故將天而比地唯願諸佛微妙說眾生惣證无為理。

　　佛告湏菩提莫疑網吾說虛空不可量毗盧遮郍體清淨卅二相无取相眾生作福求化身吾謂眾生現色相平等性智微細觀八十種好是虛妄眾生自證清淨智即同法身一合相。

　　苐十二湏菩提𠕂問破此經有為法義

　　湏菩提疑網未能絕唯願世尊𠕂踈决是我昔聞諸佛演書冩此經及解說七寶積聚如湏弥恒河沙等由比劣此經現破有為法如泡𥥗雲湏㬰滅眾生未識根本罪唯願諸佛身心說破却四大五薀空言不得證離生滅。

　　佛告湏菩提能切磋汝為眾生是摩訶一一諦𦗟思吾語莫作渴鹿漫波〃孝順了心用力少讀經不行費力多有人水[飄-示+土]而渴死窮人數寶不得他勸汝受持四句偈勝捨身命百恒河唯取㝎水澆三毒證取𢦶香六根磨智恵法燈內外照色塵境界不敢過煩𤇱變成清淨海都由悟心一剎郍不捨豪[(來*力)/毛]名大施其福无㝵遍娑婆天人阿脩羅聞佛說歡喜齊讚妙釋迦。

　　弟子自和无眀五言八十字詩一首

弟子實愚癡▆▆▆臆傳▆性元不識經論不曾轉自疾不能救
勸人作方便欲得修道者妄念勤除剪但知調三業六根湏磨鍊
闇室點眀燈水清石子見智杵破𨚌山煩𤇱𠛴郍𣂾悟心豁然開了見佛面


