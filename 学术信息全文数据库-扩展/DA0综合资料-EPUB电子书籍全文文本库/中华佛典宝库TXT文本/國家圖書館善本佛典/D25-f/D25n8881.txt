國家圖書館善本佛典第 25 冊 No. 8881 菩提心論問題


菩提心論問題卷上

　　快全　口

　　問今表兩題見其意如何。

　　答約發心修行表兩題也。

　　難云今兩題約兩部立之見其故凡題一部總稱所釋法門悉可在題名然所釋中兩部法門交參明之就中被引證文時證大日經三句法門等尒者題可有兩部義門若有之者今題約兩部立二名事明也隨而初云金剛頂瑜伽是金剛界十八會通名也次題云總持教門是胎藏名字也大師付法傳云毘盧遮那總持陀羅尼法門(文)尒者如何。

　　答初題云發阿耨○心是偏發心義門也次題云瑜伽總持○修持義明修行義故知約發心修行二義立兩題見下解釋如人貪名官○修菩提行(文)此意發心修行見但至所釋兩部交參勿論也釋金界義門因明胎藏義門歟例如胎藏部中有金界法門尒者以是可置題義無相違若又約一邊定題事有例證歟若又發心修行義各通兩部見不可違所釋歟次金剛頂开總持名字事先今書金剛頂部治定了簡之金剛名字無子細總持名字事不可簡金剛頂部陁羅尼翻名也總持者總者總攝持者任持義也分別聖位經真言陀羅尼宗(文)。

　　重難云如御義者初題約發心事一徃聞於次題名者不局修行云說菩提心故尒者何可云偏約修行耶如何。

　　重會云必非云發菩提心為顯菩提心上行事云說菩提心觀行等也仍無過。

　　問大師以今論為密藏肝心意如何。

　　答明顯密差別淺深故也。

　　難云自宗意以即身成佛為深旨而今論唯真言法中(等文)此意分明也依之為密藏肝心見如何。

　　答大師以今論為密藏肝心事其意趣實難知但所任解釋也彼釋此論○皆說此中(文)仍顯密二教優劣淺深說之故為密藏肝心見但聞分違大師解釋歟。

　　難云大師御釋必非依辨顯密二教差別為密藏肝心解釋意密藏肝心論故說顯密差別見是則說即身成佛深旨論故為密藏肝心是說自宗不共實義時顯密對辨顯實義故自顯淺深云意歟尒何云違大師御釋耶其上案道理時辨教權實為密藏肝心述即身成佛義不可云肝心付道理難思如何。

　　會云(云云)。

　　問舉兩題見尒者兩題各通兩部可云耶。

　　答不尒(此論義題名通欤局欤尋也為意得記之)。

　　難云金剛頂名字必不限金剛頂經其故大師一處御釋中頂者最頂義(等文)瑜伽言又通兩部次題總持言是又不可局胎藏尒者尤可通兩部若又文別屬者金剛頂金剛部瑜伽者胎藏部名瑜伽宗故次題中瑜伽金剛界也是祖師御釋言瑜伽者是金剛頂經也(文)總持者胎藏也如何。

　　答兩部名字不可混亂故金剛頂等名字不可云通胎藏胎藏部名金剛頂證據何耶但至了簡者雖義通立名字時限金剛界事常習也次總持事實可通但今約胎藏可見之歟𠰥又一義邊是金剛頂經能修人修行義得意者可云一具金剛頂義故無相違。

　　問阿耨○三菩提心(文)尒限三摩地菩提心可云耶。

　　答不尒通三種歟。

　　難云大師御釋中明四種心時信心大悲心勝義心大菩提心四種心舉之故菩提心名字正名大菩提心仍今可局第三菩提心歟就中勝義行願二心一徃亘常途義門故不可置此中如何。

　　答可通三種也其故菩提心者一向志求一切智智必當普度法界眾生自利利佗心品也尒者勝義行願二心尤此意也隨而於釋段三種共與菩提心名又所釋二心不可漏題名但大師御釋總即別名歟仍無失。

　　難云通樣如何。

　　會云今無上覺(總稱第三)正覺(勝義行願)等覺(行願心)正覺(三摩地勝義心)。

　　問大阿闍棃云(文)指誰人乎。

　　答云指金剛薩埵也。

　　難云凡自宗意以法身說法為規模故專簡舉自性法身說其上[尋-口+几]根本大日如來所說也尒者尤可舉大日如來大方大日名阿闍梨事疏十三毘盧遮那是名阿闍棃(文)大師(十住心論)初從大日尊下至青龍阿闍棃有七葉大阿闍棃耶(文)今舉大日如來事例如百法論云如世尊言越彌勒無[前-刖+者]二代舉根本也如何。

　　答自宗以師資相承為宗義依之祖師(成尊纂要)舉十種殊勝中云相承殊勝大師時時述嫡嫡相承旨大師御釋(付法傳)云嫡嫡相續迄今不絕(文)仍今述嫡嫡相承旨時舉龍樹直師金剛薩埵也但至難者百法論例證顯密事異故難準例次可約根本事必非所詮歟。此事指金智難事可有之歟是不空集得意義通歟又指玅吉祥義可有之歟是佗門相承次第也又指龍猛義可有之歟是譯者置詞可見也。

　　問今論阿耨○(文)所言菩提心限心王菩提心可云耶。

　　答不尒也。

　　難云下明心王菩提心我今志求○(文)今全同也其上心𢿘菩提心難名無上正等正覺如何。

　　答一部總稱也何可漏心𢿘菩提心乎但聞分通中一邊也。此事若限心王菩提心可違諸尊皆同大毗盧遮那佛身文歟。

　　問今論具有序正流通三分可云耶。

　　答有正宗流通可答申也(此事御談義時可有正宗歟（云云）)。

　　難云今論密藏肝心論被釋三密精要故但可有正宗也凡論章疏中置三段事不定也或有正宗無序分流通事有之如百法論尒者如何。

　　答見論文意趣終一頌流通見尒者有正宗流通事分明也但正宗有之例事是又不可遮次明三密精要故正宗可有之事是又不尒如大日經三段具有之金剛頂經有序正蘓悉地經有正宗流通何可明三密精要故無三段耶仍無失。賴瑜御房有正宗義為正答是偏任問答鈔歟難云若人等頌文大師祕藏寶鑰第三菩提心一具引之故必不見流通是知歎第三菩提心文也何以之為流通耶。

　　問今論分文段從初大阿闍棃至闕而不書為略釋次從一者行願以下為廣釋大一論分廣略二段可云耶。

　　答不尒。

　　難云從初至闕而不書略釋菩提心相見一者行願下具分三種行相委釋之見尒者如何。

　　答一論意初表師說顯密教意以口說不自由事𠰥有下明菩提心相既發如是心後明行相見。

　　問大阿闍梨云(文)尒者大阿闍梨言至何文段也可云耶。

　　答一部皆大阿闍梨口說也。

　　難云今論是龍猛菩薩造也難云一部皆大阿闍梨口說既云龍猛菩薩造尒者阿闍梨云言可局文段仍從初至闕而不書為阿闍梨言是則舉阿闍棃說略釋之後師說上重設廣釋𠰥又至宜修佛乘可為師說尒者為一部𢗫大阿闍梨言事難思如何。

　　答自宗意以師資相承為本故三種菩提心行相皆以師說述之故表阿闍棃云尒者不可云分文段其上無師說私說起盡也但龍猛論故非一部悉阿闍棃詞(云云)是又不尒師口說龍猛述之故非龍猛所造耶次文段分齊事強解釋無起盡仍無失。

　　難云若如。

　　答說者一向是直師金薩說非龍猛造𠰥尒者。

　　難云龍猛所造歟尒述師口說故可龍猛造(云云)是又難思若依師口說述今詞者是只龍猛詞也非師詞𠰥又舉師口說此上被重述私義者尤如所難可分文段歟其上云龍猛菩薩造此意非必述直師說師說外私造之故置造言歟次師說可為本故(云云)縱切文段得意何師說為本義無之乎。

　　會云表大阿闍梨云意指一部論意也必大阿闍棃言各別無之是阿闍梨口說龍猛述之故是云龍猛菩薩造也。

　　問外道二乘法(文)所云外道二乘中九種住心具有之可云乎。

　　答尒也。

　　問外道(文)今此外道可通九種住心乎。

　　答可限世閒三種也。

　　難云今此外道名字有通局中對真言最上法云外道法可知通九種住心教法事是以疏家不了內證祕密法者皆是外道(文)真言問答外道分內外兩種外道內外道中盡四家大乘見尒者今重舉二乘事約過重別舉聲緣二乘也如何。

　　答今書下外道等戀其身命○(文)是更不見指九種住心仍今外道世間三个住心分齊也是則二乘大小二乘也仍外道與二乘合可廣盡九種住心也但真言法所對故外道言可廣通(云云)自元真言所對故二乘外道言盡之何外道處盡之云乎次通局事是又非可遮雖尒今其意趣各別也。

　　問無惑者(文)所言惑者偏指疑惑心可云耶。

　　答尒也。

　　難云惑言必非指疑惑見惑總煩惱名字也尒者可總指煩惱也是則簡取煩惱微薄人解釋意也御請來錄云薄命不聞名重垢不能入(文)此意一具也如何。

　　答自宗無上最上乘教故不簡煩惱厚薄不分業障輕重一生成佛是宗義也尒者何今解釋簡取煩惱微薄人是以六度經𠰥彼有情○(文)疏家(第一卷)二乘實際○(文)大師(十住心論)四藏之藥○(文)尒者無疑心云無惑事明白也是雖煩惱業深厚信力堅固無疑惑心人為真言正機又雖上根上智人於真言不生𣵫信輩不可修無上最上佛乘見惑言名疑惑事慈恩大師釋猶豫名惑(文)𠰥總指煩惱者凡眾生十法同時具之名眾生何機無煩惱機根有之耶總簡具煩惱人云事還難思也但重垢不能入解釋約疑心可見也。

　　難云如答說者縱雖上根上智無大度量有疑惑者不可修佛乘尒上根上智者信等五根利云上根其中慧根殊勝云上智見已上根上智者信力堅固可有度量何上根上智有疑惑心人有之可云乎此對辨大不審也尒者煩惱不依根利鈍具之故今取煩惱微薄人見但聞釋文等皆約已作業鄣可見故無相違次眾生十法同時具之故無煩惱機根不可有之事一徃尒也但今取微薄人意歟如何。

　　問佛乘(文)通顯密佛乘可云耶。

　　答不尒。

　　難云今所簡顯二乘世間三種分齊也尒者大乘已上不可簡之隨而三種菩提心中勝義行願亘常途可知通顯密佛乘云事是以下終不以二乘之法(文)是簡二乘見如何。

　　答次下我今志求○不求餘果(文)其上三種菩提心真言行者所發菩提心也何有顯乘耶但二乘言事大小二乘歟若又雖約過重舉二乘非取顯乘歟仍無失。

　　問不求餘果(文)此餘果中有顯果可云耶。

　　答不尒(已上二條通二乘外道論義歟)。

　　問瑜伽中諸菩薩身(文)此菩薩中有心王尊可云乎。

　　答不尒。

　　難云於胎藏界漫荼羅分別心王心𢿘時可九尊心王餘尊心數此通者心王中可有菩薩尒者今菩薩何局心數乎隨而瑜伽中諸菩薩(文)諸菩薩言無所限如何。

　　答今明心王心𢿘菩提心故上心王菩提心也仍約金界者五佛約胎藏者九尊也若願成已下心數菩提心也仍菩薩身中不可有心王也但諸菩薩言約心數諸菩薩可得意也。

　　難云上心王菩提心下心數菩提心事誰所定乎只今佛菩薩不同迄也如何。

　　會云發心𢿘菩提心由諸尊皆同大毘盧遮那佛身(文)此意發心數菩提心事同心王毘盧遮那故聞。

　　難云只此二段約佛菩薩不同也上約諸佛下約菩薩也但諸尊皆同等御釋實發諸佛菩提心事發菩薩菩提心事漫荼羅諸尊皆同毘盧遮那皆佛身故云意也如何。此論義直二段不同可論之歟若又唱上文局心王菩提心歟可論之歟。

　　問我今志求○菩提(文)所云菩提通三種菩提心可云乎。

　　答尒也。

　　難云今解釋意不求餘果[打-丁+(斤/言)]心决定(文)此意全勝義捨劣得勝義也何通三種菩提心乎是以大師一處御釋欲入此乘以最上智慧簡知乘差別(文取意)尤此意也如何。

　　答三種菩提心當論所明法門也就中今菩提心心王菩提心也何此中無行願三摩地乎隨而三種菩提心通因果見是以下諸佛菩薩○(文)但聞分自元通三種故無失。

　　難云三種菩提心行相各別也其中勝義心事如先行願心大悲心三摩地五部祕觀三密妙行也然者不求餘果義三種中約勝義心事尤分明也但諸佛菩薩等解釋事誠尒也但今先約勝義心釋之歟非退簡餘次心王菩提心故通事此意也如何。

　　問不求餘果(文)此餘果中有心𢿘菩提心可云乎。

　　答不尒。

　　難云對心𢿘菩提心云不求餘果可知心王菩提心外悉簡之事尒者尤此中有心數菩提心見如何。

　　答雖心王心數菩提心不同共是祕密佛乘上菩提心也何可簡心數菩提心乎但雖對心王菩提心所簡局顯見無相違也。

　　問自我今志求至大毘盧遮那佛身一段文發心修行證果三句具有之可云乎。

　　答局發心也。

　　難云以𨐫說意見之發心修行證果三句具見發求名官心發心修理名官行修行也仍發心修行分明也而後成其志是證果也以此𨐫說見法說文是尤可有三句若不尒者非法𨐫不齊乎就中付法說得意者我今志求等正是發心義常在人天是證果也求果心是修行也尒者如何。

　　答今書專明菩提心相故可偏局發心也隨而我今志求○(文)偏是發心義也但譬說事菩提心上修行相也必非因行果中行次而後成其志正明發心位非指果也次人天等事且歎發心功能迄必非證果重也。此論義可以答為難也。

　　問發阿耨○菩提心(文)尒者所云心一字約能發可云乎。

　　答可尒也。

　　難云今心指菩提心也仍所發菩提心也下發菩提心(文)全與今題同也三摩地釋段應住普賢大菩提心或通達菩提心(文)是等意一具指所發菩提心名心見如何。

　　答論始當發○三菩提(文)此意發求菩提心名發菩提心見尒者不可違彼釋故今可約能發也譬說意發求名官心(文)或發求財寶心(文)但下發菩提心任譬說見之發求菩提心釋發菩提心可得意也第三菩提心下釋非發菩提心義仍無失。

　　問[打-丁+(斤/言)]心决定(文)限不求餘果義可云乎。

　　答不尒志求菩提心不求餘果事也。

　　問若有上根上智之人(文)尒者局心王機可云乎。

　　答不尒。

　　難云當段意若有等若言對心𢿘菩提心若願成等若言見尒者今上根上智人可心王菩提心機也就中今解釋意大師御釋(十住心論第一)云若有眾生○有大度勇銳○則許大日所乘一體速疾神通寶輅(文)彼云大日所乘故局心王機見今大度量御釋全同也如何。

　　答當段意初總說心王心𢿘機當發如是心已下釋心王機若願成已下釋心數見若今上根人心王機取之不樂外道二乘法義但可限心王歟但若言待對事初若言對顯言也若願成等若言對我今志求等言也次大師御釋事彼別無心數機故難例歟。

　　問而後成其志(文)尒者指果位可云乎。

　　答不尒也。

　　難云今被明菩提心相時法譬合三節見尒上法說舉發心與果兼修行𨐫說中上二譬舉發心修行兼果後一𨐫舉果德發心兼行三句具說之見尒者而後成其志指果德見如何。

　　答而後成其志解釋雖一徃似果德實與上譬一具約發心修行可得意也尒者而後成其志指修行位見隨而大師一處解釋中依當段意作釋時而後行其行(文)尤此意分明也隨而合說文意發菩提心修菩提行(文)但法譬合可得意三句(云云)釋段意不尒見違大師御釋也若又得意三句者法說如難𨐫說中舉因行兼果德可得意也仍無失。

　　問當段明名官財寶善惡三譬見尒者約三種菩提心明三譬可云乎。

　　答不尒。

　　難云既明三種菩提心時取三譬豈非約三種菩提心乎若不尒者何舉三種譬喻乎隨而譬意初譬當勝義心是捨劣得勝意也次譬約行願心明之是則以種種法寶授與眾生義也後𨐫第三菩提心善惡不二義也若又以第二譬約三摩地可得意是開示心內寶藏義能含種種無量珍寶(文)第三譬約行願心是同善惡機攝化利生義見尒者如何。

　　答取譬事為眾生易解故必不可立其由尒者不可形三種菩提心隨而大師一處御釋取遊客狂人𨐫如是取譬說事重重也不可強形之但配釋事一一難思求財寶義是貪求義也異與所化義也次善惡事必不見不二次明三𨐫故可配三種(云云)是又不尒取譬不可必局一故般若心經祕鍵一字多含𨐫舉帝網聲論龜卦爻蓍𨐫又即身義重重帝網名即身頌文下。

　　問魔宮震動(文)尒者所云魔四魔中何乎。

　　答約淺畧者可局天魔約𣵫祕者可通四種歟。

　　問既發如是心(文)所云心通發心修行可云乎。

　　答可局發心也。

　　難云上釋發菩提心修菩提行指彼云既發如是心何但局發心哉尒者如何。

　　答既發如是心只云發心意也其上菩提心之行相者是菩提心之行相事已治定歟尒者尤可局發心也已云心何通行乎但雖上舉二義今且取發心方也是則當論先發心為本釋之故可局明發菩提心也尒者發菩提心必可修行故雖舉修行義付為本釋發心方也下諸佛菩薩昔在因地發是心已(文)仍無失。

　　難云修行可名心事強無相違大日經三句說三心同疏五轉釋自心發菩提即心具万行尤心言可置行何云心故局發心可云乎尒者上𨐫說已有發心修行合說文又尒也指彼牒前起後文何釋發心方乎。

　　問受勝快樂(文)以三善三惡對辦人天名勝快樂可云乎。

　　答不尒。

　　難云以三善三惡分別苦樂時人天是樂處也依之人天果報釋受勝快樂見尒者如何。

　　答今人天取三賢十地意者有漏皆苦故非以三善為樂處若又為兩部義者是又各別也又約三身佛果義也非如難也若又準難得意之天台補註法花若生人天中受勝妙樂文於天中得一實益方名勝妙益(文)此意於人天中關一實益云勝玅樂見準之於人天中關真言得益云快樂可得意若又如玄贊釋生人天受樂除諸根不具除諸根不具等過失其餘云快樂歟仍無失。

　　問瑜伽中諸菩薩身(文)尒者成諸菩薩身直名發菩提心可云乎。

　　答尒也。

　　難云發菩提心是法也諸菩薩身人也已人法不同也何以成諸菩薩身直名發菩提心乎可知為取諸菩薩所具菩提心舉諸菩薩身仍非直取人也如何。

　　答所偏任解釋也但自宗意人法一體為宗旨故直指人名菩提心事不可有相違釋摩訶衍論言諸佛者即是不二摩訶衍法(文)大師。

　　問諸尊皆同大毘盧遮那佛身(文)尒者成諸菩薩身名發菩提心由釋之可云耶。

　　答尒也。

　　難云。

　　問發是心(文)所言心指何法可云乎。

　　答指菩提心也。

　　問以三種菩提心為戒可云乎。

　　答尒也。

　　問昔在因地(文)所言因地局諸佛因地可云乎。

　　答不尒。

　　難云如諸佛當位果故昔在因地義分明也如菩薩是當位因地也何此外有因地乎尒者雖舉諸佛菩薩約勝指諸佛云昔在因地見如何。

　　答(云云)。

　　問即身成佛(文)通理具加持顯得三種即身成佛可云乎。

　　答可尒也。

　　問三摩地(文)名三摩地菩提心意如何。

　　答三摩地翻等念此意也。

　　難云大綱三種菩提心大定智悲三德也仍三摩地名約定也隨而第三菩提心釋云又乘散善門中(文)此意顯為散善門對之密為定故三摩地定義也見如何。

　　答祖師御釋三摩耶翻等持三摩耶譯等念以之為正翻尒者三摩地可等念義是則平等護念義也諸佛眾生平等護念義也第三菩提心下諸佛大悲以善巧智(文)若約眾生得意者真言行者觀念心佛平等道理名等念可得意也但聞分非正翻次下御釋事必非三摩地意可得意也。

　　問為修習之人○猶如己身(文)今此一段行願二字中但願釋也可云乎。

　　答尒也。

　　難云牒初行願釋為修習之人等可知通釋行願二字事若初願釋得意者所言利益已下行釋取義歟尒者行願釋次第無之其上行願菩提心一段初畧釋行願所言利益下委釋見尒者如何。

　　答凡得意行願二字不同依內心願正成行見尒常懷如是心等解釋內心願分也所言利益者已下正作出世行令眾生安住無上菩提尒者今此一段文局願釋歟但行願不次第之事逆次釋之歟若又雖名字行願云其義時可依願發行故先願義釋之歟次今此二段相似略廣二段文依利益安樂內心願正作外行義釋之時舉願利益安樂故牒上委釋解釋相似也若通行願二字者付今一段文以何為行乎又所言利益已下文以何為願乎以此意五大院等大願行二段得意文也。

　　難云今此一段不限願釋事如以前重難隨而大師一處解釋中(三昧耶戒序)觀一切眾生猶如己身及四恩是故不敢殺害其身命○是則由大慈悲行願故(文)此意分文可得意事不知深意先猶如己身義通名行願事分明也或又表二大悲心者以猶如己身論文釋行願義是等意一具通行願二字見但五大院分別約為靣分別之歟尒者如何。

　　會云(云云)。

　　問所言利益(文)今此利益一段能化教法但限真言可云乎。

　　答尒也。

　　難云當段意所簡但是二乘法也知能化教法取顯諸大乘已上云事若限真言教法何可簡二乘乎隨而皆含如來藏性證據殊被引花嚴經就中三種菩提心中勝義行願二心亘常途義門有之尒者何局真言教法乎。

　　答案利益安樂二段起盡下安樂段隨眾生願與之故可廣通今利益段意約真言行者本意明之故能化教法不可通顯諸大乘歟大方雖三種菩提心不同皆明真言行者即身頓悟相若利益段顯諸大乘為能化教法。

　　難云真言不共三種菩提心乎其上舉所求果云安住無上菩提是則當論題阿耨多羅三藐三菩提心(文)或菩提心觀行○(文)或我今志求阿耨多羅三藐三菩提(文)下云何能證無上菩提(文)或是證無上菩提(文)此等皆指真言果尒者今可真言果仍能化教法可限真言也但被簡二乘事約過失重歟例如蟭螟大鵬相望若又舉二乘事大小二乘歟次引花嚴經文事助證歟若又疏家解釋意花嚴經依阿闍棃所傳具淺畧深祕二義見尒者以深祕義引之歟仍無失。

　　難云既所被簡是二乘也何可簡大乘已上教法乎付之云大小二乘事今論證據無之次約過重事是又文起盡無之尒者以何道理局真言可云乎但利益安樂等不同事安樂廣通世出世利益限大乘已上見尒者無相違次云無上菩提事能化教法雖有顯密可終入真言果故無相違次花嚴經文事。

　　會云當段意簡二乘由釋之一切有情○(文)此意於大乘中如法相談五性各別故不談一切眾生悉有佛性義歟尒者可取大乘事先難得意知今能化教法局祕密事所期果既祕密也尒約當事是又難得意勝義心意皆舉當分果當段何替彼不許當分果乎。賴瑜法印此論義難文一處御釋八種法門文出之是不尒彼八種法門釋依方便引進文故不依當段意歟但異義也。教法施二乘事(如常)。

　　問利益安樂(文)利益安樂不同如何。

　　答利益約出世安樂通世出世也。

　　難云利益段約出世事勿論也安樂段通世出世事難思若通世出世者利益段出世安樂段中出世其不同如何可得意乎隨而見解釋意又於大悲門中○使令悅樂釋之安樂義偏約世間施門結成之尒者何云通出世乎。

　　答既親近已下正明出世得益故安樂段通世閒出世事分明也但結使令悅樂故非安樂釋事是且約世閒結之也中閒結名字事起信論真如廣說段結唯是一心故名真如重真如義釋此一切言說可準知之次利益中出世安樂中出世不同事利益約真言安樂段廣通顯也若又利益段雖通顯彼取大乘已上今真言行者方便引進(文)可通小乘等教也。

　　難云既親近已下釋非安樂當分釋凡與世閒益事為令自是入出世無上菩提故安樂義結成悅樂是本意明出世益見尒者此出世益立還可當前利益段也是則上約出世明益為不堪彼益安樂段以世閒益與之因此世閒益令入前利益出世義也仍安樂段偏世閒也凡利益安樂不同事篇篇釋見其中利益出世勝善安樂世閒勝善分別義全同也次利益出世安樂出世似無其不同然今有所限下可廣通(云云)縱雖有通局不同其中安樂出世大乘已上利益出世不同猶以叵分者也如何。

　　會云(云云)。

　　問真如智慧(文)尒者真如與智二種為所覆可云耶。

　　答尒也。

　　難云下明顯現相一切智自然智無㝵智(文)豈非局智乎然者今真如智慧者取證真如智見是又釋論正體智名真如智尤符順彼隨而流布經如來智慧(文)指真如不見如何。

　　答理智共可所覆故今舉理智也隨而經文真如智慧(文)豈非二種乎但下說智事舉智顯理歟能證所證不二故次如來智事舉如來取所具理歟若又如說真如名如來真如名如來見仍無失。

菩提心論問題卷上(終)


國家圖書館善本佛典第 25 冊 No. 8881 菩提心論問題


菩提心論問題卷下

　　快全　口

　　問如來藏性(文)所言藏者含藏義也可云乎。

　　答覆藏義也。

　　難云自宗意名如來藏事以含藏義名之見如來藏者六大四曼三密本有三大可名如來藏尒者包含諸德義以可名藏見如何。

　　答所任隱名如來藏顯名法身文也隨而當段引𦶎嚴經但以妄想等文尤被隱煩惱不顯現義見隨於自宗為煩惱被覆事大日經疏為無明煩惱戲論重雲之所覆障(文)又大師褰霧見光無盡寶(文)仍藏覆藏義也但諸德包含義不可強遮之雖尒如來藏得名是約隱覆也。

　　難云自宗意如來藏者是菩提心也故經云(理趣釋經外金剛會品)是故如來說一切有情如來藏以普賢菩薩同一體也(文)此意指普賢大菩提心見然第三菩提心名普賢大菩提心釋此菩提心時此菩提心能包藏一切諸佛功德法故(文)是以含藏義名藏見但聞分自宗釋必非覆藏釋歟次隱名如來藏釋一徃也實如來藏義有多義也。

　　會云。

　　問妄想顛倒執著(文)所云三種其體各別也可云乎。

　　答尒也。

　　難云妄想顛倒執[前-刖+者]共是煩惱通名也可知一法以三種名說之事隨說離惑顯得義若離妄想(文)此意三種名不同其法體同故云妄想歟如何。

　　答妄想能生根本無明也顛倒執著枝末煩惱也即人法二執也仍三種不同也以妄想為能生事下夫迷途之法○(文)若同體者三名各別舉之事豈非繁言過失耶但下若離妄想等御釋根本盡故枝末皆無意也若又舉一示一說歟次煩惱通名也事實尒也但三名重舉之可別屬也仍無失。

　　問不敢輕慢(文)此一句指安樂當分可云乎。

　　答尒也。

　　難云又於大悲門中已下正釋安樂義見又於言是對利益段詞也尒者至謂行人○不敢輕慢承來上利益段為安樂段起因見如何。

　　答不敢輕慢一句屬安樂當分事至成佛故是承來釋也是則於安樂段不輕行大悲門二段見若取此一句上承來者上利益釋無不敢輕慢義若無之者何可云承來乎隨解釋意覺知畢竟成佛故今不敢輕慢見故言置不字上尤其由也但今又於言對不輕行見何對上利益段乎若對利益段行願心共是大悲心也又於大悲言難得意可知對不輕行事。

　　難云又於大悲言事對利益段事尤分明也然共大悲門故難思(云云)但雖共大悲門也上大悲中智也故覺知一切眾生畢竟成佛尤約智今不簡善惡隨順眾生願大悲中大悲也若又上大悲利益段不得度人又大悲中安樂段得度之得意無相違若又上利益段大悲抜苦今大慈與樂義見無相違也次上不輕義不見事一切眾生成佛義文不分明而云皆含如來藏性故以義承來之然者今不輕義雖文不分明可以義得意也故言事上段不輕義知畢竟成佛故意也如何。

　　會云上段文義共不輕義不見一切眾生成佛事文義共分明也承來故文言不同歟次故言事上有不輕義者可尒文無之故猶潤色也。

　　問又於大悲門中(文)尒者對利益段又言也可云乎。

　　答可對不敢輕慢行也。

　　問隨眾生願○方便引進(文)尒者付此一段分四攝行事如何。

　　答隨眾生願○使令悅樂布施既親近已信任師言愛語因其相親亦可教導利行眾生愚矇不可強度真言行者方便引進同事也。

　　問隨眾生願(文)尒者以邪法隨眾生願與之義有之可云乎。

　　答依一義者可尒也。

　　難云行願大悲意令眾生入無上菩提見然若為眾生與邪法者眾生弥沈淪苦海不可出離尒者難思如何。

　　答約真言行者本意者但以真言醍醐玅藥可度生然為不堪之人今大悲門前以世出世教與之也尒者縱雖惡法先與之後誘機根可令入菩提心也當段眾生愚朦等御釋尤此意也但聞分為方便與之故無相違。

　　問又於大悲門○方便引進(文)尒者此一段能化教但以真言上種種教法與之可云乎。

　　答不尒也。

　　難云已能化人真言行者也何所與教法可通顯教法門乎然者可悉真言上教法大日經云或聲聞乘道或緣覺乘道或大乘道或五通智道或願生天或生人中及龍夜叉乾闥婆乃至說生摩睺羅伽法(文)此意隨種種性欲所說法門三乘五乘法門有之見今真言上通別方便教法隨機與之義見如何。

　　答當段御釋意乃至身命而不恡惜(文)是尤與顯行義分明也隨應機故不可限祕密若有顯機可與顯教法也但大日經文若彼唯密可得意所化機可但密機故今可對顯機故相替也若彼文大師引第三住心意者自元對顯機說顯法門可見故無過。

　　問觀一切法無自性(文)相說旨陳總句也可云乎。

　　答不尒。

　　難云雖相說旨陳不同共觀諸法無自性尒者今說觀一切法無自性二段總句也覺意勝義心一段初表菩提心名觀一切法已下釋其義此中初總釋凡夫執著下別釋別釋中分相說旨陳二段見尒者如何。

　　答旨陳總句下表又深知一切法無自性云何等尒者今觀一切法等局相說總句見但雖無自性義通今先別屬相說總句可見也次文段事初表觀一切下別釋此中初相說後旨陳也此中各有總釋別釋可得意也仍無過。

　　難云準行願心釋初釋初行願者等畧釋利益安樂二義所言利益已下二段各別釋之見尒者三門一具得意今可通相說旨陳也但下旨陳總表別舉旨陳總表歟例如釋摩訶衍論總問何故名生乃至名滅。

　　答彼初釋生相得名後住相已下別又問以何義故說名為住等釋其義。

　　問三毒(文)此三毒同時俱起義有之可云乎。

　　答尒也六十心同時起故也。

　　問二勝義者○(文)尒者今此勝義無自性觀門但觀法歟又可云人觀無自性乎。

　　答人法共觀也。

　　難云二勝義者觀一切法無自性(文)或又深知一切法無自性(文)大師御釋(戒序)諸法皆從緣生無自性(文)仍勝義無自性觀但局法見如何。

　　答可通人與法也依之五大院等一徃相說旨陳分人空觀法空觀見隨見解釋初表凡夫執著或又諸外道(等文)或二乘之人(等文)是等意必不局法也但被表一切法無自性事非人法分別法也是則万法總云法仍總名也意人實依他法故也次大師御釋此意也隨次下(戒序)是故異生羝羊凡夫○(文)仍無失。

　　難云今表二乘之人是為取所具法也故云外道之法或云勤修本法等或云智慧狹劣又云所習法教是等一具取法也尒者以總表一切法文是為本釋故限法見雖舉人是正舉法能具人也所取者可所具也。

　　問云何無自性(文)依此問所舉法何乎。

　　答。

　　問行三毒五欲(文)尒者此行真言行者可厭患乎。

　　答尒也。

　　難云凡真言行者應所化機根與教法令利益是尤通大乘菩薩用心別真言功能也厭行三毒五欲人豈非漏機乎又上安樂段意隨眾生(等文)違前文段釋如何。

　　答所任解釋也但今非遮人也捨劣得勝時厭三毒五欲惡心義也若大悲門時此人以方便可引進之也次上御釋大悲門前故以方便攝機也此時真言行者行三毒等事不可有之也。

　　問或助以藥物(文)尒者以藥力助前業延壽命義也可云乎。

　　答助身命義也。

　　難云依前業力感現世果故於身命者可治定何以現世藥力可延壽命乎若尒者身命可非異熟法可知以藥力助先世業得長壽身事。

　　答任又諸外道等戀其身命御釋意以藥物助身命見但聞分非相違其故以藥力助身命事以藥物力引發古業延壽命故推功是藥力所為也若又俱舍經部師妙音師以壽命通非異熟法性相立之尒者如何。

　　問仙宮住壽(文)尒者得仙宮住壽事但依藥力可云乎。

　　答尒也。

　　難云當段御釋意舉仙宮住壽二類應觀彼等業力(等文)此意依業力見隨案性相意以命根為異熟果無彼能感業力者何得長壽乎尒者尤可依過去業力如何。

　　答依藥力得長壽事是所任解釋也其上案道理人中果報不幾一期壽限尪弱也𠰥得仙身不轉生可得多歲尒者依先業所感果報是决定故是已後壽命可依藥力也但下云業力等事藥力是業因云業必非云前業也次以命根定異熟果故𠰥無先世業力者不可延壽命(云云)是實疑難分明也付之經部釋延壽行云彼阿羅漢由此自在三摩地力轉宿住業所生異熟諸根(文)依此意者以藥力實轉過厺業延壽命歟準彼羅漢延壽行仙人如此歟又俱舍師中以命根非異熟定之歟此意者不依前業事可有之也。

　　難云𠰥以現世藥力延壽命者非異熟果段分明也尒以命根為異熟果此總報或置第八識或置第六識不同有之付之經部師妙音師以命根通非異熟一義立之違常性相故難思其上其意何事乎尒者以藥力助先業感今生延命可得意也何偏依藥力乎。

　　會云任一師所立義者於其道理實難覺悟也羅漢等修延壽法時住無貪行之延壽命見必依過去業所不見也可思之。

　　問沈淪苦海(文)尒者墮苦海業力於上界造之耶。

　　答尒也。

　　難云於上界者作生下地業不可有之其故業必依煩惱已於上界能發煩惱無之何有所發業乎是則性相定也如何。

　　答小乘性相尒也但大乘意不尒於上界能發煩惱可有之故又可得意所發業也隨今惡念旋起(文)隨一師釋於上界作下地業受報必起邪見來生地獄(文)大方大乘意雖伏現行生上界種子猶存之故可有發業煩惱歟唯識論云。

　　問沈淪苦海(文)所言苦海局三惡趣可云乎。

　　答可通六趣也。

　　難云今解釋意業力若盡(等文)此意盡業力位未離三界惡念旋起沈淪苦海見尒者指三界外苦海見隨以六趣分別善惡時以人天為樂處仍天樂盡所墮苦海局三途見隨依惡念墮可見之如何。

　　會云婆娑論釋退沒處有說生地獄有說生惡趣如是說說不定也欲界處所不定或生惡趣或天或人(文)。

　　問又二乘之人○不可樂(文)尒者今此一段大師引何住心乎。

　　答四五住心也。

　　難云四五住心偏明聲聞緣覺當分行相依之所依大日經中說沈人空湛寂理義說初劫分劑不及大乘初門義然當段論文明二乘廻心向大旨述漸悟菩薩僧祇行是於大乘行有漸悟頓悟二類中漸悟菩薩也見仍今論文共明大乘中頓漸行見初明漸悟菩薩行次又有眾生已下明頓悟菩薩行見尒者大師御引證深意如何。

　　答所偏任御引證解釋也但至論文者實如所難但明二乘當分行相時不明廻心義趣本涅槃已為究竟(文)仍本意當分也明廻心義事是二乘已後廻心也廻心已後經三祇久遠成果釋之為弥顯當分狹劣意趣故當段所用二乘當分也依之引之也隨結釋聲聞緣覺智慧狹劣亦不可樂(文)若取廻心已後者何可但云聲聞緣覺乎仍無過。

　　難云文段意趣事實難計雖尒明二乘事是釋明二乘廻小入大事論釋意趣必廻心義非本意道理猶以難極歟尒者大師御引證𣵫意不顯歟但結釋云聲聞緣覺智慧狹劣事從本立名也意聲聞緣覺廻心成大乘菩薩云聲聞緣覺必非當分也若又取當分意趣者大師何可引明廻心文段乎。

　　會云若如所難者非凡夫外道次闕二乘乎次引當觀已下事非正證為顯捨劣得勝義引之歟若又論文意(如本)　　　次從本立名會釋事今前後無其例也。

　　問明四諦十二因緣觀見尒者如次淺深觀也可云乎。

　　答尒也。

　　難云四諦觀門盡有漏無漏因果立之如十二因緣偏盡有漏因果剩十二因緣猶淺見何淺深次第可云乎隨緣覺正斷惑時用四諦觀見是以佗師釋云此但據加行位說若當入聖必作諦觀(文)此釋意十二因緣所加行位用觀相也正以四諦斷惑見如何。

　　會云大師依當段文為第四第五二箇住心尤可淺深但十二因緣事雖明有漏因果微細分十二釋故是深也四諦麤分之故淺也但無無漏因果事還滅十二因緣即無漏因果可得意也次緣覺觀四諦斷惑事是又通三乘共觀之故無相違歟若又大師(十住心論第五)於最後身值佛為說十二因緣而得悟道釋之淨影師(大乘義章十七)觀十二緣而得道者齊稱緣覺判之是等意非依十二緣乎尒者一師釋不可依用。

　　問明諦緣修行見如次局聲聞緣覺修行歟將互通修可云乎。

　　答可通修也。

　　難云處處釋文各別舉之如何。

　　答智證云但中乘觀多遂因緣悟道非是不觀無常等四諦若聲聞多先觀四諦得道非不觀因緣(文)吽字義緣覺亦觀十二因緣四諦方便(等文)又大乘義章(卷十七)緣覺雖觀因緣亦別因緣作四諦觀(文)但聞分一徃分別也。

　　問四大五陰畢竟磨滅(文)尒者二乘一分得法空可云乎。

　　答不尒。

　　難云今御釋意斷四大五陰見淨影釋云小見法空(文)又如六宗中諸法但名宗豈非斷法執乎。

　　答當段雖破人執(等文)或破眾生執(文)疏謂如是解唯蘊無我(等文)但四大五陰御釋析法空歟意為空人我析破法也如大日經疏第三釋若又云畢竟磨滅指入無餘位歟淨影釋執取計名中計名為所知障釋之歟若又可遮之歟。

　　問但淨意識不知其他(文)所言意識悉淨之可云乎。

　　答不尒。

　　難云大師御釋無七八(文)當段不知其他(文)是等意分明淨第六識見就中第六識人執相應識體也二乘斷人執何不悉淨之乎。

　　答於第六意識相續相相應故實不悉淨之也若又法無我未淨故人無我亦不清淨意者實人執不悉淨歟仍無失。

　　問二乘人知七識可云乎。

　　答不尒。

　　問勤修本法(文)所云本法何法乎。

　　答三十七道品也。

　　難云聲緣二乘所觀法門是十二因緣四諦也隨而當段上舉之又大師御釋以此二種為二乘所觀何不指彼乎。

　　答經中云又大師御釋云三十七品為道助(文)聞分必非本法歟。

　　問久久成果位(文)所云果位指無餘涅槃可云乎。

　　答尒也。

　　難云二乘中一生成果相有之何可云久久乎知今果指佛果也故一生證無餘涅槃久久可至佛果故云久久見如何。

　　答二乘當分果位見廻心以後果下別釋之也但一生機根事小分也仍今約多分也是則經三生六十四生百劫入無餘故云久久也。

　　問劫限等滿(文)所云劫悉盡涅槃經五果廻心法花一念楞伽時分說可云乎。

　　答不尒。

　　難云當段意定入無餘劫𢿘見此中何悉不盡之乎。

　　答涅槃說可有之歟如楞伽香象元曉等釋揔相說總說八六四二万十千劫時分見次法花一念廻心正文不分明歟仍付定說者指八六四二万等時分可見也。

　　問宿信佛故(文)尒者廻心直因可云乎。

　　答尒也。

　　難云以佛菩薩加持力為直因廻心見過去信佛非直因如何。

　　答以過去信佛為內因以今佛菩薩加持為外緣廻心也是以五教章云悉有佛性力為內熏因故如來大悲力外緣不捨故(文)。

　　問聲聞緣覺智慧狹劣(文)被簡聲聞緣覺當分可云乎。

　　答尒也。

　　難云舉二乘當分廻心已後經三無數劫成佛義舉之結成之凡對真言者尤可簡廻心已後也尒者何除彼乎。

　　答當段意為簡二乘當分舉廻心已後劣事故約本意結聲聞等歟若又雖二義相並結一義事常事也仍可通廻心已後事還難思若廻心已後者可云大乘菩薩何云聲緣乎。

　　問八六四二万十千劫劫𢿘廻心已後經之可云乎。

　　答不尒。

　　難云香象五教章云入涅槃後起廻心修十信行信滿心已堪入十住初發心住位已來隨根利鈍各逕彼劫未必一向在涅槃中逕尒許劫也如直徃人既逕一万劫修信滿足堪能發心彼獨覺人根最利故亦似直徃人逕一万劫餘四鈍根又差別故(文)又淨影釋云(大乘義章第十七)。

　　答云大師釋(十住心論第四)云　香象釋云此上七位並是定性二乘要入寂已方乃廻心(文)又經文云聲聞緣覺八万六万四万二万一万住處名為涅槃(文)又天台妙樂釋云復經八万劫畢方發大心(文)寶師釋云入於涅槃者入小乘無餘過八万劫者顯涅槃劫𢿘(文)但淨影釋異上來說文也次香象釋表又有義等故非自義歟。

　　問劫限等滿(文)所言劫涅槃經所說八六四二万刧也可云乎。

　　答尒也。

　　難云涅槃所說時分不愚法二乘廻心善趣位所經時分也尒者今劫限等滿義定性二乘入無餘劫數也何舉不定性人廻心已後劫𢿘可云乎隨香象大師等一義八六四二万等時為廻心已後所經淨影師意尤此意也如何。

　　答涅槃所說劫數入無餘劫數也事處處釋文分明也如上引之尒者今是可指彼也若不尒者何劫數乎但至香象一義者會釋如前論義淨影師釋事涅槃經文取廻心已後所經歟然經文分明入於涅槃是人未來過八万劫便當得成阿耨多羅三藐三菩提(文)違經文相連故彼師釋難依用也。

　　難云今劫數可依楞伽說也隨大師吽字義决定二乘○(文)此意依楞伽說云沈醉昧酒不覺不醒然舉决定不定尤是與當段同也尒者如淨影一師釋者八六等時分是可廻心已後時分凡得意道理時入無餘盡三界惑身心都滅依之云無餘尒者何此位可存八六等不同乎但經文事準淨影釋見之強無苦歟假令彼經文意實取廻心已後也然文前後得意也隨涅槃經意不說不定性人入無餘(云云)若彼文定性人入無餘義者似彼經闕不定性如何。

　　會云若如所難見之者定性人廻心是尤規模也何不明定性人廻心乎還難思次大師御釋楞伽說自元八六等總說也故約總說以楞伽說意釋之歟香象大師并新羅元曉等云總相說也次今劫云無量劫不覺義今云限以劫數故不同也仍無失次身心都滅事宿信佛故義也。

　　難云已雖無量劫也廻心時無相違歟例如三乘時分或說無數劫或云多劫然起信論云皆經三阿僧祇劫也。此論義等為得意同事記之也肝要淨影八六四二万等為不愚法人廻心已後時分以楞伽無量劫不覺為定性入無餘時愚法與不愚法是雖有異義指定不定歟得意八六四等時分事勘文集之可有稽古。嘉祥大師等經八万等廻心菩薩乘所到位釋四十心中十信也。

　　問復經三阿僧祇劫(文)第六佗緣大乘心菩薩悉經三祇可云乎。

　　答尒也。

　　難云眾生根性万差修行時分非一也何悉經三祇可云乎是以慈恩釋云不經僧祇經十六劫(文)彼宗本論疏上云精進菩薩超眾多大劫(文)尒者如何。

　　答對上廻心菩薩三無數云復經明知漸悟直徃共經三祇事是以大師御釋三祇證法身(文)或六度万行三劫習(文)瑜伽論云即經三無數劫方乃圓證(文)彼宗决定無轉無𢿘大劫(文)但慈恩釋只經地前十六劫入初地意也十六劫者地前一僧祇分十六也不經僧祇者生死無邊餘心劫數也餘心劫者無記心等位所經劫不入僧祇善心相續已上入僧祇也仍利根菩薩不經此餘心劫無記心入初地意也次超大劫者超中劫義也善戒經云若有菩薩勤精進者能轉無量中劫(文)地持論云若菩薩增上精進能轉中劫不能轉大劫(文)仍無失。

　　難云彼宗意約依他如幻理何無亂時義耶是以彼宗問此時長遠何日成佛(引攝論)答此義處夢謂經年悟乃須臾頃故時雖無量攝在一剎那(文)此意三祇攝一念見但大劫文指中劫(云云)是又彼本論云或有能轉眾多中劫或有乃至轉多大劫(文)豈非轉大劫乎。

　　會云如幻理各別也是已攝一念三無數大劫也次彼宗本論文事引彼釋云名上精進或轉眾多中劫大劫决定無轉無數大劫(文)仍無失。

　　問六度万行(文)所云六度万行不同如何。

　　答。

　　問復經三阿僧祇劫(文)所云復言對何法乎。

　　答對上漸悟菩薩三阿僧祇也。

　　難云今解釋意於第六住心初述修行軌則對彼云復經三祇意也何文段各別指上可云乎下亦超十地亦言對一段中也。

　　答迂廻直徃不同共經三祇故對彼事尤其義分明也但文段各別也事不尒又有眾生又言對上各別文段也仍無失。

　　問皆悉具足(文)通上復經三阿僧祇與修六度万行二義可云乎。

　　答尒也。

　　難云案具足言是約修行見若指劫數可云皆經何可云具足乎隨前後解釋皆劫數或云復經或云三無數劫如何。

　　答上舉所經修行云皆悉具足何可除時分乎隨次下久遠而成斯由所習法教[敲-高+至]有次第(文)此已舉二何皆悉具足義局修行乎皆悉言修行所經二故云皆悉歟修行一種者不可及云皆悉歟但具足事實一徃似修行但此菩薩若不經劫𢿘可闕三祇對不經之人經三祇云具足何相違乎。

　　問無不遍修(文)悉遍修行可云乎。

　　答尒也。

　　難云如五相三密是真言行也又性宗已上行體是又不可修行如何。

　　問如前觀已(文)指何文乎。

　　答指二乘釋段也。

　　難云指上又有眾生已下一段文意也意今法相大乘人經三僧祇劫修六度万行故不可樂此人觀已解釋意也如何。

　　答指二乘釋段可有二意一取廻心已後釋也意廻心二乘已是大乘菩薩故相同今菩薩故指彼云觀已歟若又可準據釋二乘人智慧狹劣故不可樂今大乘觀可得意意趣歟但可對上又有眾生事必無自性義彼文不顯歟。

　　問又有眾生○十地菩薩境界(文)今此一段文明勝義無自性可云乎。

　　答尒也。

　　難云如前觀己者是則指行願菩提心意如前行願心觀十方含識猶如己身觀已發行願大悲心可得意也尒者非勝義無自性如何。

　　答如前者非指行願心也前二乘段歟尒者如前二乘今真言行人可觀無自性意也但聞分勝義無自性觀中舉第六住心不說無自性過有之故無相違。

　　問無餘眾生界一切眾生(文)所云一切眾生指能化可云乎。

　　答不尒。

　　難云今解釋意無餘眾生界是所化生界也上行願段無餘有情界(文)彼全同也然者今云一切眾生能化心也意利樂無餘有情界發金剛薩埵心意也真言行者可信金剛薩埵故經云一切眾生所有心堅固菩提名薩埵(文)今論法尒應住普賢大菩提心一切眾生本有薩埵(文)如何。

　　會云上云界故約依報歟下取能居人云一切眾生故若又上總廣舉之下為顯不漏一人義重舉之歟。

　　問從凡入佛位(文)尒者佛位者指真言佛果可云乎。

　　答尒也。

　　難云入佛位者是對顯乘行體真言意修佛地三昧道故雖因位約所修行云佛位也必非證位也上云修瑜伽勝上法尤此意也大師一處御釋云所修之行也非謂所得之果(文)此意尤依當段釋見如何。

　　答指真言頓成旨時從凡入佛位(文)是則不轉肉身等釋意也下若人求佛慧○(文)第三菩提心釋云欲求妙道○(文)或若心决定如教修行○(文)但聞分一徃尒也但隨機雖入佛地行不證果人可有之雖尒今論意明頓悟故可準知上下文也次大師御問答御釋事。

　　問今論約行願心所超云凡夫二乘約三摩地云十地真言意三種菩提心共可超常途二乘凡夫十地如何如此釋之乎。

　　答且約一邊顯一邊歟。

　　問外道二乘(文)分齊如何。

　　答世閒三種住心聲緣二乘也。

　　問一切法無自性(文)尒者捨劣得勝觀限勝義心可云乎。

　　答不尒。

　　難云案三種菩提心不同行願心是大悲化他勝義心捨劣得勝無自性觀也第三菩提心五部祕觀三密妙行是也尒者三種菩提心各別也何無自性義可通二種乎。

　　答三種菩提心一徃分別也尒者於行願心大悲決定故過外道二乘如三摩地修瑜伽勝上法從凡入佛位事非十地菩薩境界是等豈非行願三摩地上捨劣得勝義乎但聞分一徃也。

　　問當段舉行願三摩地明無自性義意如何。

　　答顯三種菩提心各具三種不離義也。

　　問從凡入佛位(文)明一生頓悟義可云乎。

　　答尒也。

　　難云期佛果人皆從凡次第轉昇至佛位此至佛果中閒經次位教教不同可有之也尒者從凡入佛位解釋必不顯頓悟經多劫雖成果不從凡入佛位者如何證入乎如何。

　　答今解釋不轉父母所生血肉身入佛果義也。

　　問從凡入佛位(文)頓漸超三機共具有之可云乎。

　　答尒也。

　　難云今解釋意自凡位入佛果義故具經諸位至佛果漸機等難得意尒者約頓超二機見如何。

　　答真言行者自最初安住佛地三昧道作自心即佛觀解故三機共可有之也若又雖中閒經諸位一生閒至佛果故云從凡入佛位有何相違乎。

　　問𣵫知一切法○(文)所云深言簡上相說菩提心詞也可云乎。

　　答尒也。

　　難云大師一處御釋意必簡相說詞不見證相說十住心時(以下戒序釋文)為欲簡擇如是諸法教發第三勝義心亦名深般𠰥心(文)至終為知此乘差別發深般𠰥勝義心(文)尒者如何。

　　答如相說約假相觀之故淺觀也今旨陳菩提心約性觀之是則深觀也仍為顯此起盡至旨陳段置深言見但大師御釋深般𠰥妙慧上有相旨二段故約總釋之歟然論主今別約旨陳置深言也。

　　問旨陳段無自性義真言行者無自性觀也可云乎。

　　答尒也。

　　難云思大師住心御引證以今此文為七八二心了轉深轉妙皆是因(文)此外真言行者釋真言密教法身說(文)尒者如何。

　　答是明真言行者無自性觀見隨大師(戒序)以深般𠰥觀無自性故自然離一切惡修一切善饒益自佗眾生即是三聚妙戒具足無缺住祕密三摩地亦復如是住此乘者以此戒檢知自身心教化他眾即是祕密三摩耶佛戒也(文)但大師御引證淺畧一邊亘常途故也。

　　問論文當知一切法空○心源空寂(文)大師證何住心乎。

　　答證第七住心也。

　　難云案論文意上引諸法無相為虗空相文了釋成當知等尤大師諸法無相等經文證第八住心其義同也何况不見身心○真實之智文全同儀軌不見於身心住寂滅平等究竟真實智文然彼儀軌次下指彼位云汝之所證處是一道清淨等尒者尤符順第八住心今何大師證第七乎。

　　答任大師御引證也隨已悟法本無生句同經覺自心本不生文也但至難者上引諸法無相等經文了結名勝義菩提心當知已下各別文故無相違若又雖轉釋上為第七住心事無相違例如轉釋佛莊嚴藏次至儀軌文者實是第八住心也但以彼為第七住心義可有之次當段御釋一道清淨心住於如實際義門事自元此道理通第七第八然今證第七見無相違歟。此事可有沙汰只今依無稽古不委記之也。

　　問今以旨陳(文)旨陳得名如何。

　　答旨陳本旨義也。

　　難云(云云)。

　　問迷途之法(文)所云途指法性正道可云乎。

　　答尒也。

　　難云迷途所生枝末煩惱也然者二字共可屬煩惱也隨大師十住心論(第一)來途無始歸舍幾日(文)又下對治迷津(文)是等意一具也如何。

　　答凡無明煩惱迷正道故起見不對正道者何有迷義乎是以釋摩訶衍論云(第四)一切無明若尅其本無自體相依止本覺而得成立譬如迷道路人依道路迷若離道路無迷亂事(文)本論眾生亦尒依覺故迷若離覺性則無不覺(文)但下御釋是當段一具津約正法可得意也大師釋寂滅之津故次來途等御釋對歸舍來途共為妄流轉歟當段事異歟。

　　問從𡚶想生○輪廻六趣(文)何不舉業乎。

　　答舉煩惱兼業也。

　　問煩惱自𡚶想生可云乎。

　　答尒也。

　　難云實教意談真如緣起何從𡚶想生可云乎。

　　答今準法相歟𠰥又隨上下二轉有力無力不同也下轉緣起時𡚶法有力故約為靣釋之歟。

　　問𠰥覺悟已(文)何今自細麁次第斷惑乎。

　　答必非約斷時次第也。

　　難云對上流轉明還滅相何不約斷時次第乎。

　　答覺悟位總離煩惱義釋之時以根本盡故枝末皆無意釋之仍斷時正從麁至細可斷之也。

　　問能生云止除所生云法滅其不同有之乎。

　　答必不尒也。

　　問諸法門(文)此中有法身說法真言密教可云乎。

　　答然也。

　　難云上釋從真起用彼真者自性身用者報應二身也尒此二身對機說法釋諸法門見何此中有真言密教乎。

　　答體用相望有重重故若於法身上得意體用者無相違若又自宗意四種法身具陳斯道故無過。

　　問應病與藥(文)尒者自宗有對機說法義可云乎。

　　答尒也(此事如常)。

　　問如大毘盧遮那經(等文)尒者通相說旨陳二段引證可云乎。

　　答不尒。

　　難云上釋相說旨陳二段了引經文結作是觀已名勝義菩提心何局旨陳乎其上相說段無引證可知今經文通二段證事尒者如何。

　　答因旨陳釋引今經隨經文意說無自性義尤可限旨陳也相說約人假相說之故無自性義相替也但相說段無引證事其義麁顯故歟𠰥又引證有無必不可成由歟次作是觀已等結釋總結上二段歟仍無失。

　　問旨陳段有第八住心可云乎。

　　答尒也。

　　難云見大師引證靣以論文屬當無之見如何。

　　答以諸法無相等文可得意也別不引論文事直引大日經文故不引歟。

　　難云今此經文證第八住心故可有第八住心(云云)釋義引證可一具然經文說之者論文可有之𠰥論釋無之者所引經文不可有之。

　　答(云云)。

　　問万德斯具妙用無窮(文)大師證何住心乎。

　　答第九住心也。

　　難云心源空寂義已亘七八二心今二句何限第九乎隨論意談佛果万德義述適化無方義依之大師以性德圓滿本智具足論文證之如何。

　　答深意叵測但心源空寂義同三論一心寂靜言亡慮絕妙理也万德斯具妙用無窮尤花嚴圓融無㝵具德故證第九歟但三論性德其義相異歟大師指第七(寶鑰下卷)万德始顯一心稍現(文)指修得義歟。

　　難云𠰥約修得義者第六住心可有此義仍性德邊證第七事釋論文分明也隨大師又以清淨本覺引第九住心其上於同性德內分不同者其不同如何又當段万德等二句異第七住心㨾也如何。

　　問𡚶心𠰥起(文)局八迷戲論可云乎。

　　答不尒也。

　　難云對心源空寂三論獨空畢竟理云𡚶心等可知局八迷事尒者如何。

　　答今論文明真言行者觀相故不可限八迷但引第七事遮情一邊亘故也。

　　問万德斯具○(文)證何住心乎。

　　答第九住心也。

　　難云万德斯具等義是顯祕密莊嚴本具見如何。

　　答約實可尒今以一分同方為第九歟。

　　問發心畢竟二無別(文)文意如何。

　　答如文。

　　難云發心初心畢竟究竟也何無二乎。

　　答雖初心究極異大悲心同也𠰥又歎發心功能也。

　　問初心菩薩發心何同果地大悲乎經中說我慈悲未滿足(文)尒者如何。

　　答分同義歟釋論一分智用與如來等(文)此意也。

菩提心論問題卷下(終)

　　旹寬文六歲次丙午仲春吉旦剞劂氏中野氏小左衛門尉㓨

　　(虗白子雲農操觚焉)


