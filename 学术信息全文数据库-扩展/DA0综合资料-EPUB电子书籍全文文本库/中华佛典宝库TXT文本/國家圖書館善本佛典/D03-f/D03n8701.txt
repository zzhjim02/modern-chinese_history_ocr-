國家圖書館善本佛典第 3 冊 No. 8701 盂蘭盆經講經文（前殘）


　▆▆▆▆▆▆▆　目連依教便脩行
　供養三尊及大眾　福利遐超▆鬼趣
　願我慈親領受之　因茲息苦得停酸
　免受倒懸三𢙣道　離却鬼前休𢙣趣
　得向祗園礼世尊　因此厥号𥁄蘭盆
　接引眾生交離苦　不獨當初為目連
　兼為今朝座下人　故知大聖不思議
　流向𨶒浮化羣生　為救世間諸苦難
　名曰𥁄蘭清淨經　念觀世音菩薩▆

　　(仏子)。將釋此經大分三叚苐一序分苐二正宗苐三流通分三叚不同且初序分。(仏子)。

　上来▆▆即如斯　略与門徒分別說
　向下依經次苐陳　不知道理復如何
　大眾須生敬重心　▆道此經▆孝行
　各各𣫍心合掌着　經文次苐唱將来

　　經云聞如是一時。佛在舎衛國祗樹給孤獨。

　　(仏子)。西方梵語名佛陁此土翻為求斍者。自斍〃他覺行圎滿。

　覺行周圎号世尊　於中三覺不思議
　別日与門徒廣分別　今且略明微妙法
　願聞▆障▆消除

　　(仏)言舎衛國祗樹給孤獨園。(仏子)。舎衛國者好嘉名人物英雄心猛利。

　国王太子兼長者　諸佛如来住彼中
　給孤長者湏達多　聞佛功徳心中喜
　火急㱕来造精舎　便買祗陁太子園
　四十里地布黃金　建造如来說法處
　殿宇樓臺徦日月　池庭華菓用㽵嚴
　▆仏當日在彼中　說這𥁄蘭清淨教
　為救目連慈母罪　免交受苦▆生天
　上来多叚義不同　𢝰說經文成就義
　従此下反是別序　目連得道復如何
　大眾▆生敬重心　六通之名當解釋
　各各虔茶合掌着　目連得道唱將来

　　經云大目揵連始得六通。仏子。

　恰似世間慈母身　養得子時登官位
　威勢人間皆𢝰怕　自出分憂佐大唐
　忽然憶着我耶孃　取向本州專侍奉
　所得財物買珠瑱　將来奉獻我尊親
　百味珎羞皆給恭　日夜將心親侍奉
　若也悶来交合曲　音聲歌儛不曾𠇲
　朝〃甘脆父母前　晝夜尋常居左右
　所要之間皆▆有　意徒孝行遣人傳
　今此目連亦復然　得道恰似為官位
　憶得先亡念慈親　堕落三塗阿郍邊
　遂將天眼更遙觀　欲覓尊親擬供養
　直為亡来年嵗久　不知神識落何方
　乃知證得六神通　根本還因求父母
　羅漢六通為苐一　願報當初養育㤙
　今此向下一唱經　欲度父母報㤙受
　大眾好生合掌着　經文次第唱將来

　　經云目連欲度父母報乳脯之㤙。仏子。

　自得既圎應合救物　懷其孝行欲報重㤙

　　經云度者即是度脫報㤙兩字通摽經題。且夫人生在世。父母為親。非母不生。非母不長。是以目連。報其㤙徳。仏子。

　目連自得既周圎　理合救其親父母
　心裏為懷行孝行　報[益-皿+口]従来養育㤙
　人生在世合如斯　父母深㤙湏報荅
　想得當初養育我　受苦懷▆不可論
　除其孝順在眼前　供給所湏不闕少
　假使砕身千万刼　不能報得母深㤙
　將知㤙徳大難酬　我佛如来再三說
　奉勸座下佛弟子　大湏孝順莫因循

　　仏子。故父母㤙重經云。父母有十種㤙卆難報荅。一者懷胎守護㤙二者臨產受苦㤙三者生子妄憂㤙四者𠰸苦吐甘㤙五者迴乾就濕㤙六者乳脯養育㤙七者洗濯不淨㤙八者為造𢙣業㤙九者遠行憶念㤙十者究竟憐愍㤙

　　仏子。

　適来雖列十㤙名
　義理差殊都未解　門徒若要細分別
　先生敬重後依行　苐一懷擔守護㤙
　十月胎中常負重　慈母將心憂姟子
　𢙢怕胎中不得安　生時受苦命如斯
　赤血滂沲魂魄散　時向之間潘却命
　由怕姟兒有損殤　生了心中便喜歡
　忘却憂愁如快樂　眷属親情皆𢝰喜
　慶賀今朝母子安　漸〃姟兒長大時
　乾處唯留與子眠　濕處迴將母自臥
　洗濯之時無懈惓　乳脯養育不辝勞
　寒熱都来為▆▆　怜念由如掌上珠
　年登十五母由憂　𢙢怕造諸不善業
　走去心中常憶念　仏前發願早㱕来
　四時八莭不前頭　不覺目中雙淚下
　時向之間不得見　恛惶惆悵似湯𤋎

　　仏子。

　他家孝順由憂耶孃　不孝之男廣造(𢙣業)
　他州外鄉逐樂不㱕　父母此間肝膓寸断

　　仏子。

　他家若是孝順之兒　解向家中親侍奉
　若是心中不孝順　逃走他鄉𢝰不㱕
　囙脩向外嵗年間　逐樂何曾憶父母
　所得錢財別受用　肯解將来獻二親
　將知世界𨒫眾生　罪過愚膚不可說
　不報其㤙不孝順　堕向三塗𢙣道中
　奉勸門徒諸信心　莫作如斯不孝人
　斈取目連心裏▆　命終必㝎見慈尊

　　仏子。

　上来道理轉殷勤　聞道還湏行孝行
　不但自家心裏了　也令眾罪速消除

　　𥁄蘭盆經邈觀。故題。此經讚▆不思冝留傳天下眾人知有緣得遇者蓮花會裏与君𠋣。


