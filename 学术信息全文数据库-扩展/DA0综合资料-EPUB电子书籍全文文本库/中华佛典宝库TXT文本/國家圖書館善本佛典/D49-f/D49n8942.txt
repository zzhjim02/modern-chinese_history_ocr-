國家圖書館善本佛典第 49 冊 No. 8942 四家錄




　　天童宏智覺和尚頌古集序

　　夫至理超名象之階真智出思議之外佛〃祖〃相印一心業〃花〃妙嚴於本門庭峻高而稜〃[((辟-辛)/土)*(〦/羊)]立各紹其宗枝派衍遠而浩〃𭭛流終歸於海付區分於杖拂與烹鍊於鑪鎚道任斯人也廓吞納之匈膺神應𣱵器也具變通之手叚為萬世之龜筮眀覺首唱於其前追千里之驥游阿淮步随於其後天童和尚摭古徳機緣二百則頌以宣其義拈以振其綱揚淮壖兩席之光繼雪竇百年之踵爛成春意東風暖而山被錦雲湛作秋客半夜寒而水懷𤩹月縱奪有則取舎何心翦蓁蘙而闢正塗頌見古人之克力震雷霆而破蟄戶拈彰底事之全機綿密契同方圎㳷合鑿柄不𠁊斤斧亡痕屈曲相通肖貫珠之絲蟻裵回相附猶希雨之雲龍赤肉團獨露真常髑髏眼瀝乹漏識箭鋒函盖影草探竿脫功勳而空刼非家𡸁方便而通身是手洗磨[〦/(鸞-〦)]鑑清吹排雲夢之氛膠續鳳弦雅韻奏雪樓之曲禪人法潤集以成編小子嗣宗序而為引。

　　建炎三年自恣日序　　　　　南山書

　　天童覺和尚頌古

　　侍者　法潤　信悟　編

　　舉𠀍尊一日陞座文殊自槌云諦觀法王法法王法如是𠀍尊便下座。

　　一叚真風見也麼綿綿化母理機梭織成古錦含春象無奈東君漏泄何

　　舉梁武帝問達磨大師如何是聖諦苐一義磨云廓然無聖帝云對朕者誰磨云不識帝不契遂渡江至少林面壁九年。

　　廓然無聖来機逕廷得非犯[鼻-丌+大]而揮斤失不回頭而堕甑寥寥冷坐少林默默全提正令秋清月轉霜輪河淡斗𡸁夜柄繩繩衣鉢付兒孫從此人天成藥病

　　舉東印土國王請二十七祖般若多羅齋王問云何不看經祖云貧道入息不居隂𭻃出息不涉眾緣常轉如是經百千萬億卷。

　　雲犀玩月璨含輝木馬游春駿不覉眉底一雙寒碧眼看經那到透牛皮明白心超曠刼英雄力破重圍妙圎樞口轉靈機寒山忘却来時路拾得相將携手歸

　　舉𠀍尊與眾行次以手指地云此䖏宜建梵剎帝𥼶將一莖草插於地上云建梵剎已竟𠀍尊微笑。

　　百草頭上無邊春信手拈来用得親丈六金身㓛徳聚等閑携手入紅塵塵中䏻作主化外自来賔觸䖏生涯随分足未嫌伎倆不如人

　　舉僧問清源如何是佛法大意源云廬陵米作麼價。

　　太平治業無象野老家風至淳只管村歌社飲那知舜徳堯仁

　　舉僧問馬大師離四句絕百非請師直指某甲西来意大師云我今日勞倦不䏻為汝說問取智蔵去僧問蔵蔵云何不問和尚僧云和尚教来問蔵云我今日頭痛不䏻為汝說問取海兄去僧問海海云我到這裏却不會僧舉似大師大師云蔵頭白海頭黑。

　　藥之作病鑑乎前聖病之作醫必也其誰白頭黑頭兮克家之子有句無句兮截流之機堂堂坐𣂾舌頭路應笑毘耶老古錐

　　舉藥山久不陞座院主白云大眾久思示誨請和尚為眾說法山令打鐘眾方集山陞座良久便下座歸方丈主随後問云和尚適来許為眾說法云何不𡸁一言山云經有經師論有論師爭恠得老僧。

　　癡兒刻意止啼錢良駟追風顧影鞭雲掃長空巢月鶴寒清入骨不成眠

　　舉百丈上堂常有一老人聽法随眾散去一日不去丈乃問立者何人老人云某甲於過去迦業佛時曾住此山有學人問大脩行底人還落因果也無對他道不落因果堕野狐身五百生今請和尚代一轉語丈云不昧因果老人於言下大悟。

　　一尺水一丈波五百生前不奈何不落不昧商量也依前撞入葛藤窠阿呵呵會也麼若是你灑灑落落不妨我哆哆和和神歌社舞自成曲拍手其閒唱哩囉

　　舉南泉一日東西兩堂爭猫兒南泉見遂提起云道得即不斬眾無對泉斬却猫兒為兩叚南泉復舉前話問趙州州便脫草鞋於頭上戴出泉云子若在恰救得猫兒。

　　兩堂雲水盡分拏王老師䏻驗正邪利刀斬𣂾俱亡像千古令人愛作家此道未喪知音可嘉鑿山透海兮唯尊大禹鍊石補天兮獨賢女媧趙州老有生涯草鞋頭戴較㱔㱔異中来也還眀鑑只箇真金不混沙

　　舉臺山路上有一婆子凡有僧問㙜山路向什麼䖏去婆云驀直去僧𦆵行婆云好箇阿師又恁麼去也僧舉似趙州州云待與勘過州亦如前問至来日上堂云我為汝勘破婆子了也。

　　年老成精不謬傳趙州古佛嗣南泉刳龜喪命因圖象良駟追風累纆牽勘破了老婆禪說向人前不直錢

　　舉雲門大師云光不透脫有兩般病一切䖏不明面前有物是一透得一切法空隱隱地似有箇物相似亦是光不透脫又法身亦有兩般病得到法身為法執不忘己見猶存堕在法身邊是一直饒透得放過即不可子細點撿將来有什麼氣息亦是病。

　　森羅萬象許崢嶸透脫無方碍眼睛掃彼門庭誰有力隱人胷次自成情船橫野渡涵秋碧棹入蘆花照雪明串錦老漁懷舊市飄飄一業浪頭行

　　舉地蔵問脩山主甚䖏来脩云南方来蔵云南方近日佛法如何脩云商量浩浩地蔵云爭如我者裏種田博飯喫脩云爭奈三界何蔵云你喚什麼作三界。

　　宗說般般盡強為𣴑傳耳口便支離種田博飯家常事不是飽叅人不知參飽明知無所求子房終不貴封侯忘機歸去同魚鳥濯足凔浪煙水秋

　　舉臨濟將示滅囑三聖云吾遷化後不得滅𨚫吾正法眼蔵聖云爭敢滅却和尚正法眼蔵濟云忽有人問汝作麼生對聖便喝濟云誰知吾正法眼蔵向這瞎驢邊滅却。

　　信衣半夜付盧䏻攪攪黃梅七百僧臨濟一枝正法眼瞎驢滅却得人憎心心相印祖祖傳燈夷平海岳變化鯤鵬只箇名言難比擬大都手叚解翻騰

　　舉廓侍者問徳山從上諸聖向什麼䖏去也山云作麼作麼廓云𠡠點飛龍馬跛鼈出頭来山便休去来日山浴出廓過茶與山山撫廓背一下廓云這老漢方始瞥地山又休去。

　　覿面来時作者知可中石火電光[迡-匕+幸]輸機謀主有深意欺敵兵家無遠思發必中更[謾-又+(万-一)]誰腦後見腮兮人難觸犯眉底著眼兮渠得便宜

　　舉溈山問𠇩山甚䖏来仰山云田中来山云田中多少人仰插下鍬子义手而立山云南山大有人刈茆仰拈鍬子便行。

　　老覺情多念子孫而今慚愧起家門是須記取南山語鏤骨銘肌共報恩

　　舉麻谷持錫到章敬繞禪床三匝振錫一下卓然而立敬云是是谷又到南泉遶禪床三匝振錫一下卓然而立泉云不是不是谷云章敬道是和尚為什麼道不是泉云章敬即是是汝不是此是風力所轉終成敗壞。

　　是與不是好看捲[社-土+貴]似抑似揚難兄難弟縱也彼既臨時奪也我何特地金錫一振太孤標繩床三遶閑游[(皮-(〡/又)+(並-(前-刖)+王))*戈]樷林擾擾是非生想像髑髏前見鬼

　　舉法眼問脩山主毫𨤲有差天地懸隔汝作麼生會脩云毫𨤲有差天地懸隔眼云恁麼又爭得脩云某甲只如此和尚又如何眼云毫𨤲有[前-刖+老]天地懸隔脩便禮拜。

　　秤頭蠅坐便欹傾萬𠀍權𢖍照不平斤兩錙銖見端的終歸輸我定盤星

　　舉僧問趙州狗子還有佛性也無州云有僧云既有為什麼却撞入這箇皮袋州云為他知而故犯又有僧問狗子還有佛性也無州云無僧云一切眾生皆有佛性狗子為什麼却無州云為伊有業識在。

　　狗子佛性有狗子佛性無直釣尤末負命魚逐氣尋香雲水客嘈嘈雜雜作分踈平展演大鋪舒莫恠儂家不慎初𢫾點瑕疵還奪𤩹秦王不識藺相如

　　舉僧問雲門不起一念還有過也無門云須弥山。

　　不起一念須弥山韶陽法施意非慳肯来兩手相分付擬去千尋不可攀滄海闊白雲閑莫將毫𩬊著其閒假鷄聲韻難謾我未肯模胡放過關

　　舉地蔵問法眼上座何往眼云迤邐行腳蔵云行腳事作麼生眼云不知蔵云不知最親切眼豁然大悟。

　　而今參飽似當時脫盡廉纖到不知任短任長休剪綴随高随下自平持家門豐儉臨時用田地優游信步移三十年前行脚事分明辜負一雙眉

　　舉雲巖掃地次道吾云太區區生巖云須知有不區區者吾云恁麼則有苐二月也巖提𧺫掃箒云這箇是苐幾月吾便休去玄沙云正是苐二月雲門云奴見婢殷勤。

　　借来聊尓了門頭得用随宜即便休象骨嵓前弄蛇手兒時做䖏老知羞

　　舉巖頭到徳山跨門便問是凡是聖山便喝頭禮拜洞山聞舉云若不是奯公大難承當頭云洞山老漢不識好惡我當時一手擡一手搦。

　　挫来機緫權柄事有必行之威國有不犯之令賔尚奉而主驕君忌諫而臣佞底意嵓頭問徳山一擡一搦看心行

　　舉魯祖凡見僧来便面壁南泉聞云我尋常向他道空劫已前承當佛未出𠀍時會取尚不得一箇半箇他恁麼驢年去。

　　淡中有味妙超情謂綿綿若存兮象先兀兀如愚兮道貴玉雕攵以喪淳珠在淵而自媚十分爽氣兮清磨暑秋一片閑雲兮遠分天水

　　舉雪峯示眾云南山有一條鼈[鼻-丌+大]虵汝等諸人切須好看長慶云今日堂中大有人䘮身失命僧舉似玄沙沙云須是稜兄始得然雖如是我即不與麼僧云和尚作麼生沙云用南山作麼雲門以拄杖攛向峯面前作怕[執/力]。

　　玄沙太剛長慶少勇南山鼈[鼻-丌+大]死無用風雲際會頭角生果見韶陽下手弄下手弄激電光中看變動在我也䏻遣䏻呼於彼也有擒有縱底事如今付阿誰冷口傷人不知痛

　　舉鹽官一日喚侍者與我過犀牛扇子来者云扇子破也官云扇子既破還我犀牛兒来者無對資福𦘕一圎相於中書一牛字。

　　扇子破索犀牛棬攣中字有来由誰知桂轂千年魄妙作通明一點秋

　　舉仰山指雪師子云還有過得此色者麼雲門云當時便與推倒雪竇云只解推倒不解扶起。

　　一倒一起雪庭師子慎於犯而懷仁勇於為而見義清光照眼似迷家眀白轉身還堕位衲僧家了無寄同死同生何此何彼暖信破梅兮春到寒枝涼飊脫業兮秋澄潦水

　　舉法眼一手指簾時有二僧同去卷簾眼云一得一失。

　　松直𣗥曲鶴長鳬短𦏁皇𠀍人俱忘治亂其安也潛龍在淵其逸也翔鳥脫絆無何祖禰西来裏許得失相半蓬隨風而轉空船截流而到岸箇中靈利𫀃僧者取清涼手叚

　　舉僧問護國鶴立枯松時如何國云地下底一塲懡㦬僧云滴水滴凍時如何國云日出時一塲懡㦬僧云會昌沙汰時護法善神向什麼雲去也國云三門頭兩箇一塲懡㦬。

　　壯志稜稜𩯭未秋男兒不憤不封[俟-ㄙ+亡]翻思清匂[估-口+(田/寸)]家客洗耳溪頭不飲牛

　　舉風穴在郢州衙內上堂云祖師心印壯似鐵牛之機去即印住住即印破只如不去不住印即是不印即是時有盧陂長老出問云某甲有鐵牛之機請師不搭印穴云慣釣鯨鯢澄巨浸却嗟蛙步𩥇泥沙陂佇思穴喝云長老何不進語陂擬議穴便打一拂子云還記得話頭麼試舉看陂擬開口穴又打一拂子牧主云佛法與王法一般穴云見個什麼牧云當𣂾不𣂾返招其亂穴便下座。

　　䥫牛之機印住印破透出毘盧頂𩕳行却來化佛舌頭坐風穴當衡盧陂負堕棒頭喝下電光石火歴歴分明珠在盤眨起眉毛還蹉過

　　舉僧問大随劫火洞然大千俱壞未審這箇壞不壞随六壞僧云恁麼則随他去也随云随他去僧問龍濟刼火洞然大千俱壞未審這個壞不壞濟云不壞僧云為什麼却不壞濟云為同大千。

　　壞不壞随他去也大千界句裏了無鈎鎻機脚頭多被葛藤礙會不會分明底事丁寧煞知心拈出勿啇量還我當行相買賣

　　舉雲門𡸁語云古佛與露柱相交是苐幾機眾無語自代云南山起雲北山下雨。

　　一道神光初不覆蔵超見緣也是而無是出情量也當而無當嵓花之粉兮蜂房成蜜野草之滋兮麝臍作香随類三尺一丈六明明觸䖏露堂堂

　　舉仰山問僧甚䖏人僧云幽州人山云汝還思彼中麼僧云常思山云䏻思是心所思是境彼中山河大地樓臺殿閣人畜等物反思思底心還有許多般麼僧云某甲到這裏緫不見有山云信位即是人位未是僧云和尚莫別有指示否山云別有別無即不中據汝見䖏只得一玄得坐披衣向後自看。

　　無外而容無礙而冲門墻岸岸關鎻重重酒常酣而臥客飯雖飽而頹農突出虗空兮風摶妙翅踏翻滄海兮雷送遊龍

　　舉三聖問雪峯透網金鱗未審以何為食峯云待汝出網来向汝道聖云一千五百人善知識話頭也不識峯云老僧住持事煩。

　　浪級初昇雲雷相送騰躍稜稜看大用燒尾分明度禹門華鱗未肯淹𧆌瓮老成人不驚眾慣臨大敵初無𢙢泛泛端如五兩輕堆堆何啻千鈞重高名四海復誰同介立八風吹不動

　　舉風穴𡸁語云若立一塵家國興盛不立一塵家國喪亡雪竇拈拄杖云還有同生同死底𫀃僧麼。

　　皤然渭水起𡸁綸何似首陽清餓人只在一塵分變態高名勳業兩難成

　　舉洛浦參夾山不禮拜當靣而立山云鷄棲鳳巢非其同類出去浦云自遂趨風乞師一接山云目前無闍梨此間無老僧浦便喝山云住住且莫草草怱怱雲月是同溪山各異截𣂾天下人舌頭即不無爭教無舌人解語浦無語山便打浦從此伏膺。

　　搖頭擺尾赤稍鱗徹底無依解轉身截𣂾舌頭饒有術拽回鼻孔妙通神夜明簾外兮風月如晝枯木巖前兮花卉長春無舌人無舌人正令全提一句親獨步寰中明了了任從天下樂欣欣

　　舉馬大師不安院主問和尚近日尊位如何大師云日靣佛月面佛。

　　日面月靣星流電卷鏡對像而無𥝠珠在盤而自轉君不見鉗鎚前百鍊之金刀尺下一機之絹

　　舉溈山問仰山忽有人問一切眾生但有業識𣴭𣴭無本可據子作麼生驗仰云若有僧来即召云某甲僧回首乃云是什麼待伊擬議向道非唯業識茫茫亦乃無本可據山云善哉善哉。

　　一喚回頭識我不依俙蘿月又成鈎千金之子𦆵流落漠漠窮途有許愁

　　舉臨濟示眾云有一無位真人常在汝等靣門出入初心未證據者看看時有僧出問如何是無位真人濟下禪床擒住者僧擬議濟托開云無位真人是什麼乾屎橛。

　　迷悟相返妙傳而簡春坼百花兮一吹力回九牛兮一挽無奈泥沙撥不𨳩分明塞𣂾甘泉眼忽然突出肆橫流師復云險

　　舉僧問趙州學人乍入樷林乞師指示州云喫粥了未僧云喫粥了州云洗鉢去。

　　粥罷令教洗鉢盂豁然心地自相符而今參飽藂林客且道其間有悟無

　　舉雲門問乾峯請師荅話峯云到老僧也未門云恁麼則某甲在[迡-匕+幸]也峯云恁麼那恁麼那門云將謂𬾃白更有𬾃黑。

　　弦筈相銜網珠相對發百中而箭箭不虛攝眾景而光光無礙得言句之惣持住游戱之三昧妙其間也宛轉偏圎必如是也縱橫自在

　　舉洛浦臨終示眾云今有一事問你諸人這箇若是即頭上安頭若道不是即斬頭覔浩時首座云青山常舉足日下不挑燈浦云是什麼時莭作這個說話有彥從上座出云去此二途請師不問浦云未在更道從云某甲道不𥁞浦云我不管你道盡道不盡從云某甲無侍者祗對和尚浦便休至晚喚從上座問你今日祗對甚有来由合體得先師道目前無法意在目前他不是目前法非耳目所到且道那句是賔那句是主若㨂得出分付鉢袋子從云不會浦云汝何會從云實不會浦喝出云苦哉苦哉僧問和尚尊意如何浦云慈舟不棹清波上劒峽徒勞放木鵝。

　　餌雲鈎月釣清津年老心孤未得鱗一曲離騷歸去後汨𤄷江上獨醒人

　　舉僧問南陽忠國師如何是本身盧舎那國師云與我過淨瓶来僧將淨瓶到國師云却安舊䖏著僧復問如何是本身盧舎那國師云古佛過去久矣。

　　鳥之行空魚之在水江湖相忘雲天得志擬心一絲對靣千里知恩報恩人閒幾幾

　　舉羅山問嵓頭起滅不停時如何頭咄云是誰起滅。

　　斫𣂾老葛藤打破狐窠窟豹披霧而變攵龍乗雷而揳骨咄起滅紛紛是何物

　　舉僧問興陽剖和尚娑竭出海乾坤震覿面相呈事若何陽云妙翅鳥王當宇宙箇中誰是出頭人僧云忽遇出頭時又作麼生陽云似鶻提鳩君不覺御樓前驗始知真僧云恁麼則义手當胷退身三步陽云須[禾*(乞-乙+小)]座下烏龜子莫待重教點額痕。

　　絲綸降號令分寰中天子塞外將軍不待雷驚出蟄那知風遏行雲機底聮綿兮自有金針玉線印前恢廓兮元無鳥篆虫攵

　　舉圎覺經云居一切時不起妄念於諸妄心亦不息滅住妄想境不加了知於無了知不辨真實。

　　巍巍堂堂磊磊落落閙䖏刺頭穩䖏下脚脚下線𣂾我自由[鼻-丌+大]端泥盡君休斵莫動著千年故𥿄中合藥

　　舉徳山圎明大師示眾云及盡去也直得三𠀍諸佛口掛壁上猶有一人呵呵大𥬇若識此人參學事畢。

　　收把𣂾襟喉風磨雲拭水冷天秋錦鱗莫謂無滋味釣盡滄浪月一鈎

　　舉僧問趙州如何是祖師西来意州云庭前栢樹子。

　　岸眉橫雪河目含秋海口鼓浪航舌駕流撥亂之手太平之籌老趙州老趙州攪攪樷林卒未休徒費工夫也造車合轍本無伎倆也塞壑填溝

　　舉維摩詰問攵殊師利何等是菩薩入不二法門攵殊師利曰如我意者於一切法無言無說無示無識離諸問[前-刖+合]是為入不二法門於是攵殊師利問維摩詰言我等各自說已仁者當說何等是菩薩入不二法門維摩默然。

　　曼殊問疾老毘耶不二門𨳩看作家珉表粹中誰賞鑑忘前失後莫咨嗟區區抱璞兮楚庭𭄗士璨璨報珠兮陏城𣂾虵休點破絕疵瑕俗氣渾無却較㱔

　　舉洞山供養雲嵓真次遂舉前邈真話有僧問雲巖道只這是意旨如何山云我當時洎錯會先師意僧云未審雲嵓還知有也無山云若不知有爭解恁麼道若知有爭肯恁麼道。

　　爭解恁麼道五更鷄唱家林曉爭肯恁麼道千年鶴與雲松老寳鑑澄明驗正偏玉機轉側看兼到門風大振兮規步綿綿父子變通兮聲光浩浩

　　舉雪峯住庵時有兩僧来禮拜峯見来以手托庵門放身出云是什麼僧亦云是什麼峯低頭歸庵僧後到嵓頭頭問甚麼䖏来僧云嶺南来頭云曾到雪峯麼僧云曾到頭云有何言句僧舉前話頭云他道什麼僧云他無語低頭歸庵頭云噫我當初不向他道末後句若向伊道天下人不奈雪老何僧至夏末再舉前話請益頭云何不早問僧云未敢容易頭云雪峯雖與我同條生不與我同條死要識末後句只這是。

　　切瑳𤥨磨変態誵訛葛陂化龍之杖陶家居蟄之梭同條生兮有[婁*殳]同條死兮無多末後句只這是風舟載月浮秋水

　　舉法眼問覺上座舡来陸来覺云舡来眼云船在什麼䖏覺云舡在河裏覺退後眼却問傍僧云你道適来這僧具眼不具眼。

　　水不洗水金不愽金昧毛色而得馬靡絲絃而樂琴結繩畫卦有許事喪盡真淳盤古心

　　舉曺山問徳上座佛真法身猶若虛空應物現形如水中月作麼生說箇應底道理徳云如驢覷井山云道即太煞道只道得八成徳云和尚又如何山云如井覷驢。

　　驢覷井井覷驢智容無外淨涵有餘肘後誰分印家中不蓄書機絲不掛梭頭事攵彩縱橫意自殊

　　舉黃蘗示眾云汝等諸人盡是噇酒糟漢與麼行脚何䖏有今日還知大唐國裏無禪師麼時有僧出云只如諸方匡徒領眾又作麼生蘗云不道無禪只是無師。

　　𭭛分絲染太嘮嘮業綴花聮敗祖曺妙握司南造化柄水雲器具在甄陶屏割繁碎剪除氄毛星衡藻鑑玉尺金刀黃蘗老察秋毫坐𣂾春風不放高

　　舉雲巖問道吾大悲菩薩用許多手眼作麼吾云如人夜中背手摸枕子巖云我會也吾云汝作麼生會嵓云徧身是手眼吾云道即太煞道只道得八成巖云師兄作麼生吾云通身是手眼。

　　一竅虛通八靣玲瓏無象無𥝠春入律不留不礙月行空清淨寳目㓛徳臂徧身何似通身是現前手眼顯全機大用縱橫何諱忌

　　舉雪峯在徳山作飯頭一日飯遲徳山托鉢至法堂峯云這老漢鐘未鳴鼓未響托鉢向什麼䖏去山便歸方丈峯舉似嵓頭頭云大小徳山不會末後句山聞令侍者喚嵓頭問汝不肯老僧那嵓遂密啓其意山乃休去至明日陞堂果與尋常不同巖撫掌𥬇云且喜老漢會末後句他後天下人不奈伊何。

　　末後句會也無徳山父子太含胡座中亦有江南客莫向人前唱鷓鴣

　　舉密師伯與洞山行次見白兔子靣前走過密云俊哉山云作麼生密云如白衣拜相山云老老大大作這箇語話密云你又作麼生山云積代簮纓暫時落薄。

　　抗力霜雪平步雲霄下恵黜國相如過橋蕭曺謀略䏻成漢巢許身心欲避堯寵辱若驚深自信真情參跡混漁樵

　　舉嚴陽尊者問趙州一物不將来時如何州云放下著嚴云一物不將来放下箇什麼州云恁麼則擔取去。

　　不防行細輸先手自覺心麤媿撞頭𢩁破腰間斧柯爛洗清凡骨共仙遊

　　舉金剛經云若為人輕賤是人先𠀍罪業應堕惡道以今𠀍人輕賤故先𠀍罪業則為消滅。

　　綴綴㓛過膠膠因果鏡外狂奔演若多杖頭擊著破竈堕竈堕破来相賀却道從前辜負我

　　舉僧問青林學人徑往時如何林云死虵當大路勸子莫當頭僧云當頭時如何林云喪子命根僧云不當頭時如何林云亦無回避䖏僧云正當恁麼時如何林云却失也僧云未審向什麼䖏去也林云草深無覔䖏僧云和尚也須隄防始得林撫掌云一等是箇毒氣。

　　三老暗轉柂孤舟夜回頭蘆花兩岸雪煙水一江秋風力扶㠶行不棹笛聲喚月下滄洲

　　舉劉䥫磨到溈山山云老牸牛汝来也磨云来日臺山大會齋和尚還去麼山放身臥磨便出去。

　　百戰成功老太平優柔誰肯苦爭衡玉鞭金馬閑終日明月清風富一生

　　舉僧問乾峯十方薄伽梵一路涅槃門未審路頭在什麼𠁅峯以拄杖一畫云在這裏僧舉問雲門門云扇子踣跳上三十三天築著帝𥼶鼻孔東海鯉魚打一棒雨似盆傾會麼會麼。

　　入手還將死馬醫反魂香欲起君危一期拶出通身汗方信儂家不惜眉

　　舉米胡令僧問仰山今時人還假悟否山云悟即不無爭奈落苐二頭何僧回舉似米胡胡深肯之。

　　苐二頭分悟破迷快須撒手捨筌罤㓛兮未盡成胼拇智也難知覺噬[月*(〦/(刀*了*(留-刀-田))/肉)]兔老冰盤秋露泣鳥寒玉樹曉風凄持来大仰辨真假痕玷渾無貴白珪

　　舉趙州問投子大死底人却活時如何子云不許夜行投明須到。

　　芥城劫石妙窮初活眼環中照廓虛不許夜行投曉到家音未肯付鴻魚

　　舉子昭首座問法眼和尚𨳩堂承嗣何人眼云地蔵昭云太辜負長慶先師眼云某甲不會長慶一轉語昭云何不問眼云萬像之中獨露身意作麼生昭乃竪起拂子眼云此是長慶䖏學得底首座分上作麼生昭無語眼云只如萬像之中獨露身是撥萬像不撥萬像昭云不撥眼云兩箇叅随左右皆云撥萬像眼云萬像之中獨露身[吃-乙+小]。

　　離念見佛破塵出經現成家法誰立門庭月逐舟行江練淨春随草上燒痕青撥不撥聴丁寧三徑就荒歸便得舊時松菊尚芳馨

　　舉僧問首山如何是佛山云新婦騎驢何家牽。

　　新婦騎驢阿家牽體叚風流得自然堪笑效顰隣舎女向人添醜不成妍

　　舉僧問九峯如何是頭峯云𨳩眼不覺曉僧云如何是尾峰云不坐萬年[(冰-水+〡)*木]僧云有頭無尾時如何峰云終是不貴僧云有尾無頭時如何峯云雖飽無力僧云直得頭尾相稱時如何峯云兒孫得力室內不知。

　　規圎矩方用行舎蔵鈍置棲蘆之鳥進退觸藩之羊喫人家飯臥自家床雲騰致雨露結為霜玉線相投透針[鼻-丌+大]錦絲不𣂾吐梭腸石女機停兮夜色向午木人路轉兮月影移央

　　舉華嚴經云我今普見一切眾生具有如来智慧徳相但以妄想執著而不證得。

　　天盖地載成團成塊周法界而無邊折隣虛而無內及盡玄微誰分向背佛祖来償口業債問取南泉王老師人人只喫一莖菜

　　舉僧問夾山撥塵見佛時如何山云直須揮劒若不揮劒漁父棲巢後僧舉問石霜撥塵見佛時如何霜云渠無國土何䖏逢渠僧回舉似夾山山上堂云門庭施設不如老僧入理深談猶較石霜百步。

　　拂牛劒氣洗兵威定亂歸㓛更是誰一旦氛埃清四海𡸁衣皇化自無為

　　舉南泉示眾云三世諸佛不知有狸奴白牯却知有。

　　跛跛挈挈㲯㲯毿毿百不可取一無所堪默默自知田地穩騰騰誰謂肚皮憨普周法界渾成飯鼻孔纍𡸁信飽叅

　　舉進山主問脩山主云明知生不生性為什麼為生之所[一/(口*口)/田]脩云筍畢竟成竹如今作篾使還得麼進云汝向後自悟在脩云某甲只如此上座意旨如何進云這箇是監院房那箇是典座房脩便禮拜。

　　豁落亡依高閑不覉家邦平貼到人稀㱔㱔力量分階級蕩蕩身心絕是非是非絕介立大方無軌轍

　　舉翠巖夏末示眾云一夏已来為兄弟說話看翠巖眉毛在麼保福云作賊人心𠁅長慶云生也雲門云關。

　　作賊心過人膽歴歴縱橫對機感保福雲門也𡸁[鼻-丌+大]欺脣翠巖長慶也脩眉映眼杜禪和有何限剛道意句一齊剗埋沒自己也飲氣吞聲帶累先宗也面牆擔板

　　舉仰山問中邑如何是佛性義邑云我與你說箇[((辟-辛)/言)*(〦/羊)]喻如室有六窓中安一[獼-爾+(乞-乙+小)]猴外有人喚云狌狌[獼-爾+(乞-乙+小)]猴即應如是六窓俱喚俱應仰云秪如[獼-爾+(乞-乙+小)]猴睡時又作麼生邑乃下禪床把住云狌狌我與你相見。

　　凍眠雪屋嵗摧頹窈窕蘿門夜不開寒槁園林看變態春風吹起律筒灰

　　舉僧問曺山靈衣不掛時如何山云曺山今日孝滿僧云孝滿後如何山云曺山好顛酒。

　　清白門庭四絕隣長年関掃不容塵光明轉䖏傾殘月爻象分時却建寅新滿孝便逢春醉步狂歌任堕巾散髮夷猶誰管系太平無事酒顛人

　　舉僧問法眼承教有言從無住本立一切法如何是無住本眼云形興未質名起未名。

　　沒蹤跡𣂾消息白雲無根清風何色散乾盖而非心持坤輿而有力洞千古之淵源造萬像之模則剎塵道會也䖏䖏普賢樓閣門開也頭頭弥勒

　　舉瑞巖問巖頭如何是本常理頭云動也巖云動時如何頭云不見本常理巖佇思頭云肯即未脫根塵不肯即𣱵沉生死。

　　圎珠不穴大璞不𤥨道人所貴無稜角拈却肯路根塵空脫體無依活卓卓

　　舉首山示眾云苐一句薦得與祖佛為師苐二句薦得與人天為師苐三句薦得自救不了僧云和尚是苐幾句薦得山云月落三更穿市過。

　　佛祖髑髏穿一串宮漏沉沉密傳箭人天機要發千鈞雲陣煇煇急飛電箇中人看轉變遇賤則貴貴則賤得珠𠕀象兮至道綿綿游刃亡牛兮赤心片片

　　舉僧問仰山和尚還識字否山云随分僧乃右旋一匝云是什麼字山於地上書箇十字僧左旋一匝云是什麼字山改十字作卍字僧𦘕一圎相以兩手托如脩羅掌日月[執/力]云是什麼字山乃𦘕一圎相圍却卍字僧乃作樓至[執/力]山云如是如是汝善護持。

　　道環之虛靡盈空印之字未形妙運天輪地軸密羅武緯攵經放𨳩捏聚獨立周行機發玄樞兮青天激電眼含紫光兮白日見星

　　舉僧問雲門如何是超佛越祖之談門云餬餅。

　　餬餅云超佛祖談句中無味若為叅衲僧一日如知飽方見雲門靣不慚

　　舉長沙令僧問會和尚未見南泉時如何會良久僧云見後如何會云不可別有也僧回舉似長沙沙云百尺竿頭坐底人雖然得入未為真百尺竿頭須進步十方𠀍界是全身僧云百尺竿頭如何進步沙云朗州山澧州水僧云不會沙云四海五湖王化裏。

　　玉人夢破一聲鷄轉盻生涯色色齊有信風雷催出蟄無言[枆-二+(土*土)]李自成蹊及時莭力耕犁誰怕春疇沒脛泥

　　舉龍牙問翠微如何是祖師西来意微云與我過禪板来牙取禪板與翠微微接得便打牙云打即任打要且無祖師意又問臨濟如何是祖師西来意濟云與我過蒲團来牙取蒲團與臨濟濟接得便打牙云打即任打要且無祖師意牙後住院有僧問和尚當年問翠微臨濟祖師意二尊宿明也未牙云明即明矣要且無祖師意。

　　蒲團禪板對龍牙何事當機不作家未意成褫明目下恐將流落在天涯虛空那掛劒星𣵽却浮槎不萌草解蔵香象無底籃䏻著活蛇今日江湖何障礙通方津渡有舡車

　　舉玄沙到蒲田縣百戱迎之次日問小塘長老昨日許多喧閙向什麼䖏去也小塘提起袈裟匊沙云料掉沒交涉。

　　夜壑蔵舟澄源著棹龍魚未知水為命折筋不妨𦕅一攪玄沙師小塘老凾盖箭鋒探竿影草潛縮也老龜巢蓮游戱也華鱗弄藻

　　舉雲門云聞聲悟道見色明心觀𠀍音菩薩將錢来買餬餅放下手却是饅頭。

　　出門躍馬掃攙搶萬國煙塵自肅清十二䖏亡閑影響三千界放淨光明

　　舉溈山問道吾甚麼䖏来吾云看病来山云有幾人病吾云有病者不病者山云不病者莫是智頭陀麼吾云病與不病揔不干他事速道速道山云道得也與他沒交涉。

　　妙藥何曾過口神醫[前-刖+旲]䏻[打-丁+(口/(之-、))]手若存也渠本非無至虛也渠本非有不滅而生不亡而壽全超威音之前獨步刼空之後成平也天盖地擎運轉也烏飛兔走

　　舉俱胝和尚凡有所問只竪一指。

　　俱𦙘老子𢫾頭禪三十年来用不殘信有道人方外術了無俗物眼前看所得甚簡施設弥寬大千剎海飲毛端鱗龍無限落誰手珎重任公把釣竿師復竪起一指云看

　　舉肅宗帝問忠國師百年後所須何物國師云與老僧作箇無縫塔帝曰請師塔樣國師良久云會麼帝曰不會國師云吾有付法弟子躭源却諳此事後帝詔躭源問此意如何源云相之南譚之北中有黃金充一國無影樹下合同舡琉璃殿上無知識。

　　孤逈逈圎陀陀眼力盡䖏高峩峩月落潭空夜色重雲收山瘦秋容多八卦位正五行氣和身先在裏見来麼南陽父子兮却似知有西竺佛祖兮無如奈何

　　舉臨濟問黃蘗如何是佛法的的大意蘗便打如是三度乃辭蘗見大愚愚問什麼䖏来濟云黃蘗来愚云黃蘗有何言句濟云某甲三問佛法的的大意三度喫棒不知有過無過愚云黃蘗恁麼老婆為你得徹困更来問有過無過濟於言下大悟。

　　九包之雛千里之駒真風度籥靈機發樞劈面来時飛電急迷雲破䖏太陽孤捋虎鬚見也無箇是雄雄大丈夫

　　舉踈山到溈山便問承師有言有句無句如藤𠋣樹忽然樹倒藤枯句歸何䖏溈山呵呵大𥬇踈云某甲四千里賣布單来和尚何得相弄溈喚侍者取錢還者上座遂囑云向後有獨眼龍為子點破去在後到明昭舉前話昭云溈山可謂頭正尾正只是不遇知音踈復問樹倒藤枯句歸何䖏昭云更使溈山𥬇轉新踈於言下有省乃云溈山元来𥬇裏有刀。

　　藤枯樹倒問溈山大𥬇呵呵豈等閑𥬇裏有刀窺得破言思無路絕機關

　　舉楞嚴經云吾不見時何不見吾不見之䖏若見不見自然非彼不見之相若不見吾不見之地自然非物云何非汝。

　　滄海𤁋乾太虛充滿衲僧鼻孔長古佛舌頭短珠絲度九曲玉機𦆵一轉直下相逢誰識渠始信斯人不合伴

　　舉洞山示眾云秋初夏末兄弟或東或西直須向萬里無寸草䖏去又云只如萬里無寸草䖏作麼生去石霜云出門便是草大陽云直道不出門亦是草漫漫地。

　　草漫漫門裏門外君自看荊𣗥林中下脚易夜明簾外轉身難看看幾何般且随老木同寒瘠將逐春風入燒瘢

　　舉仰山夢往弥勒所居苐二座尊者白云今日當苐二座說法山乃起白椎云摩訶衍法離四句絕百非謹白。

　　夢中擁衲參𦒿舊列聖森森坐其右當仁不讓楗稚鳴說法無畏師子吼心安如海膽量如斗鮫目淚流蚌膓珠剖譫語誰知泄我機厖眉應𥬇揚家醜離四句絕百非馬師父子病休醫

　　舉南泉因陸豆大夫云肇法師也甚奇恠解道天地同根萬物一體泉指庭前牡丹云大夫時人見此一株花如夢相似。

　　照徹𩀌微造化根紛紜出沒見其門游神刼外問何有著眼身前知妙存[皮-(〡*又)+(王/巾)]嘯蕭蕭嵓吹早龍吟冉冉洞雲昬南泉點破時人夢要識堂堂補䖏尊

　　舉雲門大師云乾坤之內宇宙之間中有一寳秘在形山拈燈籠向佛殿裏將三門来燈籠上。

　　收卷餘懷猒事華歸来何䖏是生涯爛柯樵子疑無路掛樹壺公妙有家夜水金波浮桂影秋風雪陣擁芦花寒魚著底不吞餌興盡清歌却轉槎

　　舉魯祖問南泉摩尼珠人不識如来蔵裏親收得如何是蔵泉云王老師與你徃往来者是祖云不往来者泉云亦是蔵祖云如何是珠泉召云師祖祖應諾泉云去汝不會我語。

　　別是非明得喪應之心指諸掌往来不往来只者俱是蔵輪三賞之有㓛黃帝得之𠕀象轉樞機䏻伎倆明眼衲僧無鹵莾

　　舉洞山不安僧問和尚病還有不病者麼山云有僧云不病者還看和尚否山云老僧看他有分僧云和尚看他時如何山云則不見有病。

　　卸却臭皮袋拈轉赤肉團當頭鼻孔正直下髑髏乾老醫不見從来癖少子相看向近難野水瘦時秋潦退白雲𣂾䖏舊山寒須勦絕莫顢頇轉盡無㓛伊就位孤標不與汝同盤

　　舉臨濟問院主甚䖏来主云州中糶黃米来濟云糶得盡麼主云糶得盡濟以拄杖一畫云還糶得這箇麼主便喝濟便打次典座至濟舉前話座云院主不會和尚意濟云你又作麼生座便禮拜濟亦打。

　　臨濟全機格調高棒頭有眼辨秋毫掃除狐兔家風峻變化魚龍電火燒活人劒殺人刀𠋣天照雪利吹毛一等令行滋味別十分痛䖏是誰遭

　　舉九峯在石霜作侍者霜遷化後眾欲請堂中首座接續住持峯不肯乃云待某甲問過若會先師意如先師侍奉遂問先師道休去歇去一念萬年去寒灰枯木去一條白練去且道明什麼邊事座云明一色邊事峯云恁麼則未會先師意在座云你不肯我那裝香来座乃焚香云我若不會先師意香煙起䖏脫去不得言訖便坐脫峯乃撫其背云坐脫立亡則不無先師意未夢見在。

　　石霜一宗親傳九峯香煙脫去正脉難通月巢鶴作千年夢雪屋人迷一色㓛坐𣂾十方猶點額密移一步看飛龍

　　舉同光帝謂興化云寡人收得中原一寳只是無人酬價化云借陛下寳看帝以兩手引幞頭脚化云君王之寳誰敢酬價。

　　君王底意語知音天下傾誠葵藿心掇出中原無價寳不同趙璧與燕金

　　中原之寳呈興化一叚光明難定價帝業堪為萬𠀍師金輪景耀四天下

　　舉僧問洞山三身中那身不堕諸[婁*殳]山云吾常於此切。

　　不入𠀍未循緣劫壺空䖏有家傳白蘋風細秋江暮古岸舡歸一帶煙

　　舉僧問雲門如何是塵塵三昧門云鉢裏飯桶裏水。

　　鉢裏飯桶裏水𨳩口見膽求知己擬思便落二三機對面忽成千萬里韶陽師較些子𣂾金之義兮誰與相同匪石之心兮獨䏻如此

　　舉僧問瑯瑘覺和尚清淨本然云何忽生山河大地覺云清淨本然云何忽生山河大地。

　　見有不有飜手覆手瑯瑘山裏人不落瞿曇後

天童宏智覺和尚頌古一百則竟

　　至正二年嵗次壬午蕤賔一日大明禪寺住持(海島)刊板印施流通

　　香山侍者　圎明　書

　　告白慕道高流此板見在西香山用者請来印造

　　大道者山雲峯禪寺住持嗣祖沙門月巖　徳明　助緣

　　大香山永安禪寺住持嗣祖沙門恵川　福珪　助緣

　　大甘泉普濟禪寺住持嗣祖沙門東溟　海潮　助緣

　　大萬壽禪寺住持嗣祖沙門玉川　道偡　助緣

　　大承天護聖寺住持月潭大師　了資　助緣

　　舎人　朵鵉帖木兒　啊穆哥室利

　　太師國王孫銀青榮祿大夫河南江北等䖏行中書省國王承相(朵兒▆)施財


國家圖書館善本佛典第 49 冊 No. 8942 四家錄




　　雪竇明覺和尚頌古集序

　　昔雪峯以吾佛之道唱於閩雲門継而和於韶自時而降賡[序-予+((土/小)*欠)]聲者夥矣然皆未甚燀赫於世也天禧中雪竇始以是道宏其音高其調藹然鼓之于吳[(采-木+(工/山))*系]是吳之學佛軰翕然魯變格于正始迨今洋〃焉不可勝計大哉真諦之為言也視焉而無際徇焉而無朕非夫至神洞照者雖滇[序-予+(林/(心-(白-日)))]于世[婁*殳]勤以求之勞形骸竭思慮曾莫淂其髣髴焉必藉先覺為之啓發不以瞬間而妙圎已極今
雪竇應昌期以挺其粹嗣智門以恢其宗軟語微言固已盛行於世矣今又採古聖機緣之妙者凢百則發言以為頌由頌以宣義由義以垂裕俾夫昧者明窒者通泥而不䏻[敲-高+至]遠者咸有所救焉且夫靜以虚其應動以利于物此先聖人之䏻事也揭是事而行之于澆季循〃而不怠愚未見有如雪竇者矣。

　　門弟子遠塵既繕錄之小子曇玉𣸪継而序之嵗攝提格月仲牡哉生魄

　　雪竇顯和尚頌古

　　參學小師　遠塵　集

　　舉梁武帝問達磨大師如何是聖諦苐一義磨云廓然無聖帝云對朕者誰磨云不識帝不契遂渡江至魏武帝舉問志公志公云陛下還識此人否帝曰不識志公云此是觀音大士傳佛心印帝悔遂遣使取志公云莫道陛下發使去取闔國人去他亦不迴。

　　聖諦廓然何當辨的對朕者誰還云不識因茲暗渡江豈免生荊𣗥闔國人追不再来千古萬古空相憶休相憶清風匝地有何極師顧視左右云這裏還有祖師麼自云有喚来與老僧洗脚

　　舉趙州示眾云至道無難唯嫌㨂檡𦆵有語言是㨂擇是明白老僧不在明白裏是汝還護惜也無時有僧問云既不在明白裏護惜箇什麼州云我亦不知僧云和尚既不知為什麼道不在明白裏州云問事即得禮拜了退。

　　至道無難言端語端一有多種二無兩般天際日上月下檻前山深水寒髑髏識盡喜何立枯木龍吟消未乾難難㨂擇明白君自看

　　舉馬大師不安院主問和尚近日尊位如何大師云日靣佛月面佛。

　　日靣佛月面佛五帝三皇是何物二十年来曾苦辛為君幾下蒼龍窟屈堪述明眼衲僧莫輕忽

　　舉徳山到溈山挾複子於法堂上從西過東邊從東過西邊顧視云無無便出師著語云勘破了也徳山至門首却云也不得草草便具威儀再入相見溈山坐次徳山提起坐具云和尚溈山擬取拂子徳山便喝拂袖而出師著語云勘破了也徳山背却法堂著草鞋便行溈山至晚問首座適来新到在什麼䖏首座云當時背却法堂著草鞋出去也溈山云此子已後向孤峯頂上盤結草庵呵佛罵祖去在師著語云雪上加霜。

　　一勘破二勘破雪上加霜曾險堕飛騎將軍入虜庭再得完全䏻幾箇急走過不放過孤峯頂上草裏坐(咄)

　　舉雪峯示眾云盡大地撮来如粟米粒大拋向面前[泳-永+(夾/(恭-共))]桶不會打鼓普請看。

　　牛頭沒馬頭迴曹溪鏡裏絕塵埃打皷看来君不見百花春至為誰𨳩

　　舉雲門大師𡸁語云十五日已前不問汝十五日已後道將一句来自代云日日是好日。

　　去却一拈得七上下四維無等匹徐行踏𣂾流水聲縱觀[冗-几+(舄-臼+(〡*日))]出飛禽跡草茸茸煙冪冪空生嵓畔花狼藉彈指堪悲舜若多莫動著動著三十棒

　　舉僧問法眼慧超咨和尚如何是佛法眼云汝是慧超。

　　江國春風吹不起鷓鴣啼在深花裏三級浪高魚化龍癡人猶戽夜塘水

　　舉翠嵓夏末示眾云一夏已來為兄弟說話看翠嵓眉毛在麼保福云作賊人心虗長慶云生也雲門云𨳩。

　　翠嵓示徒千古無對閞字相酬失錢遭罪潦倒保福抑揚難得嘮嘮翠巖分明是賊白珪無玷誰辨真假長慶相諳眉毛生也

　　舉僧問趙州如何是趙州州云東門南門西門北門。

　　句裏呈機劈面来爍迦羅眼絕纖埃東南西北門相對無限輪鎚擊不𨳩

　　舉睦州問僧近離什麼䖏僧便喝州云老僧被汝一喝僧又喝州云三喝四喝後作麼生僧無語州便打云這掠虗漢。

　　兩喝與三喝作者知機變若謂騎虎頭二俱成瞎漢誰瞎漢拈来天下與人看

　　舉黃蘗和尚示眾云汝等諸人盡是噇酒糟漢與麼行脚何䖏有今日還知大唐國裏無禪師麼時有僧出云只如諸方匡徒領眾又作麼生蘗云不道無禪只是無師。

　　凜凜孤風不自誇端居寰海定龍虵大中天子曾輕觸三度親遭弄爪牙

　　舉僧問洞山如何是佛山云麻三斤。

　　金烏急玉兔速善應何曾有輕觸展事投機見洞山跛鼈盲龜入空谷花簇簇錦簇簇南地竹兮北地木因思長慶陸大夫解道合哭不合哭(咦)

　　舉僧問巴陵如何是提婆宗陵云銀椀裏盛雪。

　　老新𨳩端的別解道銀椀裏盛雪九十六箇應自知不知却問天邊月提婆宗提婆宗赤幡之下起清風

　　舉僧問雲門如何是一代時教門云對一說。

　　對一說太孤絕無孔鐵鎚重下楔𨶒浮樹下笑呵呵昨夜驪龍拗角折別別韶陽老人得一橛

　　舉僧問雲門不是目前機亦非目前事時如何門云倒一說。

　　倒一說分一莭同死同生為君决八萬四千非鳳毛三十三人入虎穴別別擾擾怱怱水裏月

　　舉僧問鏡清學人啐請師啄清云還得活也無僧云若不活遭人恠笑清云也是草裏漢。

　　古佛有家風對揚遭貶剝子母不相知是誰同啐啄啄覺猶在殻重遭撲天下衲僧徒名邈

　　舉僧問香林如何是祖師西来意林云坐久成勞。

　　一箇兩箇千萬箇脫却籠頭卸角馱左轉右轉随後来紫胡要打劉䥫磨

　　盧公付了亦何慿坐𠋣休將繼祖燈堪對暮雲歸未合遠山無限碧層層

　　舉僧問智門蓮花未出水時如何門云蓮花僧云出水後如何門云荷業。

　　蓮花荷業報君知出水何如未出時江北江南問王老一狐疑了一狐疑

　　舉雪峯示眾云南山有一條鼈[鼻-丌+大]蛇汝等諸人切須好看長慶出云今日堂中大有人喪身失命僧舉似玄沙沙云須是稜兄始得然雖如此我即不與麼僧云和尚作麼生沙云用南山作麼雲門以拄杖攛向雪峯面前作怕[執/力]。

　　象骨嵓高人不到到者須是弄虵手稜師備師不奈何喪身失命有多少韶陽知重撥草南北東西無䖏討忽然突出拄杖頭拋對雪峯大張口大張口兮開閃電剔起眉毛還不見如今蔵在乳峯前来者一一看方便師高聲喝云看脚下

　　舉保福長慶遊山次福以手指云只這裏便是妙峯頂慶云是即是可惜許師著語云今日共這漢遊山𠷰什麼復云百千年後不道無只是舉肅宗帝問忠國師百年後所須何物國師云與老僧作箇無縫塔帝曰請師塔樣國師良久云會麼帝曰不會國師云吾有付法弟子躭源却諳此事請詔問之國師遷化後肅宗帝詔躭源問此意如何源云相之南譚之北(師云獨掌不浪鳴)中有黃金充一國(山形柱杖子)無影樹下合同船(海晏河清)琉璃殿上無知識(拈了也)。

　　無縫塔見還難澄潭不許蒼龍蟠層落落影團團千古萬古與人看

　　舉俱𦙘和尚凡有所問只竪一指。

　　對揚深愛老俱𦙘宇宙空来更有誰曾向滄溟下浮木夜濤相共接盲龜

　　舉龍牙問翠微如何是祖師西來意微云與我過禪板来牙取禪板與翠微微接得便打牙云打即任打要且無祖師意又問臨際如何是祖師西来意際云與我過蒲團来牙取蒲團與臨際際接得便打牙云打即任打要且無祖師意。

　　龍牙山裏龍無眼死水何曾振古風禪板蒲團不䏻用只應分付與盧公

　　師拈云這老漢也未得勦絕復成頌曰。

少後舉似鏡清清云若不是孫公便見髑髏徧野

　　妙峯孤頂草離離拈得分明付與誰不是孫公辨端的髑髏著地幾人知

　　舉劉䥫磨到溈山山云老牸牛汝来也磨云来日臺山大會齋和尚還去麼山放身臥磨便出去。

　　曾騎鐵馬入重城勑下傳聞六國清猶握金鞭問歸客夜深誰共御街行

　　舉蓮花峯庵主拈拄杖示眾云古人到這裏為什麼不肯住眾無語自云為他途路不得力復云畢竟如何又自云楖栗橫擔不顧人却入千峯萬峯去。

　　眼裏塵沙耳裏土千峯萬峯不肯住落花流水太茫茫剔起眉毛何䖏去

　　舉僧問百丈如何是奇特事丈云獨坐大雄峯僧禮拜丈便打。

　　祖域交馳天馬駒化門舒卷不同途電光石火存機変堪笑人来撩虎[肆-聿+((彰-章)/須)]

　　舉僧問雲門樹凋業落時如何門云體露金風。

　　問既有宗[前-刖+合]亦攸同三句可辨一鏃遼空大野弓涼飊颯颯長天兮踈雨濛濛君不見少林久坐未歸客靜依熊耳一叢叢

　　舉南泉叅百丈涅槃和尚丈問從上諸聖還有不為人說底法麼泉云有丈云作麼生是不為人說底法泉云不是心不是佛不是物丈云說了也泉云某甲只與麼和尚作麼生丈云我又不是善知識爭知有說不說泉云某甲不會丈云我太煞為汝說也。

　　祖佛從来不為人衲僧今古𥪰頭走明鏡當臺列象殊一一面南看北斗斗柄𡸁無䖏討拈得[鼻-丌+大]孔失却口

　　舉僧問大随刼火洞然大千俱壞未審這箇壞不壞随云壞僧云與麼則随他去也随云随他去。

　　刼火光中立問端衲僧猶滯兩重關可憐一句随他語萬里區區獨徃還

　　舉僧問趙州承聞和尚親見南泉是否州云鎮州出大蘿蔔頭。

　　鎮州出大蘿蔔天下衲僧取則只知自古自今爭辨鵠白烏黑賊賊衲僧鼻孔曾拈得

　　舉麻谷持錫到章敬遶繩床三匝振錫一下卓然而立章敬云是是師著語云錯麻谷又到南泉遶繩床三匝振錫一下卓然而立泉云不是不是師著語云錯谷當時云章敬道是和尚為什麼道不是泉云章敬即是是汝不是此是風力所轉終成敗壞。

　　此錯彼錯切忌拈却四海浪平百川潮落古䇿風高十二門門門有路空蕭索非蕭索作者好求無病藥

　　舉定上座問臨際如何是佛法大意際下繩床擒住與一掌便托𨳩定佇立傍僧云定上座何不禮拜定方禮忽然大悟。

　　𣂾際全機繼後蹤持来何必在從容巨靈擡手無多子分破華山千萬重

　　舉陳操尚書看資福福見来便𦘕一圎相陳操云弟子恁麼来早是不著便更𦘕圎相資福便掩却門師云陳操只具一隻眼。

　　團團珠繞玉珊珊馬載驢駞上鐵船分付海山無事客釣鼇時下一捲攣師復云天下衲僧跳不出

　　舉仰山問僧近離甚䖏僧云廬山仰山云曾到五老峯麼僧云不曾到仰山云闍梨不曾遊山雲門云此語皆為慈悲之故有落草之談。

　　出草入草誰解尋討白雲重重紅日杲杲左顧無暇右眄已老君不見寒山子行太早十年歸不得忘却来時道

　　舉文殊問無著近離甚䖏著云南方殊云南方佛法如何住持著云末法比丘少奉𢦥律殊云多少眾著云𢦙三百𢦙五百著問此閒如何住持殊云凡聖同居龍虵混雜著云多少眾殊云前三三後三三。

　　千峯盤屈色如藍誰謂文殊是對談堪笑清涼多少眾前三三與後三三

　　舉長沙一日遊山歸至門首首座問和尚什麼䖏去来沙云遊山来座云到什麼䖏来沙云始随芳草去又逐落花迴座云大似春意沙云也勝秋露滳芙蕖師著語云謝[前-刖+合]話。

　　大地絕纖埃何人眼不𨳩始随芳草去又逐落花迴羸鶴翹寒木狂猿嘯古臺長沙無限意(咄)

　　舉盤山𡸁語云三界無法何䖏求心。

　　三界無法何䖏求心白雲為盖流泉作琴一曲兩曲無人會雨過夜塘秋水深

　　舉風穴在郢州衙內上堂云祖師心印狀似䥫牛之機去即印住住即印破只如不去不住印即是不印即是時有盧陂長老出問某甲有䥫牛之機請師不搭印穴云慣釣鯨鯢澄巨浸却嗟蛙步𩥇泥沙陂佇思穴喝云長老何不進語陂擬議穴打一拂子云還記得話頭麼試舉看陂擬開口穴又打一拂子牧主云佛法與王法一般穴云見箇什麼牧主云當𣂾不𣂾返招其亂穴便下座。

　　擒得盧陂𨂍鐵牛三玄戈甲未輕酬楚王城畔朝宗水喝下曾令却倒流

　　舉僧問雲門如何是清淨法身門云花藥欄僧云便與麼去時如何門云金毛獅子。

　　花藥欄莫顢頇星在秤兮不在盤便與麼太無端金毛獅子大家看

　　舉陸亘大夫與南泉語話次夫云肇法師道天地同根萬物一體也甚奇恠南泉指庭前花召大夫云時人見此一株花如夢相似。

　　聞見覺知非一二山河不在鏡中觀霜天月落夜將半誰共澄潭照影寒

　　舉趙州問投子大死底人却活時如何子云不許夜行投明須到。

　　活中有眼還同死藥忌何須鑒作家古佛尚言曾未到不知誰解撒塵沙

　　舉龐居士[辭-辛+(〦/羊)]藥山山命十人禪客相送至門首士指空中雪云好雪片片不落別䖏時有全禪客云落在什麼䖏士打一掌全云居士也不得草草士云汝恁麼稱禪客𨵻老子未放汝在全云居士作麼生士又打一掌云眼見如盲口說如啞師別初問䖏但握雪團便打。

　　雪團打雪團打龐老機閞沒可把天上人間不自知眼裏耳裏絕蕭灑蕭灑絕碧眼胡僧難辨別

　　舉僧問洞山和尚寒暑到来如何迴避山云何不向無寒暑䖏僧云如何是無寒暑䖏山云寒時寒殺闍梨𤍠時𤍠殺闍梨。

　　𡸁手還同萬仞崖正偏何必在安排琉璃古殿照明月忍俊韓獹空上階

　　舉禾山𡸁語云習學謂之聞絕學謂之鄰過此二者是為真過僧出問如何是真過山云解打皷問如何是真諦山云解打鼓問即心即佛即不問如何是非心非佛山云解打皷問向上人来如何接山云解打皷。

　　一拽石二般土發機須是千鈞弩象骨老師曾輥毬爭似禾山解打皷報君知莫莽鹵甜者甜兮苦者苦

　　舉僧問趙州萬法歸一一歸何䖏州云我在青州作一領布衫重七斤。

　　編辟曾挨老古錐七斤衫重幾人知如今拋擲西湖裏下載清風付與誰

　　舉鏡清問僧門外什麼聲僧云雨滴聲清云眾生顛倒迷己逐物僧云和尚作麼生清云洎不迷己僧云洎不迷己意𣅀如何清云出身猶可易脫軆道應難。

　　虗堂雨滴聲作者難酬對若謂曾入流依前還不會會不會南山北山轉霶霈

　　舉僧問雲門如何是法身門云六不收。

　　一二三四五六碧眼胡僧[婁*殳]不足少林𧬒道付神光卷衣又說歸天竺天竺𣴭𣴭無䖏尋夜来却對乳峯宿

　　舉王太傅入招慶煎茶時朗上座與明昭把銚朗飜却茶銚太傅見問上座茶爐下是什麼朗云棒爐神太傅云既是捧爐神為什麼飜却茶銚朗云仕官千日失在一朝太傅拂袖便去明招云朗上座喫卻招慶飯了却江外打野榸朗云上座作麼生昭云非人得其便師云當時但踏倒茶爐。

　　来問若成風應機非善巧可悲獨眼龍曾未呈牙爪牙爪𨳩生雲雷逆水之波經幾迴

　　舉三聖問雪峯透網金鱗未審以何為食峯云待汝出網来向汝道聖云一千五百人善知識話頭也不識峯云老僧住持事煩。

　　透網金鱗休云滯水搖乾蕩坤振鬣擺尾千尺鯨噴洪浪飛一聲雷震清飊起清飊起天上人間知幾幾

　　舉僧問雲門如何是塵塵三昧門云鉢裏飯桶裏水。

　　鉢裏飯桶裏水多口阿師難下觜北斗南星位不殊白浪滔天平地起擬不擬止不止箇箇無裩長者子

　　舉雪峰住庵時有兩僧来禮拜峯見来以手托庵門放身出云是什麼僧亦云是什麼峯低頭歸庵僧後到巖頭頭問什麼䖏来僧云嶺南来頭云曾到雪峯麼僧云曾到頭云有何言句僧舉前話頭云他道什麼僧云他無語低頭歸庵頭云意我當初悔不向他道末後句若向伊道天下人不奈雪老何僧至夏末再舉前話請益頭云何不早問僧云未敢容易頭云雪峯雖與我同條生不與我同條死要識末後句只這是。

　　末後句為君說明暗雙雙底時莭同條生也共相知不同條死還殊絕還殊絕黃頭碧眼須甄別南北東西歸去来夜深同看千嵓雪

　　舉僧問趙州久嚮趙州石橋到来只見略彴州云汝只見略彴不見石橋僧云如何是石橋州云渡驢渡馬。

　　孤危不立道方高入海還須釣巨鼇堪笑同時灌溪老解云劈箭亦徒勞

　　舉馬大師與百丈行次見野鴫子飛過大師云是什麼丈云野鴫子大師云什麼䖏去也丈云飛過去也大師遂扭百丈鼻頭丈作忍痛聲大師云何曾飛去。

　　野鴫子知何許馬祖見来相共語話盡山雲水月情依前不會還飛去欲飛去却把住道道

　　舉雲門問僧近離甚䖏僧云西禪門云西禪近日有何言句僧展兩手門打一掌僧云某甲話在門却展兩手僧無語門便打。

　　𧆞頭虎尾一時𠬧凜凜威風四百州却問不知何太險師云放過一著

　　舉道吾與漸源至一家弔慰源拍棺木云生邪死耶吾云生也不道死也不道源云為什麼不道吾云不道不道迴至中路源云和尚快與某甲道若不道打和尚去吾云打即任打道即不道源便打後道吾遷化源至石霜舉前話霜云生也不道死也不道源云為什麼不道霜云不道不道源於言下有省一日將鍬子於法堂上東邊過西邊西邊過東邊霜云作什麼源云覔先師靈骨霜云洪波浩渺白浪滔天覔什麼先師靈骨師著語云蒼天蒼天源云正好著力霜云一物也無著什麼力源持鍬上肩便行太原孚云先師靈骨猶在。

　　兔馬有角牛羊無角絕毫絕釐如山如岳黃金靈骨今猶在白浪滔天何䖏著無䖏著隻履西歸曾失却

　　舉良禪客問欽山一鏃破三閞時如何山云放出閞中主看良云與麼則知過必改山云更待何時良云好箭放不著所在便出山云且来闍梨良回首山把住云一鏃破三閞即且[敲-高+至]試與欽山發箭看良擬議山打七棒云且聽者漢疑三十年。

　　與君放出閞中主放箭之徒莫莽鹵取個眼兮耳必聾捨個耳兮目雙瞽可憐一鏃破三閞的的分明箭後路君不見玄沙有言兮大丈夫先天為心祖

　　舉僧問趙州至道無難唯嫌㨂擇如何是不㨂擇州云天上天下唯我獨尊僧云此猶是㨂擇州云田厙奴什麼䖏是㨂擇僧無語。

　　似海之深如山之固𧈷蝱弄空裏猛風螻蟻撼於鐵柱㨂兮擇兮當軒布皷

　　舉僧問趙州至道無難唯嫌㨂擇是時人窠窟否州云曾有人問我直得五年分踈不下。

　　象王嚬呻師子哮吼無味之談塞𣂾人口南北東西烏飛兔走

　　舉僧問趙州至道無難唯嫌㨂擇𦆵有語言是㨂擇和尚如何為人州云何不引盡這語僧云某甲只念到這裏州云只這至道無難唯嫌㨂擇。

　　水灑不著風吹不入𧆞步龍行鬼號神泣頭長三尺知是誰相對無言獨足立

　　舉雲門以拄杖示眾云拄杖子化為龍吞却乾坤了也山河大地甚䖏得来。

　　拄杖子吞乾坤徒說[枆-二+(土*土)]花浪奔燒尾者不在拏雲擭霧曝鰓者何必喪膽忘魂拈了也聞不聞直須灑灑落落休更紛紛紜紜七十二棒且輕恕一百五十難放君師驀拈拄杖下座大眾一時走散

　　舉風穴𡸁語云若立一塵家國興盛不立一塵家國喪亡師拈拄杖云還有同生同死底衲僧麼。

　　野老從教不展眉且𠷰家國立雄基謀臣猛將今何在萬里風清秪自知

　　舉雲門𡸁語云乹坤之內宇宙之閒中有一寳秘在形山拈燈籠向佛殿裏將三門来燈籠上。

　　看看古岸何人把釣竿雲冉冉水漫漫明月蘆花君自看

　　舉南泉一日東西兩堂爭猫兒南泉見遂提起云道得即不斬眾無對泉斬却猫兒為兩段。

　　兩堂俱是杜禪和[打-丁+((並-(前-刖))/(弓*ㄆ))]動煙塵不奈何賴得南泉䏻舉令一刀兩段任偏頗

　　南泉復舉前話問趙州州便脫草鞋於頭上戴出泉云子若在恰救得猫兒。

　　公案圎来問趙州長安城裏任閑遊草鞋頭戴無人會歸到家山便即休

　　舉外道問佛不問有言不問無言𠀍尊良久外道讚歎云𠀍尊大慈大悲𨳩我迷雲令我得入外道去後阿難問佛云外道有何所證而言得入佛云如世良馬見鞭影而行。

　　機輪曾未轉轉必兩頭走眀鏡忽臨臺當下分妍醜妍醜分兮迷雲𨳩慈門何䖏生塵埃因思良馬窺鞭影千里追風喚得迴喚得迴鳴指三下

　　舉僧問大龍色身敗壞如何是堅固法身龍云山花𨳩似錦㵎水湛如藍。

　　問曾不知荅還不會月冷風高古巖寒檜堪笑路逢逹道人不將語默對手把白玉鞭驪珠盡擊碎不擊碎增瑕類國有憲章三千條罪

　　舉雲門𡸁語云古佛與露柱相交是苐幾機自代云南山起雲北山下雨。

　　南山雲北山雨四七二三面相覩新羅國裏曾上堂大唐國裏未打皷苦中樂樂中苦誰道黃金如糞土

　　舉巖頭問僧什麼𠁅來僧云西京來頭云黃巢過後還[(冰-水+〡)*ㄆ]得劒麼僧云[(冰-水+〡)*ㄆ]得巖頭引頸近前云㘞僧云師頭落也巖頭呵呵大笑僧後到雪峯峯問什麼𠁅來僧云巖頭来峯云有何言句僧舉前話雪峯打三十趂出。

　　黃巢過後曾[(冰-水+〡)*ㄆ]劒大笑還應作者知三十山藤且輕恕得便冝是落便宜

　　舉梁武帝請傅大士[講-(冉-土)+＝]經大士便於座上揮案一下便下座武帝愕然志公問陛下還會麼帝云不會公云大士講經竟。

　　不向雙林寄此身却於梁土惹埃塵當時不得志公老也是恓恓去國人

　　舉仰山問三聖汝名什麼聖云慧寂山云慧寂是我聖云我名慧然仰山呵呵大笑。

　　雙收雙放若為宗騎虎由来要絕㓛笑罷不知何䖏去只應千古動悲風

　　舉南泉歸宗麻谷同去禮拜忠國師至路南泉於地上𦘕一圎相云道得即去歸宗於圎相中坐麻谷便作女人拜泉云漝麼則不去也宗云是什麼心行。

　　由基箭射猿遶樹何太直千箇與萬箇是誰曾中的相喚相呼歸去来曹溪路上休登陟復云曹溪路坦平為什麼休登陟

　　舉溈山五峯雲巖同侍立百丈百丈問溈山併却咽喉唇吻作麼生道溈山云却請和尚道百丈云我不[台*(〦/羊)]向汝道恐已後喪我兒孫。

　　却請和尚道𧆞頭生角出荒草十洲春盡花凋殘珊瑚樹林日杲杲

　　舉百丈復問五峯併却咽喉唇吻作麼生道五峯云和尚也須併却百丈云無人䖏斫額望汝。

　　和尚也併却龍蛇陣上看謀略令人長憶李將軍萬里天邊飛一鶚

　　舉百丈又問雲巖併却咽喉唇吻作麼生道雲巖云和尚有也未百丈云喪我兒孫。

　　和尚有也未金毛師子不踞地兩兩三三舊路行大雄山上空彈指

　　舉僧問馬大師離四句絕百非請師直指某甲西来意馬師云我今日勞倦不䏻為汝說問取智蔵去僧問智蔵蔵云何不問和尚僧云和尚教来問智蔵云我今日頭痛不䏻為汝說問取海兄去僧問海海云我到這裏却不會僧舉似馬大師馬師云蔵頭白海頭黑。

　　蔵頭白海頭黑明眼衲僧會不得馬駒踏殺天下人臨際未是白拈賊離四句絕百非天上人閒唯我知

　　舉金牛和尚每至齋時自將飯於僧堂前作舞呵呵大笑云菩薩子喫飯来師云雖然如此金牛不是好心僧問長慶古人道菩薩子喫飯来意旨如何長慶云大似因齋慶讚。

　　白雲影裏笑呵呵兩手持来付與他若是金毛師子子三千里外見誵訛

　　舉僧問大光長慶道因齋慶讚意旨如何大光作舞僧禮拜光云見箇什麼便禮拜僧作舞光云這野狐精。

　　前箭猶輕後箭深誰云黃業是黃金曹溪波浪如相似無限平人被陸沉

　　舉𥂁官一日喚侍者與我將犀牛扇子来侍者云扇子破也官云扇子既破還我犀牛兒来侍者無對投子云不辝將出恐頭角不全師拈云我要不全底頭角石霜云若還和尚即無也師拈云犀牛兒猶在資福𦘕一圎相於中書一牛字師拈云適来為什麼不將出保福云和尚年尊別請人好師拈云可惜勞而無功。

　　犀牛扇子用多時問著元来惣不知無限清風與頭角盡同雲雨去難追師復云若要清風再覆頭角重生請禪客下一轉語問云扇子既破還我犀牛兒来時有僧出云大眾參堂去師喝云拋鈎釣鯤鯨釣得箇蝦䗫便下座

　　舉𠀍尊一日陞座文殊白槌云諦觀法王法法王法如是𠀍尊便下座。

　　列聖樷中作者知法王法令不如斯會中若有仙陀客何必文殊下一槌

　　舉僧從定州和尚會裏到烏臼烏臼問定州法道何似這裏僧云不別臼云若不別更轉彼中去便打僧云棒頭有眼不得草草打人臼云今日打著一箇也又打三下僧便出去臼去屈棒元来有人喫在僧轉云爭奈杓柄在和尚手裏臼云汝若要山僧回與汝僧近前奪臼手中棒打臼三下臼云屈棒屈棒僧云有人喫在臼云草草打著箇漢僧便禮拜臼云却與麼去也僧大笑而出臼云消得漝麼消得漝麼。

　　呼即易遣即難互換機鋒子細看刼石固来猶可壞滄溟深䖏立須乾烏臼老烏臼老幾何般與他杓柄太無端

　　舉丹霞問僧甚䖏来僧云山下来霞云喫飯也未僧云喫飯了也霞云將飯與汝喫底人還具眼。

　　新刊四家錄後序

　　玉川島公淂法於　東山退堂東𪷆老出𠀍累迁大剎所至學者雲集清規整肅及住瑞妙之香岩道場大𨳩法旋振起宗風東方學徒如知趣向未幾以法弟中峯允堂頭領其寺事來謁雲山野人曰余以不省忝主香岩有年矣与二三子固守窮山懵無所詣時䏻提獎之以報佛恩自愧見解荒踈不䏻發明之耳而叢林所謂四家錄者乃浮門之関鍵學者之指南其奈板本嵗久傳[寫-臼+(〡*日)]失真未免有烏焉成馬之誚加以蓬門下衰宗風凋契况彼偏㪅一隅久失教導雖𩬊白齒黃有不識其面者甚可愍傷今欲重新刊板以廣流通庶与後學廓其逕路直趣閫域敢祈大手茟裝[寫-臼+(〡*日)]𣸪為後序發明佛祖大意以壽永久願師為我成之余壯玉川之志即應之曰我宗無語句本無一法与人今諸方老宿法錄成帙豈止四家而已初妙堯老翁𢙢人溺於文字之学遂至斧其板火其書子𣸪區〃作此他時[前-刖+合]遇上根利智責我以刻劃虛空說夢中夢則我与汝未免一場敗闕也歟雖然彼以無所錄而錄我以無所敘而敘所謂不空一切法不法𠀍間相庸何傷手但恨老眼昏花不䏻副其来意故直書其事以紀其嵗月云。

　　旹至正壬午蕤賔即日雲山野僧慧從書


國家圖書館善本佛典第 49 冊 No. 8942 四家錄




　　投子山青和尚頌古集序

　　昔大陽山中木人孤坐石女懷胎頻年不舉山前瑞草付與誰耘嶺畔泥牛何人收放空王殿上車軸將摧古佛渡頭船舷欲破唯有半穿皮履無縫布衫當時覿面呈人到底承當不下月華圎鑑攢眉浩歎携歸金谷巖中分付白雲老子於是金雞抱卵丹鳳生雛玉樹𨳩花[(乏-之+虫)*(米/田)][枆-二+(土*土)]結子直淂山河震動大地掀騰不妨特地新鮮也是一塲奇怪従此賣油市上舊店重開古廟香爐祥𤇆再起胡笳曲子韻出青霄[寫-臼+(〡*日)]向無孔笛中未知誰人側耳諸方傳玄各善護持若遇知音大家吹唱。

　　元豐七年四月望日龍眠李沖元序

　　投子青禪師頌古

　　侍者　從圎　編

　　舉思和尚問六祖大師當何所務即不落階級祖云汝曾作什麼来思云聖諦亦不為祖云落何階級思云聖諦尚不為落何階級祖云如是如是汝善護持吾當有偈。

　　心地含諸種普雨𢘻皆萌頓悟花情已菩提果自成

　　無見頂露雲攢急　刼外靈枝不帶春
　　那邊不坐空王殿　爭肯耘田向日輪

　　舉石頭到思和尚䖏思問從什麼䖏来頭云曹溪来思乃竪起拂子云曹溪還有這箇麼頭云非但曹溪西天亦無思云子莫到西天来麼頭云若到則有也思云未在更道頭云莫全靠某甲和尚也須道一半思云不辤向汝道恐後無人承當。

　　白雲蔵玉鳳　紅日照無寥
　　隐隐星攢䖏　無𥝠鎮九霄

　　舉藥山與雲巖遊山腰間刀響巖云什麼物作聲山便抽刀驀口作斫[執/力]。

　　大鵬無伴過天池　師子將兒絕後随
　　崑崙觸犯歸行路　一吼吞雲萬象馳

　　舉僧問道吾如何是和尚深深䖏吾下禪床作女人拜云謝子遠来無可祗待。

　　驪龍海臥瑞雲高　四望歸宗萬派潮
　　木人来問西宮事　回恵東園一顆[枆-二+(土*土)]

　　舉雲巖初叅藥山山問什麼䖏来嵓云百丈来山云百丈有何言句巖云有時云一句子百味具足山云鹹即鹹味淡即淡味不鹹不淡是當味作麼生是百味具足底句巖無對山云爭奈目前生死何巖云目前無生死山云二十年在百丈俗氣也不除又問海兄更說什麼法嵓云有時道三句外省去六句外會取山云三千里外且喜沒交涉山又問更說什麼法嵓云有時上堂了大眾下堂次復召大眾大眾廻首乃云是什麼山云何不早恁麼道嵓於言下有省。

　　行盡千峯路轉高　肯歸方憶舊雲房
　　貪尋古調單于曲　暨蹉胡笳一韻長

　　舉夾山叅船子船子問𡸁絲千尺意在深潭離鈎三寸子何不道師擬𨳩口子便打師落水𦆵出子又云道道師擬𨳩口子又打山豁然大悟乃點頭三下子云竿頭絲線從君弄不犯清波意自殊山遂進問拋綸擲釣師意如何子云絲懸淥水浮定有無之意速道速道山云語帶玄而無路舌頭談而不談子云釣盡江波金鱗始遇山乃揜耳子云如是如是。

　　泛舟駕險三十春　擊䖏竿頭活死人
　　夾嶺桂分千古韻　朗江山翠萬重新

　　舉藥山問高沙弥云我聞長安甚閙弥云我國晏然山忻然曰子從看經得從請益得弥云不從看經得亦不從請益得山云大有人不看經不請益為什麼不得弥云不道他不得自是他不肯承當。

　　興亡雲去與雲来　渠無國土絕塵埃
　　須弥頂上無根草　不受春風花自𨳩

　　舉僧問石霜如何是和尚深深䖏霜云無[肆-聿+((彰-章)/須)]鏁子兩頭搖。

　　三更月落兩山明　古道程遙苔滿生
　　金鏁搖時無手犯　碧波心月兔常行

　　舉僧問洞山如何是祖師西来意山云待洞水逆流即向汝道。

　　古源無水月何生　滿岸西流一派分
　　葱嶺罷詢熊耳夢　雪庭休話少林春

　　舉僧問夾山如何是佛山云此間無賔主僧云尋常與什麼人對談山云攵殊與吾携水去普賢猶未折花来。

　　親言言䖏幾人知　今古無儔類莫齊
　　玉馬雪行歸半夜　𦏰羊掛角月沉西

　　舉雲盖問石霜萬戶俱𨳩即不問萬戶俱閑時如何霜云堂中事作麼生盖無對經半年方道得語云無人接得渠霜云道則太煞道只道得八成盖云和尚又如何霜云無人識得渠。

　　古殿巖開月鏁松　霜凝雪露韻無窮
　　星前人臥千峯室　佛祖無因識得渠

　　舉僧問九峯虔和尚一筆丹青為甚麼邈誌公真不得峯云僧繇却許誌公僧云未審僧繇什麼人證據峯云烏龜稽首須弥柱。

　　荊山採玉卞人尋　至寳無瑕絕見因
　　鐵牛帶子踏滄海　撞月石龜長羽鱗

　　舉僧問韶山是非不到䖏還有句也無山云有僧云是什麼句山云一片孤雲不露醜。

　　白雲不到中峯頂　滿目煙蘿景象殊
　　一句曲寒千古調　萬重青碧月来初

　　舉僧問梁山如何是祖師西来意山云莫亂道。

　　國令嚴嚴擬者危　毫𨤲釐𦆵動鐵輪随
　　心萌口應三千里　齒露言来苦怨誰

　　舉僧問龍牙如何是祖師西来意龍云待石烏龜解語即向汝道。

　　石龜語話是誰聞　無耳髑髏夜聽深
　　天曉便蔵無影樹　太陽雖照不䏻尋

　　舉靈雲見[枆-二+(土*土)]花悟道。

　　山前[枆-二+(土*土)]發故園春　花綻紅枝省此身
　　證據謝君𠊓着力　笑顏雖展意生瞋
　　煙鏁綠楊鸎囀緩　雨侵石笋𠋣空鄰
　　金烏放去無消息　木馬嘶聲過漢秦

　　舉肅宗帝問忠國師百年後所須何物師云與老僧作箇無縫塔帝云請師塔樣國師良久云陛下還會麼帝云不會師云吾有付法弟子躭源卻諳此事請詔問之。

　　古塔踊聖迷　雲籠龍鳳失
　　香風半夜沉　寳殿無知識

　　舉龐居士問馬大師不與萬法為侶者是什麼人師云待汝一口吸盡西江水即向汝道。

　　父母曠来別　得奉當竭力
　　木人半夜言　莫使外人識

　　舉僧問長沙本来人還成佛否沙云你道大唐天子還割𦭘刈草否。

　　苔殿重重紫氣深　星分辰位正乾坤
　　金輪不御𨵻浮境　豈並諸侯寶印尊

　　舉道吾與雲嵓到南泉䖏泉問闍梨名什麼吾云宗智泉云智不到䖏作麼生宗吾云切忌道着泉云酌然道着則頭角生異日師與雲嵓在後架把針南泉過見再問智頭陀前日道智不到䖏切忌道着道着則頭角生合作麼生行履師乃抽身入僧堂。

　　金剛際下古髑髏　幾被人踏血濺空
　　明月任從君自掬　寒松那棄白雲封

　　舉趙州𦆵見僧来便問曾到此閒麼僧云不曾到州云喫茶去又問僧曾到此閒麼僧云曾到州云喫茶去。

　　見僧便問曾到否　有言曾到不曾来
　　留坐喫茶珎重去　青煙暗機綠紋苔

　　舉大随與僧行次見一烏龜僧便問一切眾生皮裹骨為什麼此箇眾生骨褁皮随以草鞋安龜背上其僧無語。

　　一家有事百家忙　春暖𦆵回草自長
　　東嶺月分西澗水　菊殘猶自候重陽

　　舉南泉有兩堂上座爭猫兒不止泉陞座提起猫兒云大眾道得即不斬眾無對泉乃揮猫兒趙州至晚方到泉乃舉前話州脫一隻草鞋戴頭上出去泉云子若早来卻救得猫兒。

　　臨險推人事要知　求村先自露針錐
　　釣魚盡說諳風勢　及至風来波路迷
　　潦倒趙州雖好手　鐘鳴齋後赴来遲
　　要知大像嘉州路　鐵牛鎮𣂾陝閞西

　　舉僧問雲居弘覺僧家畢竟如何覺云居山好。

　　突兀嵳峩萬仞橫　四邊無路不通行
　　自古兩輪光不到　夜深王老入西岑

　　舉丹霞和尚一日凝寒經院過宿乃取殿中木羅漢燒向院主致怒乃感屓鬚堕落。

　　師拈云不會為客勞煩主人。

　　古嵓苔閑冷侵扉　飛者驚危走者迷
　　夜深寒𤑔汀洲火　失曉漁家忙自疑

　　舉洛浦初叅夾山山云鷄棲鳳巢非其同類出去浦云自遠趨風乞師一接山云目前無闍梨此閒無老僧浦便喝山云住住且莫草草怱怱須知雲月是同溪山各異截𣂾天下人舌頭即不無爭奈無舌人解語浦無語山便打。

　　師拈云到這裏作麼生道得一句得同身共命一氣連枝遂代云無目繡雙鳳衝虗透碧霄。

　　無伴石人夜入山　雲籠紅頂綠衣寒
　　喝𨳩刼兆三峯頂　捧出金襴對日看

　　舉僧問踈山如何是佛山云何不問踈山老漢。

　　養子方知在上慈　親言無味外人疑
　　欲窮滄浪深深䖏　聽取漁家輒莫迷

　　舉僧問重雲和尚如何是歸根得旨雲云早時忘却不憶塵生。

　　家破人亡何䖏依　無心無緒話求歸
　　十年忘𥁞来時路　暫憶㱔時緫不知

　　舉僧問夾山如何是夾山境山云猿抱子歸青嶂後鳥𠾑花落碧嵓前。

　　月皎青松鶴夢長　碧雲丹桂掛𦏰羊
　　巖高[((辟-辛)/土)*(〦/羊)]仞千峯雪　石笋生條半夜霜

　　舉僧問曹山佛未出世時如何山云曹山不如僧云出𠀍後如何山云不如曺山。

　　月隐青山瑞氣高　梧蔵丹鳳覷無寥
　　無端石馬潭中過　驚起泥龍飜海潮

　　舉僧問雲居全無學䖏如何立身居云無立身䖏僧云佛事何勞居云不同興化。

　　苔殿煙[(冰-水+〡)*ㄆ]紫氣旋　拱班宸幄退堯年
　　鳳樓不宿[枆-二+(土*土)]源客　豈並金光矚漢天

　　舉僧問風穴古曲無音韻如何和得齊穴云木鷄啼子夜蒭狗吠天明。

　　古巖月色鎻重雲　枯木迎芳曉帶春
　　昨夜星河轉南斗　金烏随鳳過天輪

　　舉僧問投子刼火洞然時如何投云寒威威地。

　　天地為爐萬物燋　石人駕浪渡雲霄
　　風生半夜霜威重　月落氷寒逼鬢凋

　　舉米胡和尚令僧問仰山今時人還假悟否山云悟即不無爭奈落苐二頭何胡深肯之。

　　師拈云然仰山與麼道即得還免得自己落麼若免得更有一人大不肯在若免不得亦落苐二頭米胡雖然肯他自己還有出身之路也無諸人試點撿看若點撿得出兩人瓦解冰消若點撿不得且莫造次。

　　碧岫峯頭借問人　指山窮䖏未安身
　　雖然免得重陽令　爭似靈苗不犯春

　　舉鏡清問雪峯古人有言峯便倒臥良久起云問什麼清再問峯云虗生浪死漢。

　　尋常愛客恨無来　及至人来懶詰陪
　　空臥早知眠不當　虗勞紅𦦨落寒灰

　　舉雲門一日問明教今日喫得幾箇餬餅教云五箇門云露柱喫得幾箇教云請和尚茶堂裏喫茶。

　　等閙𡸁借問端由　不負平生盡吐酬
　　竭力為人須是徹　方知茶味解人愁

　　舉僧問雲居六戶不明時如何居云不涉緣僧云向上事如何居云慎者不護。

　　春到石人視遠山　鸎啼花木碧波閑
　　須知雲外嵓松瑞　千古迎風任嵗寒

　　舉風穴初到黃龍龍問石角穿雲路𡸁藤意若何穴云紅霞籠玉像擁嶂照川原龍云恁麼則相随来也穴云和尚低聲。

　　無價明珠暗䖏懸　夜深將把木人穿
　　誰知卻被泥牛見　吞入紅霞碧浪淵

　　舉雪峰送南際長老出乃作女人拜際斂手云喏喏峯以手斫額便歸。

　　送客随家豐儉施　盡情為餞免生疑
　　却蒙恵重過相贈　斂手遙別向暮歸

　　舉傅大士見梁王不起公臣問曰大士見王為什麼不起士云法地若動一切不安。

　　師拈云然安邦定亂實假良肱立法明宗須慿作者然投機不妙過犯弥天力用不全化風减半若據將高就下即枯木重陽若盡令雙趺即哀同萬里。

　　梁國令他魏國愁　渡江投水暗随流
　　雖然寸土俱無動　爭奈雙林樹半秋

　　舉僧問首山如何是學人親切䖏山云五九盡日又逢春僧云畢竟如何山云冬去寒食一百五。

　　目暮隂雲郊野深　重陽到後菊花新
　　不因西嶠殘氷𥁞　爭得東山一帶春

　　舉僧問雲門如何是超佛越祖之談門云餬餅。

　　祖佛超談問作家　困来宜喫建溪茶
　　重陽日近𨳩金菊　深水魚行暗動沙

　　舉僧問玄沙如何是和尚親傳底事沙云我是謝家兒。

　　親伸端的向君言　莫比流沙少室傳
　　昨夜鴈回雙嶺後　謝家人立月明前

　　舉僧問趙州如何是祖師西来意州云板齒生毛。

　　九年少室自虛淹　爭似當頭一句傳
　　板齒生毛猶可事　石人踏破謝家船

　　舉僧問仰山湧和尚如何是法身寳湧云百舌未休枝上語鳳凰𨚗肯共同棲。

　　松生嵓畔鶴停穩　鳳出丹山鸞並群
　　靣[((辟-辛)/土)*(〦/羊)]尚虧庵外事　淨名何苦太言論

　　舉僧問雲門如何是祖師西来意門云日裏看山。

　　坦然曾問老師安　爭似韶陽一句傳
　　日裏華山仙掌露　夜深猿呌月當軒

　　舉夾山在溈山作典座溈山問云今日喫什麼来夾山云二年同一春溈山云好好脩事着夾山云龍宿鳳巢。

　　相逢借問眾僧糜　莫比庵園香飯施
　　紫氣夜随丹鳳轉　金龍曉纏月中枝

　　舉僧問巴陵鑑和尚祖意教意是同是別陵云鷄寒上樹鴨寒下水。

　　同別祖意問端由　便將元價與他酬
　　絲綸夜靜人𡸁釣　曉得金烏帶月收

　　舉僧問投子凡聖相去幾何投子下禪床立。

　　水出崑崙浪接連　天高地下秀林巒
　　禪牀略下雲山𣂾　凡聖無[蹝-止+(前-刖)]海岳寒

　　舉僧問趙州如何是道州云城外底僧云不問這箇道州云問什麼道僧云大道州云大道通長安。

　　知道還他潦倒翁　親言相指自怱怱
　　閞山路遠重須去　一徑長途君任通

　　舉仰山湧和尚示眾云一言說盡山河僧便問如何是一言山以火筯插向爐邊却[(冰-水+〡)*ㄆ]舊䖏。

　　一句稱提萬象分　摩竭空自掩重門
　　當初衲子微𨳩眼　插筯爐邊當火焚

　　舉僧問首山如何是菩提路山云此去襄縣五里僧云向上事如何山云来徃不易。

　　問路窮途擬進程　綠楊鸎語送行人
　　牌標五里向君說　莫道當年不指陳

　　舉僧問巖頭古㠶不掛時如何巖云後園驢喫草。

　　師拈云寒山睡重拾得起遅。

　　雲暗西巖東嶺眀　汀洲南靣起笛聲
　　天光睡重和衣潤　鸎囀高枝柳帶春

　　舉僧問風穴麈鹿成羣如何射得麈中主穴云釣船載到瀟湘岸氣咽無寥問白鷗。

　　禁殿重闈視聽危　側思偏立絳綸𡸁
　　漢卿雲𣂾汀洲逈　嶺暮猿啼孤月随

　　舉僧問投子三身中那身說法子乃彈𢫾。

　　三身說法問端由　彈指輕輕海岳收
　　金鏁塔開紅日像　夜深人笑碧峯頭

　　舉僧問仰山湧和尚曹溪意旨如何山云一鏁入寒空。

　　重峯層仞插寒空　塔鎻深雲[執/力]莫窮
　　千古松聲来有韻　萬年溪水去無蹤

　　舉僧問福州靈峯顯和尚如何是諸佛向上人峯云白雲覆青山僧云莫便是和尚為人䖏也無峯云綠沼徒長蕖。

　　雪嶠層層翠鎻深　風生寒岫結重雲
　　夜来丹鳳衝霄漢　聽曉樵人逐鴈羣

　　舉僧問蘄州廣教志和尚是什麼物學人不會志云生在兾州。

　　禁幄重闈苔蘚深　金鈴不動侍無人
　　誰携班杖来相問　報說東園麥壠青

　　舉僧問風穴如何是學人親切䖏穴云須弥南畔齊打皷賀蘭山上築皮毬。

　　親切曾伸問老翁　東山謌唱北山吟
　　弄潮須是江吳客　別語還他漢地人

　　舉僧問首山如何是學人用心䖏山云恠你一問[迡-匕+幸]也。

　　未語難明迷悟情　發言方表赤心人
　　秪貪進步求名玉　爭信靈苗不受春

　　舉僧問首山一切諸佛皆從此經出如何是此經山云低聲佢聲僧云如何受持山云不污染。

　　水出崑崙山起雲　釣人樵父昧来因
　　只知洪浪嵓巒闊　不肯拋絲棄斧聲

　　舉僧問郢州趙橫山柔和尚如何是佛柔云平地望高坡。

　　江山歴𥁞幾施㓛　方得逢人話昔同
　　春到洞庭南[((辟-辛)/土)*(〦/羊)]岸　鳥啼西嶺月生東

　　舉僧問九峯懃和尚如何是西来意峯云一寸龜毛重九斤。

　　等閑不語未逢人　語便傷直似太親
　　不顧火中鸞鳳息　驚他石虎暗生瞋

　　舉僧問臨濟如何是吹毛劒濟云禍事禍事僧禮拜濟便打。

　　劒蔵匣冷逼人寒　擬問棲[迡-匕+幸]過嶺南
　　更欲進前求退後　悲風千古遶溪潭

　　舉僧問大随如何是室中燈随云三人證龜成鱉。

　　六耳同謀事可成　直言方表赤心人
　　室中燈熖誰来撥　白𩬊童兒兩[肆-聿+((彰-章)/須)]新

　　舉僧問瑞嵓如何是誕生王子嵓云深宮引不出。

　　貴異天然應有時　六宮春苑少相随
　　星攢半夜天輪逈　燭曉東闈簾靜𡸁

　　舉僧問鼎州文殊和尚古人𡸁一足意旨如何殊云坐久成勞。

　　馳書𦆵去返怱怱　一足𡸁酬繼後蹤
　　坐久成勞誰委息　紅爐點雪自相通

　　舉僧問上藍超和尚善財見攵殊後為什麼却徃南方藍云學慿入室知乃通方僧云到蘇摩城為什麼弥勒却遣見文殊藍云道曠無涯逢人不盡。

　　師拈云然道無迷悟發證由師不住聖凡莊嚴妙行是以文殊遣去須弥登山海岸逢師市𨞬礼友𢦙刀山婬舎罪杻王宮𢦙童女童男瞿夷聖后弥勒彈指普賢親瞻再見攵殊復有何事信知通方知有道曠無涯不昧光蹤歴窮盡妙諸仁者還知更有一人為什麼善財不叅且道是什麼人良久云滿頭白𩬊離嵓谷半夜穿雲過市廛。

　　日出昇空高下周　崑崙源派入川流
　　春山雲逗風無盡　鴈去迴南天地秋

　　舉僧問洛浦如何是一大蔵教收不得者浦云雨滋三草秀片玉本来輝。

　　畢鉢嵓花曉帶春　香風時結鷲峯層
　　須知玉像瓶中塔　別有輝天照地燈

　　舉僧問芭蕉情和尚如何是透法身句蕉云一不得問二不得休僧云學人不會蕉云苐三度来與你相見。

　　休問維摩臥病城　靈山空自掩光隂
　　流沙欲渡全無難　莫聽鸎啼在𨚗林

　　舉僧問芭蕉徹和尚有一人不捨生死不證涅盤師還提携也無徹云不提携僧云為什麼不提携徹云老僧粗識好惡。

　　百嵗童兒出戶来　滿身紅爛惹塵埃
　　火中閑步清涼地　識者無因敢近擡

　　舉僧問天彭如何是佛彭云親切不離家寂寞不當戶。

　　白雲時映舊山青　竹鎻薄煙露幾[卄/一/八/土]
　　虗室夜寒秋月逈　鴈回遙聽可三更

　　舉僧問禾山即心即佛即不問如何是非心非佛山云解打皷。

　　布毛拈䖏費人言　爭似禾山一句傳
　　打皷一聲喧宇宙　冰寒千丈忽生蓮

　　舉僧問黃連和尚如何是聲前一句連云聲前無句聲後問將来。

　　空刼前時曠路閑　聲前無句信人難
　　欲窮滄浪白雲曲　且看石人露半顏

　　舉僧問吉州資福寳和尚如何是古人歌福𦘕圎相對之。

　　一曲兩曲深夜彈　松風和雨過前山
　　可怜卞玉離荊岫　誰是知音却取還

　　舉僧問益州崇福志和尚如何是寬廓之言志云無舌人道得。

　　寬廓言時不犯舌　清風高韻碧雲斜
　　石人貪話西峰事　不覺東嵓起霧遮

　　舉大陽明安和尚問梁山如何是無相道場山𢫾觀音云此是吴䖏士𦘕陽擬進語山急索云這箇是有相底如何是無相底陽言下有省視拜了乃歸本位立山云何不道取一句子陽云道則不辝𢙢上紙墨山呵呵云此語上石去在後果上碑。

　　師拈云然道曠古今行人難渡山危絕𡽗登者無因儻不發問先蹤履踐無期得入所以悟由自己印乃慿師遞代證明續佛壽命此者窮崖問路力𦘕指蹤嵓[((辟-辛)/土)*(〦/羊)]無門力窮進退既金龍失水妙翅急提別透波瀾復歸本位諸仁者正當恁麼時還知古人退位䖏麼若知得可謂萬仞峯𨻵千波竭沸龍宮與天𭻃分[簷-言+(工/口)]鳳閣並星辰合彩嵓松籠瑞川霧草薰不犯化門千山逈出若不知落䖏嵓闊無人問龍愁滄海深。

　　路窮崖仞問山翁　別指嵓西嶺近東
　　擬進霧𡸁嵐色重　回頭頂見太陽紅

　　舉僧問百丈如何是奇特事丈云獨坐大雄峰。

　　巍巍峭逈出雲霄　頂鎻冰寒[執/力]外遙
　　坐觀四望煙籠䖏　一帶青山萬水潮

　　舉歴村和尚一日煎茶次僧問如何是祖師西来意師舉起茶匙子僧云莫這箇便當否師擲向火中。

　　煎茶未了人来問　拈起茶匙呈似他
　　當初若遇收燕手　性命難存爭奈何

　　舉僧問鼎州攵殊和尚萬法歸一一歸何䖏殊云黃河九曲。

　　問法窮因歸何䖏　黃河透過碧波瀾
　　須知雲外千峯上　別有靈松帶露寒

　　舉雪峯在洞山會下作典座淘米次山問云淘砂去米淘米去砂峯云砂米一時去山云大眾喫箇什麼峯乃覆却盆山云得即得須別見人始得後果嗣徳山。

　　師拈云大宗洞山恁麼道是甚道理雖然一色乾坤爭奈山高水闊所以野人云功夫不到不方圎言語不通非眷属乃代云淘砂去米淘米去砂無影長生桂經霜結子頻大眾喫箇什麼金鳳採香𠾑不盡玉芻食蘂[前-刖+((世-廿+卄)/木)]長新。

　　滿鉢盛来一物無　豈同香積変珎蘓
　　日月並輪長不照　木人舞袖向紅爐

　　舉徳山一日上堂云問即有過不問又乖時有僧𦆵出禮拜山便打僧云某甲話也未問為什麼便打某甲山云待你開口堪作什麼。

　　師拈云然禍因自起傷損他人火發內生𦦨翻林獸既險崖弄巧只可推落洪嵓放轉微通却成返遭受屈雖小得便還知徳山大錯麼若知得徳山粉碎若不知得棒猶少在。

　　金輪微動吼乾坤　稍逆金軀草臥身
　　更欲發言来擬問　悲風吹盡四絕鄰

　　舉僧問興化軍旗急速時如何化云日料半斤飡。

　　離城別閣暗愁時　月落星分信馬蹄
　　風掃曉霜林木逈　夜深汀岸火生微

　　舉僧問長慶如何得不疑去慶展兩手。

　　展手之時萬仞𨻵　枯河無水月無来
　　若疑別問龐居士　石女黃梅誰共陪

　　舉僧問洞山亡僧遷化向什麼䖏去山云火後一莖𦭘。

　　野火燒時越轉新　至今煙𦦨雨難霖
　　旱地紅蓮遮日月　無根樹長翠成隂

　　舉國師三喚侍者話。

　　國師喚侍者　重言不當吃
　　他耳又不聾　自又無䖏雪

　　舉幽棲和尚一日斂鐘上堂大眾𦆵集棲云什麼人打鐘僧云維那棲云近前来僧近前棲便打却歸方丈臥。

　　師拈云然自急須逃古今皆有行窮絕䖏試問傍人不惜下情果然獲有既從相問急索端由不顧危亡得他假難雖獲小利也是暗地傷人不為好手這僧雖然失利盖為自不守分致禍臨身未為分外然雖如是終是平人橫遭羅網自有傍人證據在且道證據箇甚事乃云東家不了西舎受殃。

　　驀路相逢借問由　寸心莫便與他酬
　　雖然重檐教人代　終是慚顏暗地義

　　舉僧問襄州洞山如何是佛山云麻三斤。

　　三年一閏大家知　也有顢頇不記時
　　昨夜鴈回沙塞冷　嚴風吹綻月中枝

　　舉僧問雲門如何是透法身句門云北斗裏蔵身。

　　南岳峯高北岳低　行人泣淚兩[迡-匕+幸]疑
　　火星昨夜移牛斗　照見西瞿人不知

　　舉僧問風穴如何是道穴云五鳳樓前僧云如何是道中人穴云問取隍城使。

　　師拈云然𢫾道由人行之在己問窮决悟[前-刖+合]以提宗不是當人徒勞進步何故盖向上一路千聖不遊擬議之間䘮身失命是以龍樓迎瑞紫殿籠煙苔砌深闈燭香人靜正當恁麼時還許人喘息麼若喘息之間長途萬里。

　　深宮禁殿隔重闈　簾靜簷楹紫氣𡸁
　　苔地不通朝請近　家人指路莫[迡-匕+幸]疑

　　舉仰山插鍬話。

　　溈山問䖏少知音　插地酬他佛祖沉
　　[跍-十+水]倒玄沙傍不肯　免教蒼翠帶春深

　　舉僧問法眼如何是佛眼云汝是慧超。

　　𡾟嶮行時問路難　有人相指北村南
　　長安無限人来徃　幾箇無鈴過得閞

　　舉趙州勘婆話。

　　靈龜未兆無㐫吉　変動臨時在卜人
　　路頭問破誰人委　王老東村努目瞋

　　舉僧問興化多子塔前共談何事化云一人傳虗萬人傳實。

　　師拈云然諸佛不出𠀍亦無有涅槃佛既如是道亦如然是以從上諸聖密證此地所以燃燈不付正覺自成法既無[估-口+(田/寸)]至今續𦦨法既無得更復何談罔測稱楊虗談𢆰說然到此地者何必塔前相見對眾拈花截臂傳表方為道矣既不如是因什麼大𢈔嶺頭提不起。

　　於道無所證　方通萬法路
　　𢦙明𢦙暗行　不慎亦不護
　　月来松色寒　雲去青山露
　　今古天台橋　幾人䏻得度

　　舉僧問大陽堅和尚如何是玄旨堅云[((辟-辛)/土)*(〦/羊)]上掛錢財。

　　輕輕人問玄中事　便吐肝腸說與他
　　木人暗皱雙眉䖏　石女多言爭奈何

　　舉徳山和尚上堂云大眾及𥁞去也直得三世諸佛口掛[((辟-辛)/土)*(〦/羊)]上猶有一人呵呵大笑若識此人叅學事畢。

　　師拈云然雖如是徳山大似蔵𥁞楚天月猶存漢地星。

　　雙盲入暗路崎嶇　日落棲蘆暫得甦
　　爭似石人眠半夜　免教舜讓守林居
　　須知花綻非干木　無脚行時早觸途
　　昨朝風起長安道　元是崑崙進國圖

　　舉僧問投子月未圎時如何子云吞却三箇四箇圎後如何吐却七箇八箇。

　　師拈云大眾投子恁麼道諸人作麼生商量若也道得寂住峯前煙雲盖地曹溪路上日月同輪若也不會山僧有頌。

　　圎缺曾伸問老翁　石龜㘅子引清風
　　昨朝木馬潭中過　[跍-十+水]出金烏半夜紅

　　舉芭蕉和尚示眾云你若有拄杖子我即與汝拄杖子你若無拄杖子我即奪汝拄杖子。

　　師拈云人無遠見必有近憂。

　　有無今古兩重閞　正眼禪人過者難
　　欲通大道長安路　莫聽崑崙敘徃還

　　舉僧問浮山和尚師唱誰家曲宗風嗣阿誰山云八十翁翁輥繡毬僧云恁麼則一句逈然𨳩祖胄三玄戈甲振樷林山云李陵元是漢朝臣。

　　師拈云水深魚穩業落巢踈。

　　月裏無根草　山前枯木花
　　鴈回沙塞冷　砧杵落誰家

　　舉僧問浮山如何是祖師西来意山云平地起。


國家圖書館善本佛典第 49 冊 No. 8942 四家錄




　　丹霞山淳禪師頌古集序

　　朝奉大夫前權發遣陕州軍府事王寀為

　　神岡己禪師譔

　　青原宗派之下十二代所著機緣丹霞杖拂之前七十人見成公案從頭拈掇脫體提撕既諧枯木之吟遂入胡笳之曲木人唱䖏石女和時盖同七月陳豳有光周業何異六卿賦晉不出鄭〃風欲令後世兒孫認淂自家父祖更須言語道𣂾方乃攵字性空切忌葛藤妄生荊𣗥。

　　東岡老弟清廣其傳南陔小儒謹為之序　　　　南山書

　　丹霞淳禪師頌古

　　叅學比丘僧　慶環　編

　　舉清原思禪師問六祖大師當何所務即得不落階級祖云汝曾作什麼来思云聖諦亦不為祖云落何階級思云聖諦尚不為落何階級祖云如是如是善自護持吾當有偈心地含諸種普雨悉皆萌頓悟花情已菩提果自成。

　　卓爾難將正眼窺　逈超今古類何齊
　　苔封古殿無人侍　月鎻蒼梧鳳不棲

　　舉石頭遷禪師問清原云和尚自離曹溪甚時到此間原云我却不知汝甚時離曹溪来頭云某甲不從曹溪来原云我已知汝来䖏了也頭云和尚幸是大人且莫造次。

　　木人来問青霄路　玉女年尊似不聞
　　携手相將歸故國　暮山岌岌鏁重雲

　　舉藥山儼禪師一日在石頭上坐次石頭和尚見乃問云在這裏作什麼山云一物不為頭云恁麼則閑坐也山云閑坐即為也頭云汝道不為不為箇什麼山云千聖亦不識石頭因以偈賛曰從来共住不知名任運相將秪麼行自古上賢猶不識造次凡流豈可明。

　　玄微及盡本翛然　若謂渠閑萬八千
　　月印澄江魚不見　釣人何必更拋筌

　　舉船子誠禪師嘱夾山云直須蔵身䖏沒蹤跡沒蹤跡䖏莫蔵身吾三十年在藥山秪明斯事。

　　白雲檻外思悠哉　密密金刀剪不𨳩
　　幽洞豈拘閞鎻意　縱橫無繫去還来

　　舉椑樹省禪師問洞山什麼䖏来山云親近来樹云若是親近用動這兩片皮作什麼後曹山聞舉乃云一子親得。

　　從来父子不相離　石女何勞更問伊
　　昨夜寒巖無影木　白雲深䖏露橫枝

　　舉高沙弥住庵一日歸来值雨藥山云甚䖏来弥云窊裏来山云可殺溼弥云不打這皷笛雲嵓云皮也無打什麼皷道吾云皷也無打什麼皮山云一場好曲調。

　　偶爾𡸁言借問伊　知音爭肯落今時
　　胡笳不犯官商曲　玉笛同將刼外吹

　　舉道吾智禪師到五峯峯問還識藥山麼吾云不識峯云為什麼不識吾云不識不識。

　　白雲深䖏路難通　擬問蹤由已涉㓛
　　掛角𦏰羊無影跡　從容還落正偏中

　　舉洞山到北巖哲禪師䖏嵓問甚䖏来山云湖南来嵓云觀察使姓什麼山云不得姓嵓云名什麼山云不得名嵓云還理事也無山云自有廊幕在巖云還出入否山云不出入巖云豈不出入山拂袖出土巖来日侵早入堂召洞山山近前嵓云昨日秪對上座話不稱老僧意一夜不安今請上座別下一轉語若愜老僧意便𨳩粥相伴過夏山云却請和尚問巖云不出入事如何山云太尊貴生巖乃𨳩粥同過夏。

　　燭香人靜杳無聲　苔滿丹墀皓月明
　　入戶當堂慵正坐　出門猶懶下堦行

　　舉僧問雲嵓晟禪師二十年在百丈巾瓶為什麼心燈不續嵓云頭上寳花冠僧云頭上寳花冠意旨如何嵓云大唐天子及㝠王後僧問九峯虔禪師大唐天子及冥王意旨如何峯云却憶洞上之言。

　　玉鞭高舉擊金門　引出珊瑚價莫論
　　逈古輪王全意氣　不彰寳印自然尊

　　舉雲嵓道吾自南泉回藥山嵓問藥山如何是異類中行山云吾今日困倦且待別時来嵓云某甲特為此事来山云且去巖便出道吾在方丈外聞雲嵓不薦不覺咬得指頭血出吾却下来問巖兄云問和尚那因緣作麼生嵓云不為某甲說吾便𠇓頭。

　　饑飡嫰草遙山去　渴飲寒泉曲澗廻
　　放蕩不耕空刼地　暮天何用牧歌催

　　舉僧問夾山會禪師如何是夾山境山云猿抱子歸青嶂後鳥𠾑花落碧嵓前。

　　蚌含明月珠生腹　龍擁深雲雨洒空
　　莫向平田飜巨浪　直須點點盡潮東

　　舉僧問夾山會䖏即不問不會䖏請師一言山云戶掛凋林影中辨取。

　　威音那畔不䏻行　撒手還家懶問程
　　𥨊殿無人空寂寂　滿軒唯有月虗明

　　舉夾山上堂云明不越戶穴不捿巢目不顧他位脚不踏他位裏六戶不掩四衢無蹤學不停午意不立玄千刼眼不借舌頭底萬刼舌頭不顧眼中明峻機不假鋒鋩事到這裏有箇什麼事闍梨竿頭絲線從君弄不犯清波意自殊。

　　月沉碧海龍非隐　霧鎻蒼梧鳳不知
　　刼外森森無影木　𡸁隂自有未萌枝

　　舉僧問夾山撥塵見佛時如何山云直須揮劒若不揮劒漁父棲巢後僧問石霜撥塵見佛時如何霜云渠無國土何䖏逢渠僧後舉似夾山山乃上堂舉了云門庭施設不如老僧入理深談猶較石霜百步。

　　當機一句玉珊珊　內外玲瓏溢目寒
　　無漏國中曾不住　月華影裏見應難

　　舉石霜諸禪師初叅道吾如何是觸目菩提吾乃喚沙弥弥應喏吾云添淨瓶水着良久吾却問霜汝適来問什麼霜擬舉吾便歸方丈霜乃有省。

　　𡸁手還他作者機　尋常語裏布槍旗
　　重詢擬進歸方丈　一句分明更不疑

　　舉漸源興禪師一日持鍬上石霜法堂東顧西顧霜見乃云作什麼源云覔先師靈骨霜云洪波浩渺白浪滔天覔什麼先師靈骨源云正好著力霜云一物也無著什麼力源持鍬上肩便行太原孚云先師靈骨猶在。

　　本地虗明無一物　幾人認得黃金骨
　　持鍬肩上便行時　大辯從来還若訥

　　舉洞山价禪師觧夏上堂云初秋夏末兄弟𢦙東𢦙西直須向萬里無寸草䖏去良久云秪如萬里無寸草䖏又作麼生去顧視左右云欲知此事直須枯木上生花方與也合石霜云出門便是草後明安云真得不出門亦是草曼曼地。

　　歸家豈坐碧雲床　出戶不行青草地
　　南北東西本自由　渠無向背那廻避

　　舉洞山問僧世間什麼物最苦僧云地獄最苦山云不然向此衣線下不明大事始是苦。

　　鑊湯爐炭幾何般　地獄三塗未苦酸
　　須信新豐親切語　袈裟之下莫顢頇

　　舉僧問洞山和尚尋常令學人行鳥道如何是鳥道山云不逢一人僧云如何行山云直須足下無𥝠去僧云秪如鳥道莫便是本来靣目山云闍梨為什麼却顛倒僧云甚麼䖏是學人顛倒䖏山云若不顛倒為甚麼却認奴作郎僧云如何是本来靣目山云不行鳥道。

　　古路翛然𠋣太虗　行玄猶是涉崎嶇
　　不登鳥道雖為妙　點撿將来已觸途

　　舉神山密禪師與洞山過獨木橋洞山先過了拈起木橋云過来神山云价闍梨洞山乃放下木橋。

　　平地無端鑿䧟坈　木橋拈起使人行
　　沉沉寒水如何渡　月夜金鷄報五更

　　舉僧問洛浦安禪師眾手淘金誰是得者浦云拳中舊寳不假披沙僧云恁麼則展手不逢也浦云莫將鶴唳擬當鸎啼。

　　淘金豈假披沙得　不觸波瀾猶費力
　　露柱三更忽放光　此時未審何人識

　　舉僧問洛浦如何是祖師西来意浦云青嵐覆䖏出岫蔵峯白月輝時碧潭無影。

　　群花未發梅先坼　萬木凋零栢轉竒
　　雲淡不彰篩月影　煙輕那露引風枝

　　舉僧問洛浦供養百千諸佛不如供養一無心道人百千諸佛有何過無心道人有何徳浦云一片白雲橫谷口幾多歸鳥盡迷巢。

　　拾得踈慵非覺曉　寒山懶堕不知歸
　　聲前一句圎音羙　物外三山片月輝

　　舉蛤溪道者相看洛浦問云自從梨溪相別今得幾年溪云和尚猶記得昔時事浦云見說道者𢝰忘却年月也溪云和尚住持事繁且容子細看浦云打即打會禪漢溪云也不消得浦云道者住山事繁。

　　這般消息不尋常　蟾桂枝枝布遠香
　　昨夜姮娥呈巧妙　眼睛直上繡鴛鴦

　　舉僧問洛浦一毫吞盡巨海於中更復何言浦云家有白澤之圖必無如是妖恠。

　　嵓前雖有雲千頃　戶內殊無半夜燈
　　極目危巒今古秀　暮天斜照碧層層

　　舉僧問洛浦如何是佛法大意浦云雪覆孤峯峯不白雨滴石笋笋須生。

　　海底龍吟雲雨潤　林中𧆞笑谷風清
　　莫言滿路生荊𣗥　况是貧家少送迎

　　舉僧問洛浦學人擬歸鄉時如何浦云家破人亡子歸何䖏僧云恁麼則不歸去也浦云庭前殘雪日輪消室內紅塵遣誰掃。

　　太平鄉國路空賖　歸興悠悠思莫涯
　　撒手到家何所有　琉璃寳殿鏁蟾華

　　舉僧問洛浦祖意教意是同是別浦云日月並輪輝誰言別有路僧云恁麼則顯晦殊途是非一揆浦云但自不亡羊何須泣𭭛路。

　　月篩松影高𠇓樹　日照池心上下天
　　赫赫炎空非卓午　團團秋夜不知圎

　　舉僧見韶山浦禪師禮拜了义手而立山云大材蔵拙戶僧又過一邊山云喪却棟梁材。

　　义手須知已隔津　更重進步轉漂淪
　　頑銅若作黃金貨　秪可謾他無眼人

　　舉僧問韶山如何是和尚家風山云絕頂無根草無風業自搖。

　　妙峯孤頂偏肥膩　天產靈苗不觸地
　　翠業無風常自搖　清香那逐春光媚

　　舉黃山輪禪師来叅夾山山問什麼䖏来輪云閩中来山云還識老僧麼輪云和尚還識學人麼山云不然子且還老僧草鞋錢了然後老僧還汝廬陵米價輪云恁麼則不識和尚未審廬陵米作麼生價山云真獅子兒善䏻哮吼。

　　父子相逢眼倍眀　靈苗樷裏但然行
　　箇中若謂金毛子　已是𥂁梅觸大羹

　　舉僧問上藍超禪師如何是上藍本分事藍云不從千聖借豈向萬機求僧云不借不求時如何藍云不可拈放闍梨手裏得麼。

　　一片靈明本妙圎　箇中非正亦非偏
　　寳峯瑞草無根蔕　不待春㓛色自鮮

　　舉僧問四禪禪師古人有請不背今請和尚入井還去也無禪云深深無別源飲者消諸渴。

　　曹溪源𣲖古之今　意識徒將度淺深
　　好事昔人游戱䖏　雖然八井不曾沉

　　舉海湖禪師有座主問和尚甚麼年行道湖云座主近前来主近前湖云且道憍陳如甚年行道座主忙然無對湖云尿床鬼子。

　　多是從人學得来　一生空把口胡𨳩
　　欲窮此片虗明地　七佛前前揔不該

　　舉有一院名無垢淨光禪院化浴室有人問既是無垢淨光為甚麼却造浴室僧無語後天盖代云三秋明月夜不是騁團圎。

　　雖然荅𥁞深深意　爭奈投機句未親
　　欲會本来無垢的　更須入水見長人

　　舉僧問九峯虔禪師承聞和尚有言諸聖間出秖是傳語人是否峯云是僧云𠀍尊一手指天一手𢫾地云天上天下唯我獨尊和尚為什麼却喚作傳語人峯云秖為一手指天一手𢫾地所以喚作傳語人。

　　妙相圎明不可親　奴兒婢子自慇懃
　　𢫾天指地稱尊貴　也是傳言送語人

　　舉僧問九峯祖祖相傳當傳何事峰云𥼶迦慳迦葉富僧云如何是𥼶迦慳峰云無物與人僧云如何是迦葉富峰云國內孟常君僧云畢竟傳底事作麼生峯云百嵗老兒分夜燈。

　　寂光影裏現全身　貴異天然逈出倫
　　家富兒奴偏得力　夜分燈火照西鄰

　　舉九峯在石霜作侍者石霜遷化眾欲請堂中苐一座接續住持峯不肯乃云待某甲問過若會先師意某甲如先師侍奉遂問首座云先師道休去歇去一念萬年去寒灰枯木去古廟裏香爐去一條白練去且道眀什麼邊事座云明一色邊事峯云恁麼則未會先師意在座云你不肯我那裝香来座乃焚香云我若不會先師意香煙起䖏脫去不得言訖便坐脫峯乃撫其背云坐脫立亡則不無先師意未會在。

　　戴角披毛異[類-犬+(万-一)]身　寒灰枯木眼中塵
　　雖然未會先師意　爭奈臨行一句新

　　舉僧問大光誨禪師達磨還是祖否光云不是祖僧云既不是祖又来作什麼光云為汝不薦僧云薦後如何光云方知不是祖。

　　少林續𦦨事堪奇　[膜-大+(句-口+匕)]夜梅𨳩雪後枝
　　黃蘗昔年曾有語　大唐國裏沒禪師

　　舉強徳二上座曾叅九峯於路次見湧泉忻禪師騎牛不識強云蹄角甚分明爭奈騎者不鑑泉拍牛避路二上座至樹下憇息煎茶次泉亦至乃問二上座近離甚䖏強云那邊泉云那邊事作麼生強提起茶盞子泉云此猶是這邊事𨚗邊事作麼生強無語泉云莫道騎者不鑑。

　　芳草曼曼豈變秋　牧童白牯恣優游
　　異中有路人難見　却謂騎牛不識牛

　　舉僧問文殊禪師僧繇為什麼邈志公真不得殊云非但僧繇志公亦邈不得僧云志公為什麼邈不得殊云彩繪不將来僧云和尚還邈得也無殊云我亦邈不得僧云和尚為什麼邈不得殊云渠不苟我顏色教我如何邈。

　　身光熾盛相巍巍　妙手如何彩繪伊
　　休問僧繇吳道子　志公他自不䏻知

　　舉鳳翔府石柱禪師游方日到洞山(即青林也)𡸁語云有四種人一人說過佛祖一步行不得一人行過佛祖一句說不得一人說得行得一人說不得行不得那箇是其人柱出眾對云一人說過佛祖一步行不得者秪是無舌不許行一人行過佛祖一句說不得者秪是無足不許說一人說得行得者秪是凾盖相稱一人說不得行不得者𣂾命求活如石女兒披枷帶鏁洞山云闍梨分上又作麼生柱云該通分上卓卓寧彰洞山云秪如海上明公秀又作麼生柱云幻人相逢撫掌呵呵。

　　水底泥牛耕白月　雲中木馬驟清風
　　胡僧懶捧西乾鉢　半夜乗舟過海東

　　舉僧問曹山寂禪師五位對賔時如何山云汝今問那箇位僧云某甲從偏位中来請師正位中接山云不接僧云為什麼不接山云恐落偏位中去山復問僧秖如不接是對賔不是對賔僧云早是對賔了也山云如是如是。

　　月中玉兔夜懷胎　日裏金烏朝抱𡖉
　　黑漆崑崙踏雪行　轉身打破琉璃捥

　　舉曹山辤洞山洞山問子向什麼䖏去山云不變異䖏去洞山云不變異䖏豈有去耶曹山云去亦不變異。

　　家家門掩蟾蜍月　䖏䖏鸎啼楊柳風
　　若謂縱橫無變異　猶如擲劒擬揮空

　　舉僧問曹山世閒什麼物最貴山云死猫兒頭最貴僧云為什麼死猫兒頭最貴山云無人著價。

　　腥臊紅爛不堪親　觸動輕輕血污身
　　何事杳無人著價　為伊非是𠀍間珎

　　舉靈泉問踈山仁禪師枯木生花始與他合是這邊句是𨚗邊句山云亦是這邊句泉云如何是那邊句山云石牛吐出三春霧靈雀不棲無影林。

　　滄海無風波浪平　煙[(冰-水+〡)*ㄆ]水色虗含月
　　寒光一帶望何窮　誰辨箇中龍退骨

　　舉僧與踈山造壽塔畢来白踈山山云汝將多少錢与匠人僧云一切在和尚山云為將三攵錢与匠人為將兩攵錢与匠人為將一文錢与匠人若道得与吾親造塔僧無語後舉似大嶺嶺云還有人道得麼僧云未有人道得嶺云汝回舉似踈山道大嶺聞舉有語云若將三文錢与匠人和尚今生决定不得壽塔若將兩文錢与匠人和尚與匠人共出一隻手若將一文錢與匠人累他匠人眉鬚堕落其僧回舉似踈山山具威儀望大嶺禮拜嘆云將謂無人大嶺古佛放光射至此閒雖然如是也是[膜-大+(句-口+匕)]月蓮華大嶺後聞此語云我恁麼道也是龜毛長三尺。

　　清風吹動釣魚船　鼓起澄江浪拍天
　　堪笑錦鱗爭戱水　到頭俱被曲鈎牽

　　舉雲居膺禪師上堂云得者不輕微明者不賤用識者不咨嗟解者無厭惡從天降下則貧寒從地湧出則富貴門裏出身易身裏出門難動則埋身千文不動則當䖏生苗一言逈脫獨拔當時言語不要多多則無用䖏。

　　門頭戶尾事千差　了盡猶来未到家
　　明月堂前無影木　嚴凝雪夜忽𨳩花

　　舉僧問青林虔禪師學人徑徃時如何林云死蛇當大路勸子莫當頭僧云當頭者如何林云喪子命根僧云不當頭者如何林云亦無廻避䖏僧云正當恁麼時如何林云失却也僧云未審向什麼䖏去林云草深無覔䖏僧云和尚也須隄防始得林撫掌云一等是箇毒氣。

　　長江澄澈印蟾華　滿目清光未是家
　　借問漁舟何䖏去　夜深依舊𪧐蘆花

　　舉僧問龍牙遁禪師二䑕侵藤時如何牙云須有隐身䖏始得僧云如何是隐身䖏牙云還見儂家麼。

　　寒月依依上遠峯　平湖萬頃練光封
　　漁歌驚起汀洲鷺　飛出蘆花不見蹤

　　舉白水仁禪師上堂云老僧尋常不欲向聲前句後皷弄人家男女何故聲且不是聲色且不是色時有僧問如何是𠴢不是聲水云喚作色得麼僧云如何是色不是色水云喚作聲得麼水復云且道對闍梨話為闍梨說若向這裏會得許你有箇入路。

　　色自色兮聲自聲　新鸎啼䖏柳煙輕
　　門門有路通亰國　三島橫斜海月明

　　舉僧問洛亰白馬儒禪師如何是法身向上事儒云井底蝦䗫吞却月。

　　九重深密視聽難　玉殿瓊樓𪧐霧攢
　　爕理盡歸臣相事　輪王不戴寳花冠

　　舉九峯䖍禪師示眾云舉一不得舉二放過一著落在弟二雲門出眾云昨日有人從天台来却徃徑山去峯云来日不得普請便下座。

　　聲前一句口如眉　佛祖從来惣不知
　　昨夜崑崙閑說夢　白頭生得黑頭兒

　　舉僧問天童啓禪師如何是應用無[(皮-(〡/又)+(王/丘))*(百-日+ㄎ)]底眼童云恰如瞎一般。

　　盲聾音啞逈天真　眼似眉毛道始隣
　　昨夜東君潜布令　黃鸎啼䖏綠楊春

　　舉僧問洞山詮禪師清淨行者不上天堂破𢦥比丘不入地獄時如何山云度𥁞無遺影還他越涅槃。

　　相好巍巍大丈夫　一生無智恰如愚
　　從来佛祖猶難望　地獄天堂豈可拘

　　舉僧問北院靜禪師牛頭未見四祖時如何院云異境靈枝覩者皆羡僧云見後如何院云葉落已枝催風来不得韻。

　　寳杖親携掛翠纓　徘徊常遶玉堦行
　　轉身就父無標的　拈却花冠不得名

　　舉僧問青峯楚禪師大事已成為什麼亦如喪考妣峯云不得春風花不𨳩及至花𨳩又吹落。

　　家山歸到莫因循　竭力寅昬奉二親
　　機𥁞㓛忘恩義𣂾　便成不孝闡提人

　　舉木平道禪師問洛浦一漚未發時如何辨其水脉浦云移舟諳水勢舉棹別波瀾平不契乃叅蟠龍還問前語龍云移舟不辯水舉棹即迷源。

　　金烏玉兔兩交輝　照破威音未兆時
　　若謂青霄別有路　木人依舊皱雙眉

　　舉僧問潼泉禪師如何是相傳底事泉云龍吐長生水魚吞無𥁞漚僧云請師挑剔泉云攂皷轉船頭棹穿波底月。

　　依依半月沉寒水　耿耿三星碧落攢
　　昔日雲嵓曾漏泄　金輪王子寳花冠

　　舉僧問百嵓禪師如何是禪嵓云古塚不為家。

　　故國清平久有年　白頭猶自戀生緣
　　牧童却解亡㓛業　懶放牛兒不把鞭

　　舉僧問百嵓如何是道嵒云徒勞車馬跡。

　　曹溪古路綠苔生　車馬登臨已涉程
　　野老痿羸兼跛挈　手携玉杖夜深行

　　舉僧問百嵒如何是教巖云貝業收不𥁞。

　　四十九年成露布　五千餘軸𥁞言詮
　　妙眀一句威音外　折角泥牛雪裏眠

　　舉僧問泐潭眀禪師碓擣磨磨不得忘却時如何潭云虎口裏活雀兒。

　　一念蕭蕭不記年　皮膚脫落自完全
　　長天夜夜清如鏡　萬里無雲孤月圎

　　舉僧問同安察禪師如何是天人師安云頭上角不全身上毛不出。

　　秘殿重幃曉尚寒　丹墀苔潤未排班
　　寳香鳳燭煙雲合　寂寂簾𡸁不露顏

　　舉僧問谷山緣禪師如何是祖師西来意山云半夜烏兒頭戴雪天明啞子抱頭歸。

　　瑞霧祥煙鏁玉樓　妙年王子恣優游
　　琉璃殿上騎金馬　明日堂前輥繡毬

　　舉僧問白雲蔵禪師如何是深深䖏雲云矮子渡深溪。

　　白頭童子智尤長　半夜三更渡渺茫
　　任運徃来無間𣂾　不消舡艇與浮囊

　　舉僧問新羅大嶺禪師如何是一切䖏清淨嶺云截瓊枝寸寸是寳析栴檀片片皆香。

　　乾坤𥁞是黃金國　萬有全彰淨妙身
　　玉女背風無巧拙　靈苗花秀不知春

　　舉僧問同安丕禪師如何是和尚家風安云金鷄抱子歸霄漢玉兔懷胎入紫微僧云忽遇客来如何秪待安云金果早朝猿摘去玉花晚後鳳衘来。

　　日午煙凝山突兀　夜央天淡月嬋姢
　　混然寂照寒霄𣱵　明暗圎螎未兆前

　　舉僧問同安依經解義三𠀍佛怨離經一字即同魔說此理如何安云孤峯逈秀不掛煙蘿片月橫空白雲自異。

　　雲自高飛水自流　海天空闊漾孤[向-口+┴]
　　夜深不向蘆灣𪧐　逈出中間與兩頭

　　舉僧問新羅雲住禪師如何是諸佛師住云攵殊聳耳。

　　無相光中未兆身　清虗渺邈豈為隣
　　一輪明月當軒照　玉殿蕭蕭不見人

　　舉僧問雲居簡禪師孤峯獨𪧐時如何居云九間僧堂裏不臥誰教你孤峯獨𪧐。

　　法爾非脩本十成　平常酬荅最分明
　　端然𢫾出長安道　無奈遊人不肯行

　　舉僧問護國澄禪師如何是本来心國云犀因翫月紋生角象被雷驚花入牙。

　　三腳靈龜荒徑走　一枝瑞草亂峯𡸁
　　崑崗含玉山先潤　涼兔懷胎月未知

　　舉僧問護國如何是本来父母國云頭不白者僧云將何奉献國云慇懃無米飯堂前不問親。

　　出門遍𭻃無知己　入戶盈眸不見親
　　虗室夜寒何所有　碧天明月頗為隣

　　舉僧問荷玉慧禪師如何是西来的的意玉云不禮拜更待何時。

　　虗堂寂寂夜深寒　携得瑤琴月下[彈-(口*口)+(ㄙ*ㄙ)]
　　不是知音徒測耳　悲風流水豈相干

　　舉僧問阿育通禪師如何是和尚家風育云渾身不直五攵錢僧云恁麼則太貧寒生育云祖代如此僧云如何施設育云随家豐儉。

　　祖代家風沒一攵　清貧終是更清貧
　　著衣喫飯随豐儉　物物頭頭用最親

　　舉僧問金峯志禪師四海晏清時如何峯云猶是階下漢。

　　四海煙塵已晏然　當軒皓月照人寒
　　大㓛不賜將軍賞　寳馬金槍頓懶觀

　　舉僧問蜀州西禪禪師如何是非思量䖏禪云誰見虗空夜點頭。

　　一點靈明六不[(冰-水+〡)*ㄆ]　昭然何用更凝眸
　　箇中消息人難委　獨有虗空夜點頭

　　舉僧侍立白[尸@目]霞禪師次[尸@目]云可㬠熱僧云是[尸@目]云秖如𤍠向什麼䖏迴避僧云鑊湯[爐-(├/七)+王]炭裏廻避[尸@目]云鑊湯爐炭裏又作麼生廻避僧云眾苦不䏻到。

　　崑崗片玉火中潤　碧落孤蟾水底圎
　　一念翛然無異色　任從滄海變桑田

　　舉僧問廣徳延禪師如何是透法身句徳云無力登山水茆戶絕知音。

　　體妙探玄𥁞涉程　爭如野老異中行
　　㓛忘日用平懷穩　免事君王寵辱驚

　　舉僧問石門蘊[禪-(口*口)+(ㄙ*ㄙ)]師如何是和尚家風門云物外獨騎千里象萬年松下擊金鐘。

　　夜明簾外月朦朧　騎象飜身擊寳鐘
　　洪韻上騰三𭻃外　聾夫何事睡猶濃

　　舉僧問淨眾禪師蓮華未出水時如何眾云𦴻蓞滿池流僧云出水後如何眾云業落不知秋。

　　白藕未萌非隐的　紅花出水不當陽
　　遊人莫用傳消息　自有清風遞遠香

　　舉僧問同安志[禪-(口*口)+(ㄙ*ㄙ)]師二機不到䖏如何舉唱安云偏䖏不逢玄中不失。

　　這邊那畔𢝰難逢　一句無𥝠不䖏中
　　紅日暮沉西嶂外　空𤰛孤影照溪東

　　舉僧問廣徳義[禪-(口*口)+(ㄙ*ㄙ)]師古人云言語道𣂾非去来今此理如何徳云弥勒涅盤知幾刼護明猶未降迦維。

　　妙湛圎明苐一機　降生成道涅盤時
　　迦維摩竭雙林樹　認著元来不是伊

　　舉僧問廣徳久負不逢時如何徳云扇開人不遇陋巷莫䏻[(冰-水+〡)*ㄆ]。

　　妙體堂堂相好全　青霄獨步躡金蓮
　　千華㙜上猶慵坐　弊垢襴衫豈肯穿

　　舉僧問廣徳周[禪-(口*口)+(ㄙ*ㄙ)]師波浪之中如何得妙徳云橈棹不施兼底脫徃来終不借浮囊。

　　一句相酬難取則　輪王不化𨶒浮國
　　無邊剎海浪痕平　獨駕泥牛耕月色

　　舉僧問石門徹[禪-(口*口)+(ㄙ*ㄙ)]師雲光作牛意旨如何門云陋巷不騎金色馬廻途却著破襴衫。

　　瑞草藂中懶欲眠　徐行䖏䖏逈翛然
　　披毛帶角人難識　為報芒童不用鞭

　　舉僧問太原隐[禪-(口*口)+(ㄙ*ㄙ)]師[婁*殳]家檀越請未審赴誰家原云月應千江水門門𥁞有僧。

　　妙圎無相刼前人　随[類-犬+(万-一)]權分百億身
　　月夜御樓𦆵報曉　平明六國𥁞知春

　　舉僧問梁山觀[禪-(口*口)+(ㄙ*ㄙ)]師如何是日用事山云碧玉點破琉璃色滿目紅塵不見沙。

　　刼火洞然無相宅　金門不覩玉樓家
　　寳天雲淡銀河冷　浩浩波瀾豈動沙

　　舉僧問梁山祖意教意是司是別山云金烏東出人皆貴玉兔西沉佛祖迷。

　　靈山會上言雖普　少室峯前句未親
　　瑞草蒙茸含月秀　寒松蓊鬱出雲青

　　舉僧問梁山如何是空刼已前事山云擊動乾坤皷時人聽不聞。

　　虗空為皷須弥槌　擊者雖多聽者稀
　　半夜髑髏驚破夢　滿頭明月不思歸

　　舉大陽明安[禪-(口*口)+(ㄙ*ㄙ)]師上堂云嵯峨萬仞鳥道難通劒刃輕冰誰當履踐宗乗妙句語路難陳不二法門淨名杜口所以達磨西来九年面𨐧始遇知音大陽今日也太無端珎重。

　　不掛脣皮一句奇　少林冷坐最慈悲
　　須知此道非傳授　立雪神光已強為

　　舉僧問大陽如何是和尚家風陽云滿瓶傾不出大地沒飢人。

　　荊山羙玉何須辨　赤水玄珠不用拈
　　罔象無心黃帝重　卞和有智楚王嫌

　　舉僧問投子青[禪-(口*口)+(ㄙ*ㄙ)]師師唱誰家曲宗風嗣阿誰子云威音前一箭射透兩重閞僧云如何是相付底事子云全因淮地月得照郢陽春僧云恁麼則入水見長人子云秪知荊玉異那辨椘王心子随後以拂子敲[禪-(口*口)+(ㄙ*ㄙ)]床一下。

　　珊瑚枝上玉花𨳩　風遞清香遍九垓
　　勿謂乾坤成委曲　韶陽曾見睦州来

　　舉投子示眾云若論此事如鸞鳳衝霄不𤰛其跡𦏰羊掛角那覔其蹤金龍不守於寒潭玉兔豈棲於蟾影其或賔主若立須威音路外搖頭問荅言陳乃玄路傍提為唱若䏻如是猶在半途更乃凝眸不勞相見。

　　水澄月滿道人愁　妙盡無依[類-犬+(万-一)]莫[(冰-水+〡)*ㄆ]
　　刼外正偏兼到路　不萌枝上辨春秋

　　舉僧問投子和尚適来拈香祝聖壽且道當今皇帝壽年多少子云月籠丹桂遠星拱北辰高。

　　六國清平賀聖年　珠簾高捲月明前
　　金輪𨚗肯當堂坐　不用丹墀擊靜鞭

　　舉僧問東亰天寧楷[禪-(口*口)+(ㄙ*ㄙ)]師師唱誰家曲宗風嗣阿誰寧云金鳳夜棲無影樹峯巒𦆵露海雲遮。

　　等閑無問豈安排　一句全提隐顯該
　　薄霧依依籠古徑　孤峯終不露崔嵬

　　舉僧問天寧夜半正明天曉不露如何是不露底句寧云滿船空載月漁父𪧐蘆花。

　　星流水國夜燃燈　月印江天明似鏡
　　隐顯無𥝠位不該　依俙擬動成偏正

　　舉天寧上堂云法身者理妙言玄頓超終始之患諸仁者莫是幻身外別有法身麼莫即幻身便是法身麼若也恁麼會去盡是依他作解蒙昧兩𭭛法眼未得通明不見僧問夾山如何是法身山云法身無相如何是法眼山云法眼無瑕所以道吾云未有師在忽有人問老僧如何是法身羊便乾䖏臥如何是法眼驢便濕䖏尿更有人問作麼生是法身買帽相頭作麼生是法眼坈坎堆阜若點撿將来夾山秪是學䖏不明如流俗閨閤裏物不䏻捨得致使情閞固聞識鎻難𨳩老僧今日若不當陽顯示後學難以知歸勸汝諸人不用求真唯須息見諸見若息昬霧不生自然智鑑洞明更無他物諸仁者還會麼良久云珠中有火君須信休向天邊問太陽。

　　道合平常絕異端　行人何必歴艱難
　　從今莫買孫賔卜　龜殻無靈不用鑽

　　舉大洪保壽㤙[禪-(口*口)+(ㄙ*ㄙ)]師上堂拈拄杖云得自天台絕比倫從来無業又無根有時扶過𣂾橋水幾度伴歸明月村雖然如是也不得放過擊禪床一下便下座。

　　此杖不從天地得　登山涉水乗渠力
　　如今擲向亂峯前　免[敲-高+至]叢林為軌則

　　舉保壽上堂云三𭻃唯心萬法唯識檻外雲生簷頭雨滴澗水湛如染野花𨳩似織此時若不究根源𧬒向當来問弥勒還會麼不勞久立。

　　靈然不涉去来今　三界都盧一點心

　　丹霞山淳禪師頌古序

　　叅學比丘僧正覺述

　　嶺南之後派列𭭛分曹洞一宗門庭孤峻月鈎雲餌不犯清波意自殊玉線金針宛轉虔玄鋒不露正偏兼到妙盡忘功明晦叶通力窮轉位綿綿乎克當其[由/日]者爰有
丹霞淳禪師歟師一日退居無住庵慨宗風之欲墜乃採摭從上機緣首自清源下之保壽総一百則集而為頌俾乎至道垂裕後昆其明宗也潜通於未兆之前其立𣅀也密契於無功之後𤇆籠古路乗玉馬以踐苔紋月鎖滄𪷆駕泥牛而耕練色全體即用豈滯虛凝全事即真不彰影迹琉璃殿上臣退位以朝君翡翠簾前子轉身而就父借功明位撒手迴途幽岩枯木騰芳古澗寒冰發[燄-臼+(〡*日)]密雲致雨濟萬物以無心杲日麗天落百川而非照無絃曲調不属宮商自有知音遞相證據。

　　謹序


