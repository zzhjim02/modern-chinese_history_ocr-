房山石經第 12 冊 No. 546 大方廣圓覺修多羅了義經（選錄「附文：金剛禮一本」）


　　通理大師集

金剛礼一本

　　作供梵嘆如常依慈氏礼聲志心㱕命礼法身非相應化非真福智無比無為福勝一相無相化無所化無断無滅法界通化莊嚴淨土如理實見離色離見一切佛寶善現起請尊重正教無法可得依法出生一礼合相法會因由大乘正宗無德無說持經功德如法受持非說所說一切法寶妙行無住正信希有離相寂滅能淨業障一躰同觀威儀寂靜究竟無我知見不生淨心行善不愛不貪無諍三昧一切僧寶志心普奉為三十二分滿一十八住圓二十七疑遣德海難思議四恩并七趣法界諸群生罪障皆消滅速圓般若海

　　志心懺悔志心普懺願先身有報障今日受持經暫被人輕賤轉重復還輕唯願八金剛清淨四菩薩我今與眾生速圓般若海

　　唱處世界處世界如虛空如蓮花不著水心清淨超於彼啓首礼無上尊

　　吟迴向偈我以普賢殊勝行無邊勝福皆迴向普願沈溺諸眾生速往無量光佛所志心普命十身無礙佛法報化三身十藏甚深法戒定慧三乘願共諸眾生皆共成佛道十地聖賢僧上中下三根礼懺㱕依竟所集諸聖因施一切群生皆共成佛道


