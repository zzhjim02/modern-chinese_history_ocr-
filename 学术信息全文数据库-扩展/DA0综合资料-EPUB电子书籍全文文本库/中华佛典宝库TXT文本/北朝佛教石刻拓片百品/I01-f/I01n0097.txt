北朝佛教石刻拓片百品第 1 冊 No. 97 瓽仲義八十人等造像記


　　No. 97


瓽仲義八十人等造像記


　　□大覺之寺□□軒義之世真容寂默□彰□□
之年。爰及□室肇現。閻浮生滅相因。報應斯□。是
以慧心獨悟之智。自登彼岸之果。聾□所見之□
永沉苦海之際。佛弟子邑主都督瓽仲義。邑師比
丘智盛。合邑子八十人等。思五濁之多果。慕須達
之金錢。深體无常。同遵正覺。共造石像壹區。高七
尺五寸。莊嚴種好。垂相滿庭。慈悲道俗。咸變圜中。
求勝因於曩劫。獲妙果於當今。在村處中置立。南
臨白水。北背馬蘭。東俠洛水。西望堯山。地居爽塏。
眾所歸仰。藉此微功。願
皇帝　陛下。与日月齊暉。群公百辟。與天壤同蔽。
□□□邑。七世父母。長居妙樂。見在眷屬。迴向上
道。竊惟竹素是播演之宗。金石是記善之原。非刊
非瑑。何以宣言。其辭曰。
巍巍紫山。獨秀童童。娑羅集聖。遍滿虛空。亭□□
子。出入相容。不有不無。非紫非紅。攸哉大智。實唯
世尊。拯彼眾生。濟此重昏。五欲自屏。三惑無根。拔
苦伊何。歸依法門。生同泡沫。滅若電飛。白日恒昭。
夜月長暉。業淺福倚。道勝則肥。百年俄頃。營營何
希。分財奉寶。散浮圖刑。漏以金玉。飾以丹青。神光
嚴起。曠濟群生。舟樑苦海。曆劫踰明。
建德元年歲次壬辰四月癸酉朔八日庚辰建立


