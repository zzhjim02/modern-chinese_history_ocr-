北朝佛教石刻拓片百品第 1 冊 No. 72 彭城王高浟修寺碑


　　No. 72


彭城王高浟修寺碑


　　之一　碑陽


　　造碑人比
丘僧弁選
年九十四
　　讚三
　　寶福
　　業碑
齊太師錄
尚書事彭
城王高浟


　　聞夫開士弘教。至人崇道。嗟三界之危苦。悼□生之□□。將欲□□□□。□□舟樑。勢位同於
脫屣。國城均於棄唾。然則勇猛不息。非為獨善。感通所□。利□塵沙。是故大覺乘時。慈悲一切。
持智炬於昏境。擊法鼓於聾俗。迷邪反正。黑暗遷明。應物有期。世雄示滅。運神功於忍土。布靈
迹於大千。雙樹嵐鞞之下。乃興妙塔。顯節涼臺之上。驗諸圖象。思崇真正。世有人焉。冥中見曉。
復鍾□覺。太師錄尚書事彭城王。峰峻鍾山。枝華寶樹。心薀天璞。器孕全才。懸明鏡以臨方。置
歸墟而受物。多藝遺姬旦之能。樹德蔑劉蒼之善。天之所縱。不獨人中。化金練石之方。時為陋
術外生。調微之義。仍謂蕨言。窮神逐變。探冥弘道。藻身法海。竦慮玄門。以皮肉為坏器。以性命
為畫水。得寶藏於身中。識金珠於額上。曰者□驂北邁。作牧維城。屈跡行春風之恩。局道為秋
駕之術。循□問邑。褰襜高視。爰有勝地。宿置伽藍。南望呼沱。漢騎蹈冰之所。北臨易水。燕臣行
歌之蹤。界山俠藪。躡野縈林。泄雲濆雨。□珠□□。以茲博敞。寔栖靈聖。於是輟駕委心。慇懃至
道。悵房廡之隳壞。恨欹闕之不工。爰慕五王。放□□之法。乃懷三劉。興鏤金之想。徘徊正念。意
在於斯。及謁帝文□。入牽人寶。星火數迴。攝心彌篤。□□家臣。逾存經紀。搜素珉青碧之珍。伐
貞松文梓之木。揆星成則。測日為准。架室□雙林之下。構尊像毗舍之地。龍王愧巧。天帝慚工。
懸如意於暗中。不勞燈炬。置炎光於鍑下。自然香食。至如琢龍次玉。摹立靈象。妙範合聖。奇相
通神。光絕金膏。明兼銀燭。成就等應見之容。圓滿若下生之狀。□僧德眾。踵至如林。憑心正路。
絕迹疑網。持法鉤以牽毒。流智水以銷煩。戒行周圓。衿神空淨。圍繞晝夜。讚嘆頂禮。香氣如臺。
花浮成蓋。風林搖薄。生微妙之音。蓮沼環迴。發哀雅之韻。翻同天上駕御之園。鬱似人間花林
之窟。資父事君。奉國遺己。宣茲願力。上奉　皇家世祀。共圓□周。久隆基興。方地齊固。乘寶殿
以飛空。駕金輪而傍轉。珠囊不委。玉鏡恒暉。蠢蠢□生。咸歸□覺。若夫一念小善。猶居忉利之
上。兩錢輕拖。仍成羅漢之果。況乃據无憂之土。立大乘之宅。業深金剛之海。功□□玉之山。歸
生生之福。出死死之苦。永銷煩惚。畢竟清涼。勒茲琬琰。弘此偈讚。其詞曰。
迷路遙緬。欲境遼闊。輪轉無窮。環循不脫。性猶狂象。命同聚沫。毒箭傍侵。風刀下割。無名至道。
權應時來。一音所說。万路咸開。人天迴向。魔梵俱摧。永懷寂滅。言昇妙臺。棺踊金色。林成鵠變。
寶聚常湛。三乘東轉。喆人合道。英猷獨扇。乃隆磬石。　皇心逾睠。時應刺舉。南面維蕃。相彼□
地。竦意祗園。雕墻通閣。繡柱朱門。高堂夏冷。幽室冬溫。爰圖色象。瑩磨成質。形類金山。項猶朝
日。思極神造。妙窮化術。真謂飛來。全同涌出。珊瑚為蓋。琉璃作網。寶鑷搖音。靈鍾震響。樹名□
脫。花稱无想。或鄣長袪。法門遂廣。磬此誓願。　皇道重明。法鼓恒韻。神鼎不輕。官府万國。朝□
□靈。勒茲不朽。蘭菊其馨。　大齊太寧二年歲次壬午二月辛丑朔八日戊申。造訖故記之。
僕射魏收造文　元建造寺主齊輔□兒侄等　碑主安喜堤陽人小字劉永長名選


　　之二　碑陰


　　












前安喜縣□事□□□
宋政洛泉郡守劉□□









齊始魏末二代時人也
石象都邑主□□尉永












　　比丘□□　□□□□□　□□□□□　故略□縣令劉□□
比丘道□　□維那劉遠　□維那劉元□定州安□縣二□□□□□劉□侯
比丘□□　□維那□□　維那齊□□　□州□□□□□□□□□□明
□丘□□　□□□□□　維那□□□　□州刺史劉仲仙男延貴
□□□□　□□□□光　□那齊阿□　故北平郡守劉□龜
□□□□　□維那劉□　□□□□□　故南陽郡守劉法愛男前假司州　　　都督劉紹賓
□□□□　維那齊□那　維那劉令智　獲嘉縣令後版河州武始郡守文敬　　故劉智過
□□□□　邑人齊敬賓　邑人齊□□　故倉曹參軍劉貴顯　　　　　　　　都督劉德璋
□□□□　邑人齊仲榮　邑人劉□仙　假蒲州刺史劉蘭睹　　　　　　　　劉仕遊
比□道朗　邑人劉同□　邑人齊蘭伯　故常山郡守劉僧達男紹祖
比丘慧弁　邑人□□□　邑人劉鳳舉　邑人齊阿業
比□□□　□□□□□　邑人齊恭伯　邑人劉紹叔
□□□文　邑人□□伯　邑人劉永寧　邑人劉兵儁
□□寶□　邑人劉紹祖　邑人齊元紹　邑人齊阿利
□丘弁興　邑人齊紹仙　邑人劉相貴　邑人齊僧奴
比丘道通　邑人趙阿意　邑人齊伯業　清州別駕齊□□
比□□越　邑人齊欣伯　邑人劉謙□　本州西曹齊禮□
比丘道林　邑人劉天穆　邑人齊伯威　息齊懷式
比丘弁暈　邑人□□奴　邑人劉文和　盧奴縣令劉興寶
比丘曇朗　邑人齊猛略　邑人齊奉叔　前牧假百人令高
□□□□　邑人劉阿康　邑人齊仲式　陽太守衡州刺史
□□□□　邑人齊智達　邑人齊員邇　劉法智
比丘玄會　邑人劉阿山　邑人劉長遵
比丘玄照　邑人齊阿鵲　邑人齊興和　雍州刺史齊覆真息文暈昆□□□
比丘慧常　邑人劉買延　邑人劉子漢
比丘慧竭　邑人齊叔悅　邑人齊僧伽　朔州刺史劉神儁
比丘靜教　邑人劉子聚　邑人劉阿晦
比丘道觀　邑人齊仲遊　邑人齊繼叔　外兵參軍劉榮顯
比丘僧濟　邑人劉檀　　邑人劉顯達
比丘慧華　邑人齊保藏　邑人齊同慶　息劉多仁
比丘智賢　邑人東平呂華邑人劉何胡
比丘弁光　邑人齊員和　邑人齊道登　前廣宗令東郡太
比丘弁景　邑人劉羅伽　邑人劉孟謙
比丘弁□　邑人齊阿屏　邑人齊文遠　守劉法護
比丘弁□　邑人劉同暈　邑人劉西沖
比丘曇賓　邑人齊□生　邑人齊三禮　孫士則孫士真孫士才


　　彭城寺碑
　重修立碑人列名于後　住持僧文海
　合村檀越人等　本村維那　　安德
至元十四年歲次丁丑癸卯朔辛巳日立石匠王刻


