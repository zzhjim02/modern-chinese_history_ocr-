北朝佛教石刻拓片百品第 1 冊 No. 41 敬史君碑


　　No. 41


敬史君碑


　　之一　碑陽


　　禪靜寺剎前銘　敬史君之碑
公名　字顯儁。平陽泰平人。蓋虞舜之苗裔。田敬仲之後也。舜有康哉之唱。敬有和鳴之應。德徽書史。道合無名。自茲以降。世阜哲人。
龜組繼襲。英聲不朽。公資黃中之雅氣。稟川岳之粹靈。苞一德於懷抱。淵万頃於匈衿。操節端華。風神雅峻。博學多通。無所成名。振徽
音於綺歲。備九德於冠年。豈伊一日千里。寔曰王佐之才。解褐奉朝請。於時女后稱制。權移外戚。黨樹私門。謀危王室。公乘義發憤。肆
忠奉國。結周公河西之略。咨義真折角之恥。掛冠辭闕。杖劍歸鄉。虎步方州。翹心日角。孝莊統曆。攝履還朝。　帝嘉迺功用。優勳賞封
泰平縣開國子。除晉州別駕。永安云季。元兇伏罪。殘醜遺燼。更相鳩率。始資賈詡之計。終成李郭之舉。責罪宣平。交兵象闕。長戟百万。
胡騎千群。　大丞相勃海王。德隆齊晉。作牧唐都。志存匡合。克剪封鯨。以公器宇淵亮。民望所歸。特申情抱。委以經謀。公深識時雄。罔
計。強弱。豹變從時。應機而起。毗文贊武。專按劍之功。帷籌野戰。參斷鰲之力。長蛇。既剿。龜鼎惟新。策勳有典。式酬功效。進封永安侯。食
邑千戶。拜車騎將軍度支尚書。俄遷都官尚書。公位居省闥。職在樞機。竭忠奉上。庶情求瘼。獎進英賢。糾廢奸匿。宿滯必申。頹綱由整。
今　上德配玄黃。融齊日月。鑒殷徙御。未遑外略。秦隴放命。乘此憑陵。驅率戎虜。擾我生民。汾晉邊遐。偏被其毒。惟捍所寄。事符賢桀。
迺以公為汾州刺史。尋轉晉州刺史。車騎侯如故。公秉麾出閫。佩錦歸鄉。明賞罰以勸元戎。敷仁澤以字黎庶。乘機迭出。智勇兼奮。□
聿未周。奸渠遁跡。百城旆檡。四民歸堵。敢飯之嗂不息。安居之詠更新。雖李牧禦邊。細侯治雍。不能尚也。又燕司失馭。編荒作逆。連黑
山之眾。峙黃巾之勢。縱橫海表。陸梁幽冀。震感　皇衷。命公是討。公運六奇於帷幄。忘七尺於戎行。探淮陰平趙之略。協段穎破羌之
謀。廣張旗幟。厲怒三軍。紛紜馳突。遂夷兇醜。凱旋而歸。增隆寵秩。拜儀同三司。韓地邊嶮。繡連蠻楚。夏風攸改。彯偽成俗。密人不恭。鵄
張谿壑。黠虜因資。玩威疆場。歷政為鯁。莫能芟遏。百姓彫傷。流離略盡。　天子悼兆民之荼炭。惟邊祏之須才。終朝忘食。夜分不寢。以
公略不世。德效累彰。除殘拯溺。非莫可加。拜驃騎大將軍潁州刺史大都督潁州諸軍事儀同三司開國如故。公深惟臣辱。職不求易。
憘遇槃根。薄言來踐。輕賦斂以阜民財。勞吐握以招賢俊。嚴治烽候。宿裝輕肥。權火或舉。豹騎爭先。鬼出電入。梟囚万計。賞不踰功。罰
必當罪。人。物輻輳。繈負雲歸。玉燭登年。絃歌不息。亦既芟夷世難。功濟生民。復惟舟梁苦海。運茲迷溺。敬崇三寶。翹翥九劫。望維衛以
虛心。念毗耶而延佇。此地寔為高敝。眺實遐隆。遠乘山岳。邇帶池閣。惟金剛之妙宅。諒神基之淨土。故平陽太守潁川太守使持節秦
州刺史梁洪雅。攝情物外。宅志道場。爰建精廬。鬱茲形勝。水火亟交。年歲攸積。龍宮梵室。彫落朽故。公迺勉率僚佐。肅心營造。遠訪名
工。窮盡巧麗。建七層之寶剎。寫雙樹之光儀。金瓊疊照。朱紫聯華。長廊四密。廣夏清疏。名僧遠萃。大法津流。憑此至誠。仰願　皇帝陛
下。祚隆天地。齊光九劫。化漸三塗。率偕四果。□自誓勗。順終如始。有滅有生。無虧八万之因。無生無滅。濟此娑婆之苦。湛露易晞。貞剛
惟久。式裁金石。永昭不朽。作頌曰。　惟聖之後。達者克昌。代綰珪組。世有蘭芳。挺茲明德。隆贊霸王。齊鑣管范。閑步蕭張。弱齡聰璿。岐
年秀發。藉蔭聖童。侚齊初月。疾惡如風。趣善如蹶。百行斯兼。三省無闕。作牧西蕃。君臨南甸。荒股來庭。鯨鯢由剪。政行保鄣。化狷絲繭。
大啟千乘。職聯三鉉。發揚拯壓。開職道矇。飛甍架雨。寶剎分虹。月光照曜。日映玲瓏。業茲世福。永樹來功。　檀越元囿鸞。施地仵拾畝。
新除使持節都督潁州諸軍　事驃騎將軍潁州刺史當州都督崔叔仁　施地。檀越故潁川太守王儒　檀越馮景和儀和施地卅畝。
　　　　　　　　　　　　　　　　　　　　　　　　　　　　　維大魏興和二年龍集庚申　檀越朱景略息思和施地廿畝。


　　之二　碑陰


　　邑子中軍將軍潁州長史宋果　　　　　　　　　司馬彭預　中堅將軍潁州驃大府倉曹參軍向邕　參軍賈充　持節假征西將軍平西將軍陽翟鎮將帶陽翟太守晉州平陽郡晉秋鄉吉遷里人敬鴻顯
安東將軍銀青光祿大夫潁州督府長史趙懃之　　都督王遷　許昌太守趙文光　謝遠　民望沈清　民望宋方　　　　　　　　潁州沙門統慧元　　　當營構寺主道智
持節鎮南將軍潁川太守高沖　　　　　　　　　都督張賓　州主簿別駕陳遵　趙亮　民望孫獻　隊主石猛　　　　　　　　潁州沙門統曇永　　　營福都維那慧蓋
持節假征西將軍太中大夫陽翟太守敬鴻顯　　　都督李柱　郡功曹陳敬都民望陳樹　民望許雲　邑吳六奇　　　　　　　　司州沙門統道鐔　　　長兼都維那慧生
持節假安東將軍許昌太守呂道興　　　　　　　都督瘐翫　邑子陳始明民望陳世用　民望藥璨　黨許洪朗　　　　　　　　陽州沙門統道慈　　　長兼都維那靜意
陳留太守敬忻小郎君敬清奴　　　　　　　　　都督王榮　都督陳胡　民望孫世通　長史荀樂　　　　　　　　　　　　　潁州沙門都道業　　　長兼都維那道果
州錄事參軍敬遵顯騎兵敬穆　　　　　　　　　都督趙珍　都督王族　民望宋大業　民望趙珍　　　　　　　　　　　　　潁州沙門都慧範　　　長兼都維那道海
州別駕薛宗邑子長流袁孝則　　　　　　　　　□督韓略　都督靳輝　民望孫騰達　民望李愛　　　　　　　　　　　　　潁州沙門都智定
州治中崔叔亮邑□外兵柴軌　　　　　　　　　□督韓章　都督尒歡　民望姜江珍　騎兵朱海　　　　　　　　　　　　　潁州沙門都曇佳
州司馬崔子琰邑子外兵王貴　　　　　　　　　都督薛璨　都督張豔　民望趙龍光　月令戴翔　　　　　　　　　　　　　潁州大律師靜遵
州治中毛集邑子州散騎楊業　　　　　　　　　都督元志　都督許祖　民望劉元才　西曹馬超　　　　　　　　　　　　　潁州沙門都僧雅
州治中敬伏護邑子散騎匡乾　　　　　　　　　城局魏孫　都督趙遵　民望許天扶　錄事董景　　　　　　　　　　　　　法師晉州都靈洪
中軍將軍敬景儁郎中郭延買　　　　　　　　　士曹李遠　都督徐延　民望韓次賓　民望許寶　　　　　　　　　　　　　法師司徒寺慧辯
中兵敬乾歡潁川郡丞孟延和　　　　　　　　　默曹姚泰　都督□賓　民望孫陽尒　省事趙謙　　　　　　　　　　　　　萇社縣維那法嵩
主簿敬頻　　中兵參軍薛虯　　　　　　　　　士曹宋孫　□□□融　□□孫長和　道人惠哲　　　　　　　　　　　　　張顯公寺主法敬
主簿敬子瑜　功曹參軍薛略　　　　　　　　　功曹鄒卓　都□□祖　民望孫法凝　西曹張徽　　　　　　　　　　　　　法師寧國寺曇整
鎮城樊後興　集曹參軍李弁　　　　　　　　　門下程遠　博士□化　民望張承洛　李臺尉姨　　　　　　　　　　　　　法師寧國寺法豫
萇社令魏族　都督井盆　祭酒唐纂　　　　　都督敬難阤　民望韓係叔　司馬王買暉　　　　　　　　　　　　　　　　　法師丈八寺僧慶
許昌令楊悅　都督敬世　祭酒玄源　　　　　都督毛季業　民望韓海華　外兵司馬景　　　　　　　　　　　　　　　　　法師司徒寺僧景
臨潁令郭叔　都督郝沖　祭酒孫欣　　　　　都督萬孟津　民望趙方達　外兵王景嵩　　　　　　　　　　　　　　　　　元領軍寺主法興
潁陰令柴興　都督劉朏　西曹石纂　　　　　都督孫承明　民望仇猛虎　帳內王鸞海　　　　　　　　　　　　　　　　　臨潁縣維那道顯
許昌令柴儁　都督敬珍　西曹楊珍　　　　　都督王遵賢　民望聶保壽　民望劉彥始　　　　　　　　　　　　　　　　　潁川郡維那僧度
隱陵令孫祖　都督裴祥　主簿張秀　　　　　都督王買　　助教聶柒虎　黨司徒始隆　　　　　　　　　　　　　　　　　許昌郡維那法炬
扶溝令張靜　都督索闍　主簿趙安　　　　　五官成勇沈貴遠　蔡萇洛　邑子韓長茂　　　　　　　　　　　　　　　　　陽翟郡維那道希
州都陳始和　都督薛賓邑子姜思賓　　　　　民望伏生穎當世　毛仲賢　都督敬文賢　　　　　　　　　　　　　　　　　法師祖寺僧遠
州都郭惡蚝　都督伏愛邑子姜始宗　　　　　民望景嵩趙永隆　屈伯奴　丘哲　王乾　　　　　　　　　　　　　　　　　敬公門師慧哲
州主簿陳延　都督陳族邑子龍伯達　　　　　長流張尚尹洛祖　告苟子　趙常　鍾遵　　　　　　　　　　　　　　　　　齋主白塔寺道場
中兵梁蘭景　都督王和邑子龍讚　　　　　　民望力和韓道顯　馬伏貴　張穆　閻翔　　　　　　　　　　　　　　　　　前禪靜寺主智遵
長流胡長儁　都督思和邑子李遵　　　民望鄭明陳榮國　王叔尒　龍顯　閻乾　　　　　　　　　　　　　　　　　　　　前禪靜寺主法榮
鎧曹賈思慶　都督王顯邑子和祖邑子王仕元邑子成淵　　胡女休　韓亮　焦弁


