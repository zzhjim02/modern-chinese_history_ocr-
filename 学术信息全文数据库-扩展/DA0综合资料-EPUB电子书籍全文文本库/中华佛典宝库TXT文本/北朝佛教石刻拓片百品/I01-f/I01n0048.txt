北朝佛教石刻拓片百品第 1 冊 No. 48 報德玉像七佛頌碑


　　No. 48


報德玉像七佛頌碑


　　之一　碑陰


　　魏報德
玉象七
佛頌碑


　　軌基綿邈。體非緣待。有无不染。唯聖乃詳實證□以□□□□□□故夢中說
夢。周蝶相轉。或云始從見□終於第一。有思成佛□□□□□□□法身。无心
於為而无不為。任物成壞。位極方具。故知山谷之音□□可盡。如夢所見。非求
可得。一俯一仰。木石開□。況至理之中。何身不有。同□□方。其誰不是。□□三
界。何家知非。无在不在。□綸太虛信矣。是以共世人□□歷劫猶不覺知。況業
差地別。七識十居。毒飯馬麥。正其宜也。明須結心王□□。佇立門側。時宿草菴。
始信是天屬。諒非旦夕之間可得逢覲。涓涓決石。履□堅冰。　大魏龍飛恒代。
創基帝業。王有九土。至　高祖孝文。定鼎崧洛。莊飾□宙。津梁四海。禮樂更新。
雅頌洋溢。於是逆旅星宮。林墅華殿。廣興塔廟。紹隆三寶。始造報德寺。洸洸濟
濟。與舍衛竹園同風。　宣武皇帝。剖玉荊山。賈重連城。彫鏤瑩飾。模一佛兩菩
薩。石基磚宮。樹於寺庭。法鼓於是始聞世間。中止之輪再轉於大千。半月之儀。
流暉於東夏。寔淪影餘光。亦髣髴初旭。沙門曇昌。蒙國慈矜。無由仰謝。共慧雲。
洛州刺史田景。車騎將軍姚元標。河南太守司馬相貴。□參軍杜文敬等。建碑
前像金容。後刊靈讚。庶以茲善。崇增川岳。願　七廟神□□域。皇祚遐隆。群寮
忠貞。曠劫師僧。七世父母。法界含識。同霑斯慶。龍華之□。□登初會。其詞曰。
三有深无限。彼岸甚悠悠。於中常淪沒。何年見春秋。唯□□力王。水上乘輕舟。
汎汎隨波轉。載沈復載浮。意欲渡斯盡。正恨緣廢休。願□□是者。應當速返流。
行藏業不許。樹靜風豈聽。如船墮迴復。無由得自亭。□□迺一散。誰當可盡生。
不如奮雲翼。高翔天中城。　　武定三年歲在乙丑□□丁丑朔十五日建


　　之二　碑側


　　洛州沙門都定國寺主慧珍　　　撫軍將軍□□□大夫□□封緒　　　　永安公開府□□軍前并州主簿溫蠻大行臺郎中楊士階　冠軍將軍中散大夫前康城令王孝穎
　　　　　　　　　主道　　　中堅將軍長□□□洛州別駕閿憘男祁標厲威將軍儀□府集曹參軍張顯　　冠軍將軍儀同府中兵參軍朱子璨冠軍將軍中散大夫姚延壽
前洛州沙門都阿育王寺法仙　　寧遠將軍前河陰□令行臺郎中鄧延茂　盪寇將軍馮□　清信士姚哲　　　鎮遠將軍前洛州騎兵參軍黎季明前清河王司徒府參軍事裴普
法師彭城王寺慧須　比丘曇壽　冠軍將軍中散大夫荊州別駕魯僧達　　中堅將軍宗山□　　　　　　　　輕車將軍北荊州府主簿　　　　□　　　　　　　　張顯和
追聖寺法師僧遵　上座道勝　平遠將　　張暉　中堅將軍車騎府司馬趙思榮　洛州□曹參軍紀文悅　　宣威將


　　之三　碑側


　　　　　　　　　　　　　　　　　　　鄉邑寺法師曇寶
　　　　　　　　□□寺法師道顯　　法師道猛　　　河南郡沙門陳留寺僧和　廣陵王寺法胤　報德寺道□□　　比丘道方　　永光寺僧賓
　　　　　　　　阿育王寺主法雲　　景明寺法師僧晏　　法師□□□　　　　比丘法仙　　　比丘□□□□　　□□慧初　　平等寺僧岳
　　　　法師　永光寺主僧朗　　　　皇姨寺禪師法僑　　比丘曇□□□□　　比丘法亮　　　□□□□□　　　□□□□　　報德寺道琳　　比丘僧霸
上坐僧緒　　律師廣陵王寺主法矯　　報德寺僧明　　　比丘百官□□□□□　□丘曇玉　　□□□□□　　　□□□□　　　比丘慧練　　　比丘慧玉
上坐曇仙　　洛州沙門統報德寺主法相彭城寺法師道原婁司徒寺主造□□□□□寺曇紹　　　□□□□□　　　□□□□　　　比丘道珍　　　比丘曇


