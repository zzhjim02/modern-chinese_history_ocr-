北朝佛教石刻拓片百品第 1 冊 No. 7 比丘法雅等千人造九級浮圖碑


　　No. 7


比丘法雅等千人造九級浮圖碑


　　之一　碑陽


　　上為
孝文
皇帝
造九
級一
塸


　　夫大聖巍嶷於靚上。非妙致無以契其穆。真容澄邃於大千。非純感無以窮其會。故能柄
法光以曜玄極。灑巨泥以賑兆冥。變地獄為香迹之境。迴三八之途為天堂之墀。催眾惚
之煩。猶乘冰之□。□鑊□比丘法雅。信心於道場。體契誠之精致。與宗那邑一千人。悼促
□於閻孚。猶觸石之軺□。慨傳業之無因。寄微塵於來世。或捨五美之嘉饌。或釋纖彩之
奧微。而建靈廟。營之以九級。九級之功。由盛德而顯濟。且夫泫池之流。必歸於洰海。細目
之要。必總于大綱。而體之祁上。臣子之獻誠道也。故發願于　孝文。孝文皇帝。大魏之中
興。曠代之睿主。比德則羲農齊軌。遠治則伊媯同範。以先皇所都壤。偏於曜和。不洽於土
中。乃兆畿域于嵩浬。唯影同於□堮。於其時也。始營基止。至後帝正始之元。逕載有七歲。
次于大梁。望舒會於析水。建功乃就。且因地之形勝。有先哲之舊墉。目日楊城矣。帶黃河。
背流清。左長淇。右太行。域康叔之舊封。條伯禹之所營。則其餘原絮之沃。豈可具焉。九級
者。法九天之虛靚。則才華于體洽。功准於殊奇。匠極於奧妙。色邁于五麗。其中諸珍瓔珞。
奇像玄摸。橋松踟蹴于坐幄。飛仙游戲於太虛。龍騰虎躍之類。豈可悉記矣。觀者未宣而
影映。或累旬而忘疲。或□或晝。遐路驅馳。況其邇矣。或感之而捐六慾。或樂之而取飢臠。
等冠之英。捨貴而投法。望冑之儁。捐俗而仰誠。織竭累細之實。農盡秋收之盈。斯容觀之
赫矣。故建石碑一枚。顯其功之大矣。又議盡於下情。庸辨於體實。懿矣楊宗。得其宜與。應
儁而不謬。猶紹沮淶矣。元其先纘。神武而機感。惟冰巷而不夷。誕生文武。奄有下土。暨至
叔虞。別封於唐。蘭根挺于□底。脩標屆于天崖。芳裁易暢。移馥于晉。詩之蕃衍。豈非寔歟。
還于秦漢魏晉。奕世公弼。參思九五。至晉武帝分河內為汲郡。顯之於汲土。表之以望冠。
儁又相尋。迄至于茲。且後生之徒。世著善□。聞惡如懃農之抽穢。進善若聲體之嚮影。其
敦仁尚義。崇行葦之風。寬容和緩。纘思遠之俗。皆當時之菀特。故記有之。無美而稱焉。是
誣有而不傳忘也。又曰。苟有美焉。必勒之於鍾鼎。以照其令德。況斯之所為也大。所纘之
也長。敢不刊石著勳。而記其庸焉。　　　其辭曰
恤矣靖級。陵霄屆□。下資□摸。上□無莫。良匠運奇。般垂與作。內朗玄暈。聖容時託。靈隱
□思。飛仙虛□。綵繡華瑩。若隧若洛。卓矣容觀。曠代希慶。(其一)　於穆　孝文。洪猷纖熙。道
風悉發。鬱彼百圃。恩感滯域。遐載奔飛。詒厥遜謀。永有依歸。魂兮登暇。昇彼紫微。(其二)
儁矣楊宗。玄紹沙域。唐表別園。晉昺異基。奕世公弼。庶積允釐。內崇道穆。雅亮于時。儁又
相尋。迄至于茲。(其三)　倚與碑矣。顏彼寶形。體稟和質。良匠妙營。內含碧曜。外挺乾清。下願
□固。頂□四靈。□刊茲像。昺纘儁名。豈伊虛韻。永彰契誠。　　太魏正始元年正月七日。




　　蓋三才創剖。稟元氣以
像之機。四生異類。託果
著刑名之号。俱憑五陰
六惡。出入危城。輪迴若
可。帝王奉郊祀之尊。□
六藉之訓。然要求於□
門。罔能剋於真實者□
善誓法王。慈悲曠遠。□
樹貝葉。通傳級引。□□
彼岸。故聚沙為塔。□□
之因。半偈之言。當為以
果。然有皇宗楊法貴
乃孝。並悟苦空。當以□
營勝福。臨清水之涉□
之汭。黃金質地。建□□
以周武臨朝。綱維□□
隨機。三寶陵替。堂□□
園宮宅。盡生禾黍。□□
碑一區。完全靡損。□□
隋馭化澤被遠。荒□□
罔不重譯。乃使嚴□□
明正法。隱如彌顯□□
追祖禰之功。又照□□
之福。乃襲於前。還□□
移舊碑。置在水北□□
右帶商郊及此□□□
地。仰願國祚□□□□
億□銜恩有
大隋開皇五年四月十九日
游妙□□


　　之二　碑陰(上段及中段楊氏邑子題名不可辨識)


　　楊敬賢　　楊□□　　楊延　　　邑子　　　楊士貴　　維那　　　楊洪顯　　楊瓫　　　楊屯　　　楊配□　　楊道方
楊□龍　　楊□明　　楊道履　　楊小胡　　楊清周　　楊安生　　楊文盛　　楊智遠　　楊要洛　　楊金安　　楊小達
楊□□　　楊天賜　　楊□□　　楊羌尒　　楊靈憘　　楊榮祖　　楊伯憘　　維那　　　楊平智　　楊洛子　　楊伯邰
　　　　　楊清龍　　楊龍見　　楊天明　　楊宗胤　　邑子　　　楊惡頭　　楊万堤　　楊僧奴　　楊光顯　　楊文之
　　　　　楊洛生　　楊迴祖　　楊安祖　　楊蘭生　　楊祿子　　楊郎君　　邑子　　　楊洪標　　楊鐘葵　　楊文虯
　　　　　楊□洛　　楊道虎　　楊憐　　　楊虎子　　楊三戌　　楊家敬　　楊奉奴　　楊靈智　　楊市　　　楊衝
　　　　　楊光□　　楊禹　　　楊虎頭　　楊起祖　　楊雙歡　　維那　　　楊喬生　　楊胡女　　楊洛戌　　楊文安
　　　　　楊智悟　　楊文顯　　楊保九　　楊副龍　　楊重　　　楊鍾葵　　楊惠登　　楊領族　　楊惡蚝　　楊磨尒
　　　　　楊□進　　楊□　　　楊光始　　楊龍興　　楊歡　　　楊副　　　楊興國　　維真興　　維那　　　維那
　　　　　楊子□　　楊迴生　　楊靈壽　　維那　　　楊山王　　楊陽香　　維那　　　楊三戌　　楊僧敬　　楊玄瓠
　　　　　楊俊興　　楊眾敬　　楊文雅　　楊遠士　　楊僧養　　楊道儀　　楊僧養　　楊醜　　　邑子　　　楊樹生
　　　　　楊歡□　　楊法誕　　楊洪達　　邑子　　　楊羌奴　　邑子　　　楊買歡　　楊廣興　　楊天壽　　楊祖憘
　　　　　楊長□　　楊見僖　　維龍興　　楊萇生　　維那　　　楊文　　　楊清□　　楊僧暢　　楊真保　　楊法猥
　　　　　□□□　　楊叔祿　　楊要興　　楊皇雀　　楊道歡　　楊文宗　　邑子　　　楊靈歡　　楊法光　　楊小樹
　　　　　楊□□　　楊明金　　楊白龍　　楊迴　　　楊雙但　　楊天生　　楊黑奴　　楊惡奴　　楊道秀　　楊伯壽
　　　　　維那　　　楊清奴　　楊文淵　　楊歡　　　邑子　　　楊眺□　　楊同　　　維業祖　　維那　　　楊顯儀
　　　　　楊天□　　楊伏姜　　楊可生　　楊王尒　　楊元進　　楊鍾葵　　楊疆之　　楊顯和　　楊雙虎　　楊顯城
楊大千　　楊□　　　維那　　　楊魯生　　楊法初　　楊道明　　楊杲　　　楊外　　　楊曹生　　楊法歡　　楊道賢
楊□存　　邑子　　　楊僧貴　　楊夫聰　　楊安邑　　楊午德　　楊香盧　　楊倪　　　楊承伯　　邑子　　　楊洪遵
楊天智　　楊遵雅　　邑子　　　維那　　　楊買　　　楊叔興　　楊恒儀　　楊安王　　楊法敬　　楊魯　　　楊普安
楊祖□　　楊僧　　　楊天生　　楊僧奴　　楊天德　　楊龍威　　楊願　　　楊老　　　楊輔智　　楊道德　　楊歸生
　　　　　楊天祿　　楊勝之　　邑子　　　楊買德　　楊勝　　　楊衝　　　楊惠德　　維那　　　楊雙安　　楊樹生
　　　　　楊□□　　楊龍之　　楊法憚　　楊惡奴　　楊先　　　楊道僑　　楊伯生　　楊天智　　楊惡奴　　楊顯慶
　　　　　楊導　　　維伯鸞　　楊及祖　　楊洪智　　維那　　　楊神虎　　楊天勗　　楊買德　　楊天有　　楊歸安
　　　　　楊生□　　楊神龜　　楊伯壽　　楊光胤　　楊濟奴　　楊業　　　楊苟子　　邑子　　　楊天族　　楊方貴
　　　　　楊□□　　楊雙鸞　　楊洪進　　楊僧顯　　楊萇興　　楊周　　　楊□憖　　楊難之　　楊道憘　　楊僧喜
　　　　　邑容□　　邑元明　　楊馬領　　楊菩提　　邑子　　　楊可畏　　楊天念　　楊道洪　　楊高尒　　楊洛
　　　　　楊天極　　楊解愁　　楊思伯　　楊俊興　　楊腊　　　楊倪奴　　楊雙　　　楊道榮　　楊樹　　　楊叔敬
　　　　　楊興□　　楊進壽　　楊陸　　　楊安都　　楊買胡　　楊曇儀　　楊山俱　　楊洛　　　楊分周
楊喬光　　楊法存　　楊天保　　楊征年　　楊安香　　楊保　　　楊天景　　楊歡　　　楊万集　　楊明
楊虎□　　楊黑龍　　維那　　　楊若祖　　楊容生　　楊眾保　　楊孤尒　　楊虯陵　　楊万富　　楊龍震
　　　　　□□□　　楊□□　　楊　　　　　　勝　　楊永伯　　楊飛龍　　楊平周　　楊天生　　楊香盧


