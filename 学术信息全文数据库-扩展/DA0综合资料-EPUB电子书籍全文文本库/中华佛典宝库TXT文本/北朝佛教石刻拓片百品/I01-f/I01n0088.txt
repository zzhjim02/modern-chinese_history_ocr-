北朝佛教石刻拓片百品第 1 冊 No. 88 劉氏造像記


　　No. 88


劉氏造像記


　　蓋聞□垂□□□□山河□□□□□□□□□人□二□□□□□□□□□□□□□□情異庭塵
□如性乖揚□不足比其□。□□詎可方其識。唯有至人□□□□□□□□□迦□□□隨後供人天
悲悼□□□□□□□□□□□狀。聖化流移。傳於東夏。其有劉氏□□自□堯□□□□扶危定傾。功
尚九合。商周之世。□佐王□。□暨皇族。君臨万國。子孫相承二十四帝。□□□唐。難名難譬。宇宙之民。莫
不□□今□市迴劉□□□□等。念八倒而不返。愍九居於火宅。□法□於世界。濟三有於苦海。□遠祖
則趙郡王虎之冑胤。七世祖亮。磥硌大節。為世指南。謀若淵凝。□如江注。建平中。為趙郡太守。因居洨河
之南。從祖盧。涉獵百氏。曉達方言。使歷諸國。罔不重譯。除虎威將軍宜春男長社令。從祖□。學博關西。懷
邁東首。文推□橫。□藏在世。皇興二年。為殄寇將軍廣宗令。後為平遠將軍樂陵太守。從祖桀。天才自遠。
榮万頃之光□俶儻不群。似倉龍之渡漢。太延之初。遠使粟特。光揚天命。除伏波將軍南鄉男洛州太守。
從祖兄市遵。少有商角之風。長懷不世之行。嵩高惟岳。不足譬其隆崇。八紘九野。豈得方其寬廓。孝昌之
初。為盪寇將軍侍御史。天平二年。為前將軍太中大夫。從祖兄令顯。雄威自天。今古所以罕比。遒文互起。
始終莫類其能。天平三年。除威厲將軍同蹄令。但子孫分封。荴蔬蓋世。錦衣鳴珮。光於四海。或居河託釣。
心慕姜公之年。或深山樂道。以崇莊老之術。遂見沔河之北。贊皇之南。山有五岳之形。水有四瀆之勢。地
帶荊山之寶。石懷芙蓉之色。憂曇末利。四時吐榮。蓂莢藶英。以像晝夜。即發育王之心。復起給孤之念。剟
金捨璚。迴向无上者歟。故率宗人等。共敦斯福。其人也。皆法身大士。龍璧未變。卷翼促鱗。方舒風海。敬造
龍華浮圖。高門佛殿。望旋璣以取度。法列宿如圓天。託兜率以垂形。藉□鷲為基則。其中復有白玉等像。
涌出飛來。滿月色身。无比金聚。畫出天雲。應龍馳如相顧。刻作丹穴。神鳥翻以俱攜。乾闥撫琴。則伽耶廣
不自制。緊那梵音。則五通耽之墜虛。蹲倚伏獸。則樓師慚其剞劂。虯蛇纔舉。則葉公喪其魂氣。無異千日
之明。豈殊雲臺之網。斯實歷代之功高。僧祇之行果。昔巨石雖廣。拂輕衣如尚銷。真迹聖容。歷芥城如□
固。爰降短文。迺為銘曰。　　造化難測。神智无方。廓若含虛。隱則塵藏。心水清淨。慧日舒光。四攝六度。□
匪津樑。獨有劉氏。世絕英倫。託志方外。遠此六塵。皮紙骨筆。八□捨身。構茲靈塔。妙相入神。圖廟肅肅。法
堂巍巍。琱金鐫玉。塗以丹暉。譬彼十會。熟識是非。四生五道。莫不歸依。畫出天山。表諸神功。殊形異狀。踊
躍騰空。御月握日。色別玲瓏。非閉非見。誰辯西東。功踰他化。事等祇園。玉龜出灞。建立高門。猶天之固。安
則如練。三界雖謝。此福常存。　　維大齊武平元年歲在庚寅十一月庚戌十五日經始


