北朝佛教石刻拓片百品第 1 冊 No. 61 趙郡王高叡修定國寺頌


　　No. 61


趙郡王高叡修定國寺頌


　　□□齊天保八年歲次丁
丑四月己巳朔八日丙子。
使持節都督定瀛幽滄安
平東燕七州諸軍事撫軍
將軍儀同三司定州刺史
六州大都督趙郡王高叡。
地居兩獻。化凝二南。六度
是宣。十善無滯。比丘僧琴。
業重行高。栖玄宅妙。同捨
異珍。建斯靈宇。虯簷迥構。
寶鐸依空。有類飛來。無殊
湧出。當願福鍾
七廟。卜世靡窮。聖主臨
馭。弘茲萬壽。先王道洽群
氓。先太妃德崇列閫。昊倉
寡惠。慈陰夙傾。思所以仰
報　亡靈。祚覃遐裔。一切
六道。彼岸咸登。金石是鐫。
傳之不朽。標弟胡明達。
定國寺主慧照
□□□□□□主僧實


