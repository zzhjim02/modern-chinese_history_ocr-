北朝佛教石刻拓片百品第 1 冊 No. 86 潘景暉造碑像記


　　No. 86


潘景暉造碑像記


　　






左相菩薩主
大象主








大象主
右相菩薩主










　　　　　　　觀音寺





　　大齊天統五年歲
次己丑四月庚申
朔八日丁卯建


　　蓋若道非真極玄元。言情万
類之表。誰有辭城棄位。以布
衣為好者也。若夫芳蓉姿婉。
重爵名官。思皆浮庶。仕民□
情貪暮。自不貨身質肉。布髮
淹泥之徒。焉有昏閨闇室。更
續明燈者怖。今都唯那潘景
暉。張煞鬼。李仕暉。陽脩羅。仰
率儒徒七十人等。並雍容雅
素。若孤鵠沖天。綺結蔥紅。似
群龍集主渚。往曾竹馬餘暇。
縕五禮以俱融。長復脩多。知
四藏而弘解。常願乘風出谷。
衿濟群生。龍宮陃教。昕階大
道。但惕聖之已去。逍迢金山。
薨巔既久。若不矸彫神狀。想
作當時。無以紹述嚴議。弘輪
更轉。是以遠詣浮山嶺岫。取
玉類之純貞。還對泉源。礱磨
彫琢。造碑像一區。二侗菩薩。
北面開光。方侵上頂。因茲妙
瑞。仰諮皇帝。化九夷而同風。
總万國以隆強。四王奉華於
玉珮。諸天貢寶於金葙。逮及
七祖先零。圓通六道。俱證金剛。
其辭曰　沖寂妙絕。超越是非。凡
情未達。聖者能歸。巧存方便。貿易
粗衣。(一)榮名麗仕。美豔垂紅。斯皆危
毳。未若真蹤。波論自鬻。嚮勸鱗空。(二)
昏〃六道。快似深閨。无人執炬。終墜泥
梨。賴茲明哲。濟我群迷。昔兮五色。收
在雙林。于時還照。視我山金。脩功練石。長
去幽沈。


