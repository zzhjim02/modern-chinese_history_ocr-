北朝佛教石刻拓片百品第 1 冊 No. 69 方法師鏤石班經記


　　No. 69


方法師鏤石班經記


　　大齊天保元年。靈
山寺僧方法師。故
雲陽公子林等。率
諸邑人。刊此巖窟。
髣像真容。至六年
中。國師大德稠禪
師重瑩脩成。相好
斯備。方欲刊記金
言。光流末季。徂運
感將移。暨乾明元
年歲次庚辰。於雲
門帝寺。奄從遷化。
眾等仰惟先師。依
准觀法。遂鏤石班
經。傳之不朽。
華嚴經偈讚。
定光如來明普照。
諸吉祥中最無上。
彼佛曾來入此處。
是故此地最吉祥。
十方國土勝妙華。
無價寶珠殊異香。
皆悉自然從手出。
供養道樹諸最勝。
一切十方諸伎樂。無量和雅
妙音聲。及以種種眾妙偈。讚歎
諸佛實功德。
盧舍那佛惠無礙。諸吉祥中最無上。
彼佛曾來入此室。是故此地最吉祥。
大般涅槃經聖行品


