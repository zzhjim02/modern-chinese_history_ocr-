北朝佛教石刻拓片百品第 1 冊 No. 44 李贊邑等邑義五百餘人造像碑


　　No. 44


李贊邑等邑義五百餘人造像碑


　　









禪師慧訓
供養佛時




邑師慧剛
供養佛時














　　



維摩主輕車將軍勝州錄事參軍賀蘭思遠


菩薛主張充



都維那　　　　　　　　　　　　　　都維那齋主蘇叔昭

寺主鎮東將軍林慮太守赫連子悅　　　八關齋主租曹從事郡中正魏德令龐顏
大象主雷齊　　　　　　　　　　　　八關齋主龐眾貴





光明主雷萇　　　　　　　　　　　　八關齋主馬曇顯



菩薛主王法歡　　　　　　　　　　　八關齋主蘇珍輝


平東將軍魏德令范伯醜




　　蓋前劫莫初。心路非始。攸哉邈乎。靡測其源者也。自天地替成。陰陽啓運。□靈
起滅。業報相依。莫不染習色塵。驚馳愛慾。循環五趣。亦沉溺四流。雖復緣起一
生。受神□識。形心電速。念念□留。假使靈芝九轉。行極四誠。奔□月以高昇。望
玄宮而蹔息。猶亦退沒三塗。旋還六道。不說生死之因緣。詎云解脫之果報。能
仁悟迹前機。超□後際。降靈□室。□□□□□□駕四門。卻遺三殿。一心高蹈。
成无上尊。至於化動十方。迴□三□。吞□大海。□納須彌。雖神照冥通。至德潛
衍。莫不稱相取益。□物□□。□□□之□。□真實之相。因化城以蹔止。演眾妙
於鷲山。及慧日□□。法□□□。□□五□。□屬三千。藉有作之功。會無為之力。
航法船於淨□。□常樂□□□。□□天人慕感。像法興靈。惟敬真顏。寄存寶色。
然州武猛從事汲郡□□□□□六鄉之秀老。遂割損家資。率諸邑義五百餘
人。竝著信情源。崇宗□□□□□千劫。故正順一時。起津梁於生滅之淵。運舟
楫於貪慾之海。通四衢□□□□駕。擁三彰。竭八倒之流。兼義冠鄉閭。譽聞邦
邑。莫不尚祇園而結慕。同□□□歸依。遂瞻影天竺。尚想□城。眷茲一山。僉共
嘉力。其峻壁單懸。遙峰疊□。流□□野。帶□山□。至如寶塔五層。則浮空曜晷。
金棠百刃。則撫日承天。□木□□地□□□足並雀離之高妙矣。又真儀應像。
則暉暎龕室。神光照爛。則□□太清。□空隱現。無復等級。威神相好。不可思議。
復即石以拓玄基。因木而架□□。引長廊而交暎。接戶牖以相經。堂廡霞舒。階
墀綺合。雲生枅向。風出簷軒。花□秀美。光開七淨。泉流藻注。鴻澧八解。雖謝菩
提吉祥之勝地。方同竹園伽藍之妙哉。於是名僧德眾。煙集如林。栖息戒藏之
門。優遊正定之路。結漏永消。脫諸塵網。般若之力既充。所作之功亦辨。六時精
苦。不閑日夜。四事奉給。無替所須。而樹福良田。脩功淨土。亡情投軫。取會將來。
既事光世上。業顯寰中。鴻名盛德。方傳不朽。祇掌寄言。雖不盡意。題表金石。其
能已哉。乃作銘曰。
心塗眇極。性緒攸玄。三才始運。一氣□延。虛成報果。妄結因緣。有形分段。无色
已遷。於唯大覺。隨感現身。權影昏俗。混相纓塵。汎茲永夜。濟彼長津。緣乖化隱
卷跡歸真。世崇遺教。瞻圖影則。寶剎層巖。金槃累飾簷宇高臨。長楹峻極。庭流
桂水。園開淨色。既曰福地。實唯淨土。息隱桑門。淹留緇旅。功不虛棄。果不妄袪。
德標千劫。聲傳万古。
維大魏永熙二年歲在甲寅興建。至武定元年歲次癸亥八月功就。仰為
皇家。願國祚永延化隆遐劫。疆靜境安。民寧道澤。法界有形。等成正覺。


