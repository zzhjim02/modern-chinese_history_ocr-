北朝佛教石刻拓片百品第 1 冊 No. 87 棲閑寺邑義六十人造像記


　　No. 87


棲閑寺邑義六十人造像記


　　夫理寂虛凝。非浮情所側。假形名相。會趣消氓。邑義□□□□□□□□
十人等。萇悲二鼠交侵。形從電逝。夙霄涕慕。仰戀真容。心同歸□□□□
寶。遂割湌糊口。捨服履寒。共在棲閑寺敬造石碑像一軀。上為皇帝□□。
下及三塗。其像也。石勝京山。匠巧般倕。相脫真儀。妙過世有。聞之者。望風
如迴首。睹之者。肅敬如踟躕。其地土號瑯琊。帝室遺居。前距高崗。卻背金
墉。左帶萇沂。右俠山峰。寺則林同玄菀。下若遊仙。端坐獨念。叡智通神。邑
義等。並識達玄宗。妙體空寂。敦崇三寶。於茲日益。其辭曰。
微微能絕。顯著滿空。含生等潤。不言如功。
慕仰雙林。圖鏤真容。睹茲妙相。夙夜乾恭。
陰陽迭布。物故虧盈。悲同彫落。刊石留名。　　司州汲　郡尚孝舉之辭□。
大齊天統五年歲次己丑九月丁亥朔十四□□卯。邑義六十人等之碑頌。


