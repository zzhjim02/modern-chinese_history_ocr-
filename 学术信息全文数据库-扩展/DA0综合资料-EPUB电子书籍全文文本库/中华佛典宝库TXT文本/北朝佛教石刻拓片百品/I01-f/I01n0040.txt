北朝佛教石刻拓片百品第 1 冊 No. 40 凝禪寺三級浮圖碑


　　No. 40


凝禪寺三級浮圖碑


　　凝禪
寺三
級浮
圖之
碑頌


　　□纖景凝麗。則海鏡圖明。皇秀潛暎。則□□獎□。□□□聖。□薇□而顯淵蹤。現元吉而輝
沖旨。故高蹈七步。耀天人之儀。駕遊四門。悲生老為苦。啓眉光明於長夜。流齣彩敻於重昏。
玄鑒洞於冥機。靈照渙於寂像。无言之論。拂石記年。沙童之說。彈指為證。權影哀於群宗。應
響悽於類族。靡身不即。即也而流仁。無音不曉。曉也而知覺。斯實不思議之至妙也。然化歷
世二境。教盡四域之鄉。靈軒迻軔。遷隱雙樹。金顏雖遙。經圖流範。是用育王之塔。東土隆基。
優闐之像。西域彌構。法輪滿世。妙露斯光。但群品異途。行乖殊致。令迷井之禽。自亡於木羂。
百首之鱗。懸鰓於釣庸。貪愛溺於死河。春蠶圓絲入繭。自非抽穎神峰。迢然孤秀者。焉能於
滄滈之津而拯彼岸哉。今正信佛弟子趙居士。名融。字祖和。元氏人也。其先與秦同姓。至周
穆王造父。有騄駬之勳。賜姓趙氏。又匡弼晉□。暨於武靈王。布錦千城。散綺万國。郁郁顯於
篆冊。穆穆聰至於斯矣。遠祖蘭。漢司徒公征東將軍都督內外諸軍事冀州刺史趙郡公。纂
珪芳於遐葉。遂因封此焉。居士融。蘊沖惔之妙性。如荔□之瑤馨。懷珠照寂。若霄漢之朗月。
雅志貞素。行潔儒流。清風峻遠。栖心文史。恒以甘禪育命。餐經養年。化無徹迹。入不曷言。霜
齡長碧。雪月含清。不窺玉帛之門。不踐縉紳之戶。靖夜閑吟。任運衰榮。卓絕人倫。可謂沖摻
自然矣。居士融每常嘆曰。蟝螻無夕命。椿柯亦彫零。神飄生滅境。如雀飛空瓶。鄉□覆詠斯
文。則淚沾變石。居士融正以妙味自怡。何假珠瓔之榮乎。緇侶尚其仁。素伴貴其清。方晁欽
木蘭之泆露兮。夕餐秋菊之渃英。撟菌桂以紉蕙兮。索胡繩之纚纚。安貧樂道。井丹之流乎。
忠清淳信。子良之徒乎。輕金樹福。須達之倫乎。嗒然孤舉之翰。逍遙出塵之志。是故鄉彥呼
之曰居士。融乃怵然而愾曰。觀世之歸死也。何異飛蛾之夕火焉。慘隼羽之度牖。悼蝴蝶之
變靈。怨蟬啼之漏促。悲霜蔕而淚盈。即共長兄浮陽太守文奴。元氏令文□。邯鄲令貳奴。元
氏令靈和。房子令靈宣。長兼參軍市□兄弟等。孝友恭良。頤居茂於紫荊。皆宦敘衣冠。榮錦
百里。率鄉賢道俗二千餘人等。並信敬玄深。體空虛寂。詳造三級浮圖。凝禪寺□構蕭廓。寶
堂密靖。層甍耀於霞漢。玉繢[豐*莘]於瓊珉。飾以丹碧。雕以仙形。松柳翠鬱。井級淒涼。鴻翻則雲
波。風嘯百籟吟。居士融復衢設義餐。珍膳盈案。笑迎愧送。穆於文質矣。其處南瞻堎埠。霰靃
之所藂薈。北城峻峙。百王之固綿基。東有村□。蓊蔚連煙。西嵢盤岌。虜光翳而迴薄。其寺妙
像精異。遊視忘歸。所造之福。仰資　皇猷□隆。丞相休永。王公百司。師僧父母。識性之類。梵
水洗心。常生淨樂。居士之善。上昇人天。下□鬼壤。鄉義僉言曰。昔纖容之功。尚詠於金篇。片
瓦之施。猶頌於遺陵。況居士融建斯景福。豈得蔑聞哉。恐靈迹勝因。空傳無記。故鄉人中兵
參軍鄭鑒邑義二千等。慕海春之餘韻。羨雙雁之追仁。乃相與託鍾山以詮妙軌。刊玄石以
颿鴻芳。當使淥竹之彩。長搖於紫風。清松之碧。永輝於素月。其詞曰。
皎皎沖覺。寂寂虛清。塵中獨鏡。霧里孤明。龍□現跡。素木歸靈。玄夢垂影。雪山流經。殊顏同
習。分言共聲。明珠泣醉。羊鹿悲嬰。林蘤水淥。虯翔雲枝。耆鷲風遠。給孤化移。金粟爰集。文殊
來儀。釤梯重秀。枯蓮更猗。遺芳之軌。妙猷仍玄。濁浪澄曦。晌昤凝淵。居士祖和。兄弟貞賢。體
茲四空。五有非珍。獎率鄉儒。營斯福田。津流遐劫。果鍾人天。祇菀還日。提河再年。惠風蠲拂。
昏境除煙。　　　大魏元象二年歲在申二月乙未朔□□五日己酉造刊俱訖耳


　　
撫軍將軍殷州長史河東侯
趙郡太守趙伯才　　　趙太守趙法貴
博陵太守趙里堂　　　鉅鹿太守呂市保
安東將軍銀青光祿大夫秦州別駕金城太守趙元顯
高柳太守趙武欣　　　伏波將軍路州令趙□化
鉅鹿太守趙問石　　　安戲令趙道安
廣平太守趙稚　　　　九門令賈曇受
勃海太守趙王　　　　元氏令張奴
華陽太守趙太周　　　高邑令張榆
趙郡太守趙元顯　　　元氏令趙崇□
廣陽太守趙曇度　　　趙郡功曹郝市邕
樂安太守趙世顯　　　高邑令劉次保
常山太守趙磐虎　　　平鄉令賈虯
平原太守趙神德　　　州西曹賈仲業
齊郡太守趙神扶　　　南宮令程詳
蘭陵太守趙珠　　　　深翟令程沙迷
常山太守趙領標　　　南宮令程武安
襄城太守賈蘭根　　　□子令程□□
代郡太守賈洛齊　　　平鄉令程□
鄉郡太守賈槁　　　　毋極令程万興
廣川太守賈王　　　　元□令程曇金
樂陵太守賈道貴　　　毋極令范聽
城陽太守程文由　　　伏波將軍程顯和
伏波將軍太行臺下帳　內別將程顯邕
伏波將軍程鸞鳥　　　欒城令杜思和
鎮遠將軍程景遵　　　中水令趙景林
靖境別將程零遵　　　元氏督護褚景馥
定陽太守劉班虎　　　殿中將軍吳慶和
下邳太守侯貳安　　　信都令侯挋
定陽太守侯富尒　　　趙郡五官褚悅
□山太守寇金柱　　　趙郡主簿褚豊禮
趙郡太守寇曇桀　　　趙郡五官褚文仲
沛郡太守寇超世　　　晏陽令寇倉
廣平太守寇甫　　　　贏州主簿董景和
征虜府長史馬市買　　鎮城長史侯早
北平太守寇僧俊　　　曲陽令江□
元氏令趙芳林　　　　九門令王□
廣平太守寇道□　　　郡主簿趙和



　　趙□林　　趙□　　　趙和　　　褚□都　　褚市遷　　　　　　　　　　　　　　　　　　　　　　郭和趙　　□□□
薛安民　　□□達摩　程景略　　時元遵　　呂真貴　　褚朔賓　　范道欣　　范征　　　褚榮族　　褚零邕　　趙□□
趙延興　　趙願興　　趙蕭肱　　呂定龍　　趙進興　　趙令興　　杜元伯　　趙景勝　　趙零遵　　趙馥賈仲　劉紹□
賈雙　　　李劭　　　賈虯　　　江貴　　　賈賓主　　趙道樂　　董□　　　張延顯　　趙齊興　　呂永程敬叔程□族
趙延□　　劉顯補　　賈道洪　　趙思和　　趙市遵　　賈道鳳　　賈顯賓　　賈景和　　賈季林　　□伏安　　賈榮祖
賈常□　　賈僧珍　　賈興羅　　賈興和　　賈道景　　趙景林　　趙思義　　趙顯賓　　趙景安　　趙塢生　　張洪□
□□□　　賈□都　　□當明　　賈榮　　　賈文思　　賈永安　　賈念祖　　賈祿　　　姬黑子　　賈伏興　　賈□□
□方趙□　□□侍　　程羅□　　程興樂　　程景興　　賈□□　　賈詳貴　　賈挋　　　賈顯和　　賈明□　　賈顯仲
趙顯明　　趙季　　　趙顯賓　　趙元景　　趙市祖　　程景集　　程伏生　　程石生　　程難宗　　程顯賓　　程敬叔
趙蘭蕭　　趙蘭□　　□□□　　趙景□　　趙景脩　　趙普安　　甄嵩　　　趙貴禮　　趙季蘭　　趙季興　　趙倉□
王和王□　張生　　　郝□□　　郝市遵　　郝金　　　趙僧□因　趙景謨　　趙留暉　　趙脩衍　　趙□暉　　趙子盛
賈明　　　賈鍾葵　　賈思寧　　賈翟和　　賈伏光　　郝玉郝伏　郝穎順　　郝穎舒　　郝穎純　　趙詳生　　蘇孟纂
趙買奴　　趙義和　　趙秀和　　趙文欣　　趙副勝　　賈延和　　賈榮祖　　賈妙洛　　賈思和　　賈天族　　宋慶邕
趙零祚　　趙子良　　趙千方　　張黑　　　張零秀　　趙□城　　趙悛愛　　趙羆羆　　李光族　　李稚興　　趙元偉
郭季□　　郭興　　　褚盡愛　　褚洛世　　褚族　　　張零鳳　　趙曇壽　　張慶祖　　張清顯　　張永安　　褚脩
賈□興　　賈□□　　賈銀柱　　賈都尒　　賈零保　　褚叔遠　　褚紹業　　褚遵　　　郭桃仁　　郭晏和　　郭豐達
王零秀　　王仲□　　王貳龜　　王胡　　　呂漫漢　　賈金剛　　賈敬叔　　賈方生　　賈世運　　賈顯林　　賈洛生
王長初　　王蘭智　　王級　　　王景略　　賈世顯　　王國　　　王仲興　　王悅　　　王景穆　　王賓　　　王曹義
賈白金　　楊神□　　賈雙榮　　賈集　　　賈明法　　賈阿醜　　賈勝生　　賈阿仵　　賈龍　　　賈金　　　賈稱
賈安民　　賈蘭進　　賈誨　　　賈究　　　賈連欣　　賈田□　　賈伯興　　賈石珍　　賈太白　　賈清專　　賈詳
劉萇生　　劉神周　　劉懷德　　劉剛　　　劉伯鸞　　賈柱　　　董丞　　　劉元族　　劉僧遠　　李洪鐫　　柴文□
劉□　　　劉□和　　劉真興　　劉元恭　　劉慶和　　劉益壽　　劉槃虎　　劉文學　　劉安民　　劉仵　　　劉顯□
趙就　　　趙鑒　　　李哲　　　趙方周　　趙慶遠　　郝思邕　　劉景哲　　□□□　　趙遵業　　趙崇業　　趙顯世
趙漫虎　　趙醜漢　　趙仲□　　郭新州　　趙顯賓　　趙蘭馥　　趙善邕　　□□□　　趙容　　　趙良賓　　趙景和
趙景蘭　　趙大黑　　趙小黑　　趙文保　　趙文雅　　趙零景　　趙景鮮　　趙□□　　趙市保　　趙叔邕　　趙神龜
吳槃虯　　吳天安　　吳願德　　吳覲和　　吳丞景　　褚嵩嚴　　褚顯賓　　褚貳兇　　褚景興　　褚連　　　郝清
郭敬族　　郭顯和　　郭景□　　郭僧通　　郭法秀　　吳同欣　　吳遠志　　吳伯洛　　吳顯祖　　吳鳳　　　王浪特
蠶□□　　李貳綾　　蠶道玉　　榆小興願　賈顯　　　李貴神　　郭僧賢　　吳超越　　吳業　　　賈王申　　賈景
馬紹　　　賈令　　　賈市賓　　賈法珍　　賈寄生　　賈光顯　　賈新興　　賈□景　　姬莫問　　劉紹興　　賈周賓
賈廣寧　　賈歡　　　賈珍　　　賈和　　　梅道顯　　賈興□　　賈槃龍　　張曇顯　　賈曇讚　　賈洪醜　　賈待賓
褚泰和　　褚神奴　　褚顯和　　褚仲纂　　褚都尒　　賈乞伯　　賈賓　　　賈洛州　　賈世僧　　賈壽陽　　賈阿文
趙征奴　　趙起族　　趙安其　　趙挋宗　　趙惠保　　褚顯仲　　褚石生　　褚挋生　　褚敬奴　　褚貴興　　褚延其
趙金虎　　趙業　　　趙景虎　　趙延康　　趙雙和　　趙珍　　　趙敬賓　　趙顯和　　趙□顯　　趙貳和　　趙貳
趙顯祖　　趙藉　　　趙門　　　趙馬生　　趙景遵　　趙市顯　　趙雙好　　趙文祖　　趙元珍　　趙敬叔　　趙漫都
趙道珍　　董慶安　　董思都　　董思業　　董思義　　李獻祖　　趙延景　　趙黃奴　　趙恒袁　　趙業和　　趙進
趙□□　　趙仲　　　趙永珍　　趙洪賓　　呂僧　　　董輝禮　　趙挋生　　趙幼遵　　趙難生　　趙叔和　　賈萇命
賈高市　　賈保延　　賈稚融　　賈仵　　　賈輝義　　趙宗茂　　趙龍虎　　趙七兵　　張進慶　　趙昆　　　趙敬和
賈零鳳　　賈□生　　賈貳龍　　賈元周　　賈石賓　　賈醜漢　　賈叔義　　程漫才　　賈雙槐　　趙伏和　　趙道旋
程□□　　程□嵩　　程零陽　　程顯業　　程明□　　賈壽　　　賈顯　　　賈洛蘢　　程法義　　程李遷　　程顯慶
　　　　　　　　　　　　　　　　　　　　　　　　　程□邕　　程零智　　程牛生　　趙脩和　　程景珍　　程元徹


