北朝佛教石刻拓片百品第 1 冊 No. 70 周大將軍延壽公碑頌


　　No. 70


周大將軍延壽公碑頌


　　周
大
將
軍
延
壽
公
碑
頌


　　夫真源澄寂。沖趣虛玄。非可言寄。會通筌致。是以釋迦應生王宮。救昏迷於大□□□
娑羅。示群品之無常。自尒迄今。邈餘千載。純風潛遏。道喪薨淪。用使凝塵翳於黔□。□
垢穢於凡俗。自非識慧幽明。洞監八解。安能樹善因於火宅。建般若於冥津矣。使持節
大將軍大都督勳州汾州絳州晉州建州王葉城□□城□頭城□辟城樂昌城姚襄
城諸軍事勳州刺史延壽郡開國公万紐于寔。志性沈簡。器度寬雅。懷仁納□。文翁未
必比其能。謙恭節儉。四知焉得返其□。受□邊□事□□□□□夷□□望旗喪氣。恩
被北狄。則繈負雲歸。民飲惠化。咸詠甘棠之風。人□□寔。咸歌來□之美。昔邵奭翼周。
絳侯征漠。方之於今。未足踰也。公雖位亟旦□。□□五等。寄意道□。□心妙域。知貪蛇
如幻。不保全於夙霄。娛遊永夜。豈待明於昧□。□□風防諸貴鄉城耆老。訪地祇洹。式
建靈塔。若迺汾水逕其陽。似熙連之□往。諒山□□北。等耆闍之鬱盛。　皇帝陛下。
福洽人天。威加四海。貫萬國於宇宙。納蒼生於覆載。□大冢宰晉國公之勞王□□牟
伊旦。光讚幽遐。敷揚妙軌。非銘金石。將何以則。不述景行。芳音莫著。睹茲休烈。敢為之
頌。
曰若稽古。如是我聞。如如本絕。茫茫已分。有佛有法。為皇為君。聖寔廣運。大智普播。其
溫如日。其慧如雲。道心惟遠。禪念以懃。牢籠軒瑣。影響彌文。有法大士。為王爪臣。菩登
一子。功參十人。情超海岸。道濟河津。開沙兜府。守罔稱神。忠為令德善作福因。弘茲佛
日。會此堯辰。丹楹已構。戴壁斯陳。奉資聖帝。成我能仁。
　　　　　　　　　　大周保定元年歲次辛巳三月壬午朔十日辛卯敬造。


