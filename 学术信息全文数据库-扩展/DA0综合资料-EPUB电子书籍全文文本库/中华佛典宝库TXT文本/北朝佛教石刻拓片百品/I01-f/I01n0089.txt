北朝佛教石刻拓片百品第 1 冊 No. 89 舜禪師等百餘人造像記


　　No. 89


舜禪師等百餘人造像記


　　□邑主禪師舜　象主劉□□
□夫明明萬象。仰之誰得其□。
攸攸兆庶。俯之熟測其際。唯大
□靈尊。威神无量。籠括空有。獨
在環中。演三乘於苦海。為眾生
之樑棟。隨六道之去來。示北首
於雙林。其有舜禪師者。閑居味
□。捨苦樂於一心。據披无罦。恒
方便以開導。欲使未曾有法。給
□荼心。无緣之慈。引其鄙意。復
有劉洪安。劉專。劉嶠常。劉獻伯。
□□□。劉黑等。性與天道。直置
□□□慍不改其容。榮辱何關
在□。□鷲鸑之長歎。慨羅預之
見損。傷慧日□□傳。痛金棺於
長夜。遂率宗門一百餘人。共興
□攝之心。俱起□天之念。欲令
甘露久光。金河□盡。法幢更暉。
慧炬復照。即敬造西方阿彌陀
像。并觀音。大勢。白毫宛轉。與五
山如爭隆。青目分明。共四海如
競朗。一一相好。不得兼二以觀
之。頌德弗閑。豈復更□於餘偈。
將知巍巍難量。猶山玉之對川
長。唐唐易睹。若二日之現華池。
昔不傾不動。由□木如往生。不
穢不濁。因聚沙之微業。況功同
□石。神等育王。豈使催時之獸
虛馳如往返。減算之禽空驟於
去來。乃為頌曰。　　二儀覆載。
万品有緣。受業各異。感果相牽。
御龍奕世。英倫比肩。刻作能仁。
相好殊妍。昞若畫石。猶月昇天
□□□飾。沾及无邊。四恩九居。
□茲福田。慈氏三會。上首俱前。
□之金石。□□斯年。
　大齊武平元年歲在攝提星
　□□月□寶鐘經始故記之
　　　　　　大施主劉□□


