漢譯南傳大藏經（元亨寺版）第 18 冊 No. 6 相應部經典


　　相應部經典

歸命彼世尊　　　　　應供等覺者

　　第四　根相應

　　第一　清淨品

　　〔一〕第一　清淨

　　一～二

　　舍衛城因緣。……於此處，世尊說示曰：

　　三

　　「諸比丘！有五根。以何為五耶？謂：信根、精進根、念根、定根、慧根是。諸比丘！此為五根。」

　　〔二〕第二　預流（一）

　　※三

　　「諸比丘！有五根。以何為五根耶？謂：信根、精進根、念根、定根、慧根是。

　　四

　　諸比丘！聖弟子對此五根之味、過患、出離，如實知故，諸比丘！此聖弟子名為預流，為不墮法，決定趣於等覺。」

　　〔三〕第三　預流（二）

　　※三

　　「諸比丘！有五根。以何為五根耶？謂：信根、精進根、念根、定根、慧根是。

　　四

　　諸比丘！聖弟子對此五根之集、滅、味、過患、出離，如實知故，諸比丘！此聖弟子名為預流，為不墮法，決定趣於等覺。」

　　〔四〕第四　阿羅漢（一）

　　※二

　　「諸比丘！有五根。以何為五根耶？謂：信根、精進根、念根、定根、慧根是。

　　三

　　諸比丘！比丘對此五根之味、過患、出離，如實知，無取而解脫，諸比丘！故此比丘名為阿羅漢，漏盡、梵行已立、所作已辦、棄重擔、逮得己利、盡有結，名為正知解脫是。」

　　〔五〕第五　阿羅漢（二）

　　※二

　　「諸比丘！有五根。以何為五根耶？謂：信根、精進根、念根、定根、慧根是。

　　三

　　諸比丘！比丘對此五根之集、滅、味、過患、出離，如實知，無取而解脫，諸比丘！故此比丘名為阿羅漢。漏盡、梵行已立、所作已辦、棄重擔、逮得己利、盡有結，名為正知解脫是。」

　　〔六〕第六　沙門婆羅門（一）

　　※二

　　「諸比丘！有五根。以何為五根耶？謂：信根、精進根、念根、定根、慧根是。

　　三

　　諸比丘！諸沙門、婆羅門，對此五根之集、滅、味、過患、出離，不能如實知者，諸比丘！彼沙門、婆羅門，我不認之為沙門中之沙門、婆羅門中之婆羅門。又，彼諸具壽對沙門之義、婆羅門之義，於現法亦非自證知、現證、具足而住。

　　四

　　諸比丘！然而諸沙門、婆羅門，對此五根之集、滅、味、過患、出離，如實知者，諸比丘！彼沙門、婆羅門，我認之為沙門中之沙門、婆羅門中之婆羅門。彼諸具壽對沙門之義、婆羅門之義，於現法自證知、現證、具足而住。」

　　〔七〕第七　沙門婆羅門（二）

　　※三

　　「諸比丘！諸沙門、婆羅門，不知信根、不知信根之集、不知信根之滅、不知信根之順滅道；不知精進根……乃至……不知念根……乃至……不知定根……乃至……不知慧根、不知慧根之集、不知慧根之滅、不知慧根之順滅道者，諸比丘！彼沙門、婆羅門，我不認許為沙門中之沙門、婆羅門中之婆羅門。又，彼具壽對沙門之義、婆羅門之義，於現法亦非自證知、現證、具足而住。

　　四

　　諸比丘！然而諸沙門、婆羅門，知信根、知信根之集、知信根之滅、知信根之順滅道；知精進根……乃至……知念根……乃至……知定根……乃至……知慧根、知慧根之集、知慧根之滅、知慧根之順滅道者，諸比丘！彼沙門、婆羅門，我認許為沙門中之沙門、婆羅門中之婆羅門。又，彼諸具壽對沙門之義、婆羅門之義，於現法自證知、現證、具足而住。」

　　〔八〕第八　應觀

　　※二

　　「諸比丘，有五根。以何為五根耶？謂：信根、精進根、念根、定根、慧根是。

　　三

　　諸比丘！應於何觀信根耶？四預流支是。應於此觀信根。

　　四

　　諸比丘！應於何觀精進根耶？四正勤是。應於此觀精進根。

　　五

　　諸比丘！應於何觀念根耶？四念處是。應於此觀念根。

　　六

　　諸比丘！應於何觀定根耶？四靜慮是。應於此觀定根。

　　七

　　諸比丘！應於何觀慧根耶？四聖諦是。應於此觀慧根。

　　八

　　諸比丘！此為五根。」

　　〔九〕第九　分別（一）

　　※二

　　「諸比丘，有五根。以何為五根耶？謂：信根、精進根、念根、定根、慧根是。

　　三

　　諸比丘！以何為信根耶？

　　諸比丘！於此，聖弟子有信，對如來之菩提堅信：如是，彼世尊為應供、正等覺、明行足、善逝、世間解、無上士、調御丈夫、天人師、佛、世尊。

　　諸比丘！此名為信根。

　　四

　　諸比丘！以何為精進根耶？

　　諸比丘！於此，聖弟子發勤而住，為斷諸不善法、具足諸善法，努力、勇健堅固，於諸善法不捨軛。

　　諸比丘！此名為精進根。

　　五

　　諸比丘！以何為念根耶？

　　諸比丘！於此，聖弟子有念、成就最勝之念慧，對長久以前之所作、長久以前之所說，憶念、隨念。

　　諸比丘！此名為念根。

　　六

　　諸比丘！以何為定根耶？

　　諸比丘！於此，聖弟子以捨為所緣，得定、得心一趣。

　　諸比丘！此名為定根。

　　七

　　諸比丘！以何為慧根耶？

　　諸比丘！於此，聖弟子有智慧、聖、決擇而正順苦盡，成就生滅慧。

　　諸比丘！此名為慧根。」

　　〔一〇〕第十　分別（二）

　　※二

　　「諸比丘，有五根。以何為五根耶？謂：信根、精進根、念根、定根、慧根是。

　　三

　　諸比丘！以何為信根耶？

　　諸比丘！於此，聖弟子有信，堅信如來之菩提：如是，彼世尊為應供、正等覺、明行足、善逝、世間解、無上士、調御丈夫、天人師、佛、世尊。

　　諸比丘！此名為信根。

　　四

　　諸比丘！以何為精進根耶？

　　諸比丘！於此，聖弟子發勤而住，為斷諸不善法、具足諸善法，努力、勇健堅固，於諸善法不捨於軛。彼對未生之惡不善法，使之不生，生欲、精進、發勤、策勵於心；對已生之惡不善法，為使斷，生欲、精進、發勤、策勵於心；對未生之善法，使之生，生欲、精進、發勤、策勵於心；對已生之善法，為使住、不忘失、倍增、廣大、修習、圓滿，生欲、精進、發勤、策勵於心。

　　諸比丘！此名為精進根。

　　五

　　諸比丘！以何為念根耶？

　　諸比丘！於此，聖弟子有念、成就最勝之念慧，對久前之所作、久前之所說，憶念、隨念。彼於身觀身……於受……於心……於法觀法，熱誠、正知、正念，對世間之貪憂調伏而住。

　　諸比丘！此名為念根。

　　六

　　諸比丘！以何為定根耶？

　　諸比丘！於此，聖弟子以捨為所緣，得定、得心一趣。彼離諸欲、離諸不善法，有尋有伺，對由離生喜與樂之初靜慮，具足而住。尋伺靜寂故，成內淨、心一趣，無尋無伺，對由定生喜與樂之第二靜慮，具足而住。離喜故，住於捨，對正念、正知之樂，於身正受，如諸聖者之所宣說，對捨與念樂住之第三靜慮，具足而住。斷樂、斷苦故，及先已滅憂與喜故，對捨念清淨之第四靜慮，具足而住。

　　諸比丘！此名為定根。

　　七

　　諸比丘！以何為慧根耶？

　　諸比丘！於此有聖弟子，有智慧、聖，決擇而正順苦盡，成就生滅慧。彼對此苦如實了知，此苦集如實了知，此苦滅如實了知，此如實了知順苦滅道。

　　八

　　諸比丘！此名為慧根。

　　諸比丘！此為五根。」

　　第一　清淨品（終）

　　此品之攝頌曰：

　　　　　　　清淨二預流
　　　　　　　二之阿羅漢
　　　　　　　沙門婆羅門
　　　　　　　應觀二分別

　　第二　軟弱品

　　〔一一〕第一　獲得

　　※二

　　「諸比丘！有五根。以何為五根耶？謂：信根、精進根、念根、定根、慧根是。

　　三

　　諸比丘！以何為信根耶？

　　諸比丘！於此，聖弟子有信，對如來之菩提堅信：如是，彼世尊為應供、正等覺、明行足、善逝、世間解、無上士、調御丈夫、天人師、佛、世尊。

　　諸比丘！此名為信根。

　　四

　　諸比丘！以何為精進根耶？

　　諸比丘！依四正勤獲得精進。

　　諸比丘！此名為精進根。

　　五

　　諸比丘！以何為念根耶？

　　諸比丘！依四念處獲得念。

　　諸比丘！此名為念根。

　　六

　　諸比丘！以何為定根耶？

　　諸比丘！於此，聖弟子以捨為所緣，得定、得心一趣。

　　諸比丘！此名為定根。

　　七

　　諸比丘！以何為慧根耶？

　　諸比丘！於此，聖弟子有智慧、聖、決擇而正順苦盡，成就生滅慧。

　　諸比丘！此名為慧根。

　　八

　　諸比丘！以此為五根。」

　　〔一二〕第二　略說（一）

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘！此為五根。

　　三

　　諸比丘！對此五根滿足、圓滿者，則為阿羅漢，較此軟弱者，則為不還者；較此軟弱者，則為一來者；較此軟弱者，則為預流者；較此軟弱者，則為隨法者；較此軟弱者，則為隨信者。」

　　〔一三〕第三　略說（一）

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘！此為五根。

　　三

　　諸比丘！對此五根滿足、圓滿者，則為阿羅漢；較此軟弱者，則為不還者；較此軟弱者，則為一來者；較此軟弱者，則為預流者；較此軟弱者，則為隨法者；較此軟弱者，則為隨信者。

　　四

　　諸比丘！如是，依根之差別，有果之差別；依果之差別，有人之差別。」

　　〔一四〕第四　略說（三）

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘！此為五根。

　　三

　　諸比丘！對此五根滿足、圓滿者，則為阿羅漢；較此軟弱者，則為不還者；較此軟弱者，則為一來者；較此軟弱者，則為預流者；較此軟弱者，則為隨法者；較此軟弱者，則為隨信者。

　　四

　　諸比丘！如是圓滿行者，成圓滿；一分行者，成一分。諸比丘！吾謂五根為不唐捐。」

　　〔一五〕第五　廣說（一）

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘，此為五根。

　　三

　　諸比丘！對此五根滿足、圓滿者，則為阿羅漢；較此軟弱者，則為中般涅槃者；較此軟弱者，則為損害般涅槃者；較此軟弱者，則為無行般涅槃者；較此軟弱者，則為有行般涅槃者；較此軟弱者，則為上流，至色究竟天；較此軟弱者，則為一來者；較此軟弱者，則為預流者；較此軟弱者，則為隨法者；較此軟弱者，則為隨信者。」

　　〔一六〕第六　廣說（二）

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘！此為五根。

　　三

　　諸比丘！對此五根滿足、圓滿者，則為阿羅漢；較此軟弱者，則為中般涅槃者；較此軟弱者，則為損害般涅槃者；較此軟弱者，則為無行般涅槃者；較此軟弱者，則為有行般涅槃者；較此軟弱者，則為上流，至色究竟天；較此軟弱者，則為一來者；較此軟弱者，則為預流者；較此軟弱者，則為隨法者；較此軟弱者，則為隨信者。

　　四

　　諸比丘！如是，依根之差別，有果之差別；依果之差別，有人之差別。」

　　〔一七〕第七　廣說（三）

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘！此為五根。

　　三

　　諸比丘！對此五根滿足、圓滿者，則為阿羅漢；較此軟弱者，則為中般涅槃者；較此軟弱者，則為損害般涅槃者；較此軟弱者，則為無行般涅槃者；較此軟弱者，則為有行般涅槃者；較此軟弱者，則為上流，至色究竟天；較此軟弱者，則為一來者；較此軟弱者，則為預流者；較此軟弱者，則為隨法者；較此軟弱者，則為隨信者。

　　四

　　諸比丘！如是，圓滿行者，成圓滿；一分行者，成一分。諸比丘！吾謂五根為不唐捐。」

　　〔一八〕第八　向

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘！此為五根。

　　三

　　諸比丘！對此五根滿足、圓滿者，則為阿羅漢；較此軟弱者，則向阿羅漢果現證；較此軟弱者，則為不還者；較此軟弱者，則向不還果現證；較此軟弱者，則為一來者；較此軟弱者，則向一來果現證；較此軟弱者，則為預流者；較此軟弱者，則向預流果現證。

　　四

　　諸比丘！若總無此五根者，則為外道，謂屬凡夫之數。」

　　〔一九〕第九　寂靜

　　※二

　　時，有一比丘，來世尊住處。至已，敬禮世尊，坐於一面。坐在一面之彼比丘，白世尊曰：

　　三

　　「大德！根具足，所謂根具足者，大德！應以何為根具足耶？」

　　四

　　「比丘！於此，有比丘順寂靜、順等覺之信根〔……精進根……念根……定根……〕修習順寂靜、順等覺之慧根。

　　五

　　比丘！如是之比丘，為根具足。」

　　〔二〇〕第十　漏盡

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘！此為五根。

　　三

　　諸比丘！比丘修習、多修此五根者，則由諸漏盡，對無漏之心解脫、慧解脫，於現法自證知、現證，具足而住。」

　　第二　軟弱品（終）

　　此品之攝頌曰：

　　　　　　　獲得三略說
　　　　　　　與三之廣說
　　　　　　　向乃至寂靜
　　　　　　　以及漏盡等

　　第三　六根品

　　〔二一〕第一　後有

　　※二

　　「諸比丘！有五根。以何為五根耶？謂：信根、精進根、念根、定根、慧根是。

　　三

　　諸比丘！我對此五根之集、滅、味、過患、出離，不能如實證知時，諸比丘！我於天、魔、梵、沙門、婆羅門、眾生界中，不被稱之為無上正等覺之現等覺者。

　　四

　　諸比丘！然而我對此五根之集、滅、味、過患、出離如實證知時，諸比丘！我於天、魔、梵、沙門、婆羅門、眾生界中，被稱之為無上正等覺之現等覺者。又，我生智見，知：『我心解脫不動，此為最後之生，更不受後有。』」

　　〔二二〕第二　命

　　※二

　　「諸比丘！有三根。以何為三根耶？謂：女根、男根、命根是。

　　三

　　諸比丘！此為三根。」

　　〔二三〕第三　知

　　※二

　　「諸比丘！有三根。以何為三根耶？謂：未知當知根、已知根、具知根是。

　　三

　　諸比丘！此為三根。」

　　〔二四〕第四　一種

　　※二

　　「諸比丘！有五根。以何為五根耶？謂：信根、精進根、念根、定根、慧根是。諸比丘！此為五根。

　　三

　　諸比丘！對此五根滿足、圓滿者，則為阿羅漢；較此軟弱者，則為中般涅槃者；較此軟弱者，則為損害般涅槃者；較此軟弱者，則為無行般涅槃者；較此軟弱者，則為有行般涅槃者；較此軟弱者，則為上流，至色究竟天；較此軟弱者，則為一來者；較此軟弱者，則為一種者；較此軟弱者，則為家家；較此軟弱者，則為七返有；較此軟弱者，則為隨法者；較此軟弱者，則為隨信者。」

　　〔二五〕第五　清淨

　　一

　　「諸比丘！有六根。以何為六根耶？謂：眼根、耳根、鼻根、舌根、身根、意根是。諸比丘！此為六根。」

　　〔二六〕第六　預流

　　※二

　　「諸比丘！有六根。以何為六根耶？謂：眼根、耳根、鼻根、舌根、身根、意根是。

　　三

　　諸比丘！聖弟子，對此六根之集、滅、味、過患、出離，如實知故，諸比丘！此聖弟子名之為預流，為不墮法，決定趣等覺。」

　　〔二七〕第七　阿羅漢（一）

　　※二

　　「諸比丘！有六根。以何為六根耶？謂：眼根、耳根、鼻根、舌根、身根、意根是。

　　三

　　諸比丘！比丘對此六根之集、滅、味、過患、出離，如實知無取解脫故，諸比丘！此比丘名為阿羅漢，漏盡、梵行已立、所作已辦、棄重擔、逮得己利、盡有結，名為正知解脫。」

　　〔二八〕第八　阿羅漢（二）

　　※二

　　「諸比丘！有六根。以何為六根耶？謂：眼根、耳根、鼻根、舌根、身根、意根是。

　　三

　　諸比丘！我對此六根之集、滅、味、過患、出離，未如實證知時，諸比丘！我於天、魔、梵、沙門、婆羅門、眾生界中，不被稱為無上正等覺之現等覺者。

　　諸比丘！然而我對此六根之集、滅、味、過患、出離，如實證知故，諸比丘！我於天、魔、梵、沙門、婆羅門、眾生界中，稱之為無上正等覺之現等覺者。又，我生智見：『我心解脫為不動，此為最後之生，更不受後有。』」

　　〔二九〕第九　沙門婆羅門（一）

　　※二

　　「諸比丘！有六根。以何為六根耶？謂：眼根、耳根、鼻根、舌根、身根、意根是。

　　三

　　諸比丘！諸沙門、婆羅門，對此六根之集、滅、味、過患、出離，未如實知者，諸比丘！彼沙門、婆羅門，我不認許為沙門中之沙門、婆羅門中之婆羅門。又，彼諸具壽對沙門之義、婆羅門之義，於現法亦非自證知、現證、具足而住。

　　四

　　諸比丘！然而諸沙門、婆羅門，對此六根之集、滅、味、過患、出離，如實知者，諸比丘！彼沙門、婆羅門，我認許為沙門中之沙門、婆羅門中之婆羅門。又，彼諸具壽對沙門之義、婆羅門之義，於現法自證知、現證、具足而住之。」

　　〔三〇〕第十　沙門婆羅門（二）

　　※三

　　「諸比丘！諸沙門、婆羅門，不知眼根、不知眼根之集、不知眼根之滅、不知眼根順滅之道，不知耳根……鼻根……舌根……身根……不知意根、不知意根之集、不知意根之滅、不知意根之順滅之道者，諸比丘！彼沙門、婆羅門，我不認許為沙門中之沙門、婆羅門中之婆羅門。又，彼諸具壽對沙門之義、婆羅門之義，於現法亦非自證知、現證、具足而住。

　　四

　　諸比丘！然而諸沙門、婆羅門，知眼根、知眼根之集、知眼根之滅、知眼根之順滅道，知耳根……鼻根……舌根……身根……知意根、知意根之集、知意根之滅、知意根之順滅道者，諸比丘！彼沙門、婆羅門，我認許為沙門中之沙門、婆羅門中之婆羅門。又，彼諸沙門、婆羅門，對沙門之義、婆羅門之義，於現法自證知、現證、具足而住。」

　　第三六根品（終）

　　此品之攝頌曰：

　　　　　　　後有與命知
　　　　　　　一種與清淨
　　　　　　　預流阿羅漢
　　　　　　　沙門婆羅門

　　第四　樂根品

　　〔三一〕第一　清淨

　　※二

　　「諸比丘！有五根。以何為五耶？〔謂：〕樂根、苦根、喜根、憂根、捨根。

　　三

　　諸比丘！此為五根。」

　　〔三二〕第二　預流

　　※二

　　「諸比丘！有五根。以何為五根耶？謂：樂根、苦根、喜根、憂根、捨根是。

　　三

　　諸比丘！聖弟子對此五根之集、滅、味、過患、出離，如實知故，諸比丘！此聖弟子名為預流，有不墮法，決定趣於等覺。」

　　〔三三〕第二　阿羅漢

　　※二

　　「諸比丘！有五根。以何為五根耶？謂：樂根、苦根、喜根、憂根、捨根是。

　　三

　　諸比丘！比丘對此五根之集、滅、味、過患、出離，如實知，無取解脫故，諸比丘！此比丘名為阿羅漢，漏盡、梵行已立、所作已辦、棄重擔、逮得己利、盡有結，名為正知解脫。」

　　〔三四〕第四　沙門婆羅門（一）

　　※二

　　「諸比丘！有五根。以何為五根耶？謂：樂根、苦根、喜根、憂根、捨根是。

　　三

　　諸比丘！諸沙門、婆羅門，對此五根之集、滅、味、過患、出離，不如實知者，諸比丘！彼沙門、婆羅門，我不認許為沙門中之沙門、婆羅門中之婆羅門。又，彼諸具壽對沙門之義、婆羅門之義，於現法亦非自證知、現證、具足而住。

　　四

　　諸比丘！然而諸沙門、婆羅門，對此五根之集、滅、味、過患、出離，如實知者，諸比丘！彼沙門、婆羅門，我認許為沙門中之沙門，婆羅門中之婆羅門。又彼諸具壽對沙門之義、婆羅門之義，於現法自證知、現證、具足而住。」

　　〔三五〕第五　沙門婆羅門（二）

　　※二

　　「諸比丘！有五根。以何為五根耶？謂：樂根、苦根、喜根、憂根、捨根是。

　　三

　　諸比丘！諸沙門、婆羅門，不知樂根、不知樂根之集、不知樂根之滅、不知樂根之順滅道，不知苦根……喜根……憂根……不知捨根、不知捨根之集、不知捨根之滅、不知捨根之順滅道者，諸比丘！彼沙門、婆羅門，我不認許為沙門中之沙門，婆羅門中之婆羅門。又，彼諸具壽對沙門之義、婆羅門之義，於現法亦非自證知、現證、具足而住。」

　　〔三六〕第六　廣說（一）

　　※二

　　「諸比丘！有五根。以何為五根耶？謂：樂根、苦根、喜根、憂根、捨根是。

　　三

　　諸比丘！以何為樂根耶？

　　諸比丘！身樂、身悅、身觸所生之樂、悅之所受，諸比丘！此名為樂根。

　　四

　　諸比丘！何為苦根耶？

　　諸比丘！身苦、身不悅、身觸所生之苦、不悅之所受，諸比丘！此名為苦根。

　　五

　　諸比丘！以何為喜根耶？

　　諸比丘！意樂、意悅、意觸所生之樂、悅之所受，諸比丘！此名為喜根。

　　六

　　諸比丘！以何為憂根耶？

　　諸比丘！意苦、意不悅、意觸所生之苦、不悅之所受，諸比丘！此名為憂根。

　　七

　　諸比丘！何為捨根耶？

　　諸比丘！身或意之非悅、非不悅之所受，諸比丘！此名為捨根。

　　八

　　諸比丘！此是五根。」

　　〔三七〕第七　廣說（二）

　　※二

　　「諸比丘！有五根。以何為五根耶？〔謂：〕樂根、苦根、喜根、憂根、捨根是。

　　三

　　諸比丘！以何為樂根耶？

　　諸比丘！身樂、身悅、身觸所生之樂、悅之所受，諸比丘！此名為樂根。

　　四

　　諸比丘！以何為苦根耶？

　　諸比丘！身苦、身不悅、身觸所生之苦、不悅之所受，諸比丘！此名為苦根。

　　五

　　諸比丘！以何為喜根耶？

　　諸比丘！意樂、意悅、意觸所生之樂、悅之所受，諸比丘！此名為喜根。

　　六

　　諸比丘！以何為憂根耶？

　　諸比丘！意苦、意不悅、意觸所生之苦、不悅之所受，諸比丘！此名之為憂根。

　　七

　　諸比丘！以何為捨根耶？

　　諸比丘！身或意之非悅、非不悅之所受，諸比丘！此名為捨根。

　　八

　　諸比丘！此中，樂根與喜根可視為樂受；諸比丘！此中，苦根與憂根可視為苦受；諸比丘！此中，捨根可視為非苦非樂受。

　　九

　　諸比丘！此是五根。」

　　〔三八〕第八　廣說（三）

　　※二

　　「諸比丘！有五根。以何為五根耶？謂：樂根、苦根、喜根、憂根、捨根是。

　　三

　　諸比丘！以何為樂根耶？

　　諸比丘！身樂、身悅、身觸所生之樂、悅之所受，諸比丘！此名為樂根。

　　四

　　諸比丘！以何為苦根耶？

　　諸比丘！身苦、身不悅、身觸所生之苦、不悅之所受，諸比丘！此名為苦根。

　　五

　　諸比丘！以何為喜根耶？

　　諸比丘！意樂、意悅、意觸所生之樂、悅之所受，諸比丘！此名為喜根。

　　六

　　諸比丘！以何為憂根耶？

　　諸比丘！意苦、意不悅、意觸所生之苦、不悅之所受，諸比丘！此名為憂根。

　　七

　　諸比丘！以何為捨根耶？

　　諸比丘！身或意之非悅、非不悅之所受，諸比丘！此名為捨根。

　　八

　　諸比丘！此中，樂根與喜根可視為樂受；諸比丘！此中，苦根與憂根可視為苦受；諸比丘！此中，捨根可視為非苦非樂受。

　　九

　　諸比丘！如是之此五根，為五作三；差別之，則三作五。」

　　〔三九〕第九　鑽木

　　※二

　　「諸比丘！有五根。以何為五根耶？謂：樂根、苦根、喜根、憂根、捨根是。

　　三

　　諸比丘！緣生樂受之觸生樂根，彼樂則知『我是樂』；彼生樂受之觸滅，則知：『如是之所感受，乃緣生樂受之觸生樂根，彼滅彼止息。』

　　四

　　諸比丘！緣生苦受之觸生苦根，彼苦則知『我是苦』；彼生苦受之觸滅，則知：『如是之所感受，乃緣生苦受之觸生苦根，彼滅彼止息。』

　　五

　　諸比丘！緣生喜受之觸生喜根，彼喜則知『我是喜』；彼生喜受之觸滅，則知：『如是之所感受，乃緣生喜受之觸生喜根，彼滅彼止息。』

　　六

　　諸比丘！緣生憂受之觸生憂根，彼憂則知『我是憂』；彼生憂受之觸滅，則知：『如是之所感受，乃緣生憂受之觸生憂根，彼滅彼止息。』

　　七

　　諸比丘！緣生捨受之觸生捨根，彼捨則知『我是捨』；彼生捨受之觸滅，則知：『如是之所感受，乃緣生捨受之觸生捨根，彼滅彼止息。』

　　八

　　諸比丘！譬如以二木觸摩，則生熱出火焰，將彼木片分離，則如是之熱滅止息。諸比丘！如是，緣生樂受之觸生樂根，彼樂則知『我是樂』，彼生樂受之觸滅，則知：『如是之所感受，乃緣生樂受之觸生樂根，彼滅彼止息。』諸比丘！苦受……喜受……憂受……緣生捨受之觸生捨根，彼捨則知『我是捨』，彼生捨受之觸滅，則知：『如是之所感受，乃緣生捨受之觸生捨根，彼滅彼止息。』」

　　〔四〇〕第十　生

　　※二

　　「諸比丘！有五根。以何為五根耶？謂：樂根、苦根、喜根、憂根、捨根是。

　　三

　　諸比丘！於此有比丘不放逸、熱誠、精勤而住，其時生苦根。彼如是知：『我生此苦根，此為有相、有因、有行、有緣；無相、無因、無行、無緣生苦根，則無有此之理。』彼知苦根、知苦根之集、知苦根之滅、知已生苦根、無餘滅處。

　　已生之苦根，於何處滅無餘耶？

　　諸比丘！於此有比丘，離諸欲、離不善法，有尋、有伺，於由離生喜與樂之初靜慮具足而住，已生之苦根於此處滅無餘。

　　諸比丘！此名為比丘悟苦根之滅，引心於涅槃。

　　四

　　諸比丘！此處有比丘，不放逸、熱誠、精勤而住，其時生憂根。彼如是知：『我生此憂根，此為有相、有因、有行、有緣；無相、無因、無行、無緣生憂根，則無此理。』彼知憂根、知憂根之集、知憂根之滅、知已生憂根滅無餘處。

　　已生之憂根，於何處滅無餘耶？

　　諸比丘！此處有比丘，尋伺寂靜故內淨，心是一趣、無尋無伺，於由定生喜與樂之第二靜慮具足而住，已生之憂根於此處滅無餘。

　　諸比丘！此名為比丘悟憂根之滅，引心於涅槃。

　　五

　　諸比丘！此處有比丘，不放逸、熱誠、精勤而住，其時生樂根。彼如是知：『我生此樂根，此為有相、有因、有行、有緣；無相、無因、無行、無緣生樂根，則無此之理。』彼知樂根、知樂根之集、知樂根之滅、知已生樂根滅無餘處。

　　已生之樂根，於何處滅無餘耶？

　　諸比丘！此處有比丘，離喜故住於捨，正念、正知，對樂身正受，如諸聖者之所宣說，對有捨與念樂住之第三靜慮具足而住，已生之樂根於此處滅無餘。

　　諸比丘！此名為比丘悟樂根之滅，引心於涅槃。

　　六

　　諸比丘！此處有比丘，不放逸、熱誠、精勤而住，其時生喜根。彼如是知：『我生此喜根，此為有相、有因、有行、有緣；無相、無因、無行、無緣生喜根，則無此之理。』彼知喜根、知喜根之集、知喜根之滅、知已生喜根滅無餘處。

　　已生之喜根，於何處滅無餘耶？

　　諸比丘！此處有比丘，斷樂斷苦故、及先早滅憂與喜故，為不苦不樂，於捨念清淨之第四靜慮具足而住，已生之喜根於此處滅無餘。

　　諸比丘！此名為比丘悟喜根之滅，引心於涅槃。

　　七

　　諸比丘！此處有比丘，不放逸、熱誠、精勤而住，其時生捨根。彼如是知：『我生此捨根，此為有相、有因、有行、有緣；無相、無因、無行、無緣生捨根，則無此之理。』彼知捨根、知捨根之集、知捨根之滅、知已生捨根滅無餘處。

　　已生之捨根，於何處滅無餘耶？

　　諸比丘！此處有比丘，徧超非想非非想處，具足想受滅而住，已生之捨根於此處滅無餘。

　　諸比丘！此名為比丘悟捨根之滅，引心於涅槃。」

　　第四　樂根品（終）

　　此品之攝頌曰：

　　　　　　　清淨與預流
　　　　　　　乃至阿羅漢
　　　　　　　沙門婆羅門
　　　　　　　與三之廣說
　　　　　　　鑽木與說生

　　第五　老品

　　〔四一〕第一　老

　　一

　　如是我聞。一時，世尊住舍衛城東園鹿子母堂。

　　二

　　其時，世尊晡時，由宴坐起，坐於西之溫處以暖背。

　　三

　　時，具壽阿難至世尊之處。至已，敬禮世尊，以手摩擦世尊之手足，白世尊曰：

　　「稀有哉！大德！未曾有哉！大德！大德！今世尊之膚色不能清淨皎潔，手足弛緩，一切多皺，身前傾，眼根、耳根、鼻根、舌根、身之諸根有變異。」

　　四

　　「阿難！如是，於少壯有老法，於無病有病法，於壽命有死法，膚色不能清淨皎潔，手足弛緩，一切多皺，身前傾，眼根、耳根、鼻根、舌根、身之諸根有變異。」

　　五

　　世尊如是說示，如是說示已，善逝師更說曰：

　　　　　　　禍哉可憐老
　　　　　　　醜者成為老
　　　　　　　暫時可意像
　　　　　　　因老而破壞
　　　　　　　譬如活百歲
　　　　　　　終不免一死
　　　　　　　老為無可逃
　　　　　　　一切為破壞

　　〔四二〕第二　溫那巴婆羅門

　　一

　　舍衛城。

　　二

　　時，溫那巴婆羅門至世尊之處。至已，與世尊俱相交談可慶慰、歡喜、感銘之語，而坐於一面。坐於一面之溫那巴婆羅門，白世尊曰：

　　三

　　「尊瞿曇！五根有異對境，有異行境，對他境互不能領受。以何為五根耶？眼根、耳根、鼻根、舌根、身根是。尊瞿曇！此五根有異對境，有異行境，對他境互不能領受。以何為歸趣耶？對何之境為領受耶？」

　　四

　　「婆羅門！五根有異對境，有異行境，對他境互不能領受。以何為五根耶？眼根、耳根、鼻根、舌根、身根是。婆羅門！此五根有異對境，有異行境，對他境互不能領受，以意為歸趣，意領受其境。」

　　五

　　「尊瞿曇！意以何為歸趣耶？」「婆羅門！意以念為歸趣。」

　　六

　　「尊瞿曇！念以何為歸趣耶？」「婆羅門！念以解脫為歸趣。」

　　七

　　「尊瞿曇！解脫以何為歸趣耶？」

　　「婆羅門！解脫以涅槃為歸趣？」

　　八

　　「尊瞿曇！涅槃以何為歸趣耶？」

　　「婆羅門！所問過甚矣。所問不能取邊際。婆羅門！梵行立，即入涅槃，趣於涅槃、盡於涅槃。」

　　九

　　時，婆羅門對世尊之所說，歡喜、隨喜，即由座起，敬禮世尊，行右繞離去。

　　一〇

　　時，世尊於溫那巴婆羅門離去未久，告諸比丘曰：

　　一一

　　「諸比丘！譬如於重閣或重閣堂，日出時由東窗照入之光，止於何處耶？」

　　「大德！是西壁。」

　　一二

　　「諸比丘！如是溫那巴婆羅門之於如來，信仰確固，如根之安住、堅固，為沙門、婆羅門、天、魔、梵天，世間之任何人不能奪。諸比丘！溫那巴婆羅門若於此位命終，則無結繫於彼，溫那巴婆羅門將不再還此世。」

　　〔四三〕第三　沙祇城

　　一

　　如是我聞。一時，世尊住沙祇城安闍那鹿苑。

　　二

　　於此，世尊告諸比丘曰：

　　「諸比丘！有理趣，依此理趣故，五根即五力，五力即五根。」

　　「大德！我等於法以世尊為根本，以世尊為眼，以世尊為歸趣。大德世尊！願對此說之義述示，諸比丘聞世尊之所說，當受持。」

　　「諸比丘！然則諦聽，善自作意，我當說。」

　　「唯唯！大德！」

　　彼諸比丘應諾世尊。世尊說示曰：

　　三

　　「諸比丘！有理趣，依此理趣故，五根即五力，五力即五根。諸比丘：有何之理趣，依此理趣故，五根即五力，五力即五根耶？

　　四

　　諸比丘！信根即信力，信力即信根；精進根即精進力，精進力即精進根；念根即念力，念力即念根，定根即定力，定力即定根；慧根即慧力，慧力即慧根。

　　五

　　諸比丘！譬如有趣向東、傾向於東、臨入於東之河。其中有洲，諸比丘！有理趣，依此理趣故，彼河之流稱為一。諸比丘！又有理趣，依此理趣故，彼河之流稱為二。

　　六

　　諸比丘！有何之理趣，依此理趣故，彼河之流稱為一耶？諸比丘！彼洲之東水與西水是。諸比丘！有此理趣，依此理趣故，彼河之流稱為一。

　　七

　　諸比丘！有何之理趣，依此理趣故，彼河之流稱為二耶？諸比丘！彼洲之北水與南水是。諸比丘！有此理趣，依此理趣，故彼河之流稱為二。

　　八

　　諸比丘！如是，信根即信力，信力即信根；精進根即精進力，精進力即精進根；念根即念力，念力即念根；定根即定力，定力即定根；慧根即慧力，慧力即慧根。

　　九

　　諸比丘！比丘對五根修習、多修者，則諸漏盡，依之而無漏心解脫、慧解脫，於現法自現證、證知，具足而住。」

　　〔四四〕第四　東河

　　一

　　如是我聞。一時，世尊住舍衛城之東河。

　　二

　　於此處，世尊告具壽舍利弗曰：

　　三

　　「舍利弗！汝對信根之修習、多修者，則究竟不死，趣向不死，究盡不死；對〔精進根……念根……定根……〕慧根之修習、多修，則究竟不死、趣向不死、究盡不死。相信否？」

　　四

　　「大德！於此，我對世尊信仰故，對信根……精進根……念根……定根……慧根修習、多修，則究竟不死、趣向不死、究盡不死，得成。大德！若對此不知、不見、不悟、不現證，於慧無觸者，則其信他故，對信根……精進根……念根……定根……慧根之修習、多修，則究竟不死、趣向不死、究盡不死，不成。大德！若對此知、見、悟、現證，觸於慧者，則無猶豫、無疑惑，對信根……精進根……念根……定根……慧根之修習、多修，則得成究竟不死、趣向不死、究盡不死。大德！我對此知、見、悟、現證，觸於慧，對其無猶豫、無疑惑，對信根……精進根……念根……定根……慧根之修習、多修，則得成究竟不死、趣向不死、究盡不死。」

　　五

　　「善哉、善哉！舍利弗！舍利弗！若對此不知、不見、不悟、不現證，於慧無觸者，則其信他故，對信根之修習、多修，則不成究竟不死、趣向不死、究盡不死。對精進根……念根……定根……慧根之修習、多修，則不成究竟不死、趣向不死、究盡不死。舍利弗！若對此知、見、悟、現證，觸慧者，則於其無猶豫、無疑惑，對信根之修習、多修，則得成究竟不死、趣向不死、究盡不死。對精進根……念根……定根……慧根之修習、多修者，則得成究竟不死、趣向不死、究盡不死。」

　　〔四五〕第五　東園（一）

　　一

　　如是我聞。一時，世尊住舍衛城東園鹿子母堂。

　　二

　　於此，世尊告諸比丘曰：

　　「諸比丘！對幾何之根修習、多修者，則得成漏盡比丘，於悟記別，對生已盡、梵行已立、所作已辦、不再受後有，得知耶？」

　　「大德！我等於法，以世尊為根本，以世尊為眼，以世尊為歸趣，大德世尊！願對此所說之義述示，諸比丘當對所聞受持。」

　　「諸比丘！然則且諦聽，善自作意，我當說。」

　　「唯唯！大德！」

　　彼諸比丘應諾世尊，世尊說示曰：

　　三

　　「諸比丘！對一根修習、多修者，則為漏盡比丘，於悟記別；知生已盡、梵行已立、所作已辦、再不受後有。何為一根耶？慧根是。

　　四

　　諸比丘！聖弟子具慧者，則隨住於信、隨住於精進、隨住於念、隨住於定。

　　五

　　諸比丘！對此一根修習、多修者，則為漏盡比丘，於悟記別，知生已盡、梵行已立、所作已辦、不再受後有。」

　　〔四六〕第六　東園（二）

　　一

　　因緣同前

　　二

　　「諸比丘！對幾何之根修習、多修者，則為漏盡比丘，於悟記別，知生已盡、梵行已立、所作已辦、不再受後有耶？」

　　「大德！我等於法，以世尊為根本，以世尊為眼，以世尊為歸趣。大德世尊！願將此所說之義說示，諸比丘當對所聞受持。」

　　「諸比丘！然則諦聽，善自作意，我當說。」

　　「唯唯！大德！」

　　彼諸比丘應世尊。世尊說示曰：

　　三

　　「諸比丘！對二根之修習多修者，則為漏盡比丘，於悟記別，知生已盡、梵行已立、所作已辦、不再受後有。何為二根耶？

　　四

　　諸比丘！聖慧與聖解脫是。諸比丘！聖慧即此慧根。諸比丘！聖解脫即此定根。

　　五

　　諸比丘！對此二根之修習、多修者，則為漏盡比丘，於悟記別，知生已盡、梵行已立、所作已辦、不再受後有。」

　　〔四七〕第七　東園（三）

　　一

　　因緣同前

　　二

　　「諸比丘！對幾何之根修習、多修者，則為漏盡比丘，於悟記別，知生已盡、梵行已立、所作已辦、不再受後有耶？」

　　「大德！我等於法，以世尊為根本，以世尊為眼，以世尊為歸趣。大德世尊！願將此所說之義說示，諸比丘當將所聞受持。」

　　「諸比丘！然則諦聽，善自作意，我當說。」

　　「唯唯！大德！」

　　彼諸比丘應諾世尊。世尊說示曰：

　　三

　　「諸比丘！對四根修習、多修者，則為漏盡比丘，於悟記別，知生已盡、梵行已立、所作已辦、不再受後有。何為四根耶？

　　四

　　精進根、念根、定根、慧根是。

　　五

　　諸比丘！對此四根修習、多修者，則為漏盡比丘，於悟記別，知生已盡、梵行已立、所作已辦、不再受後有。」

　　〔四八〕第八　東園（四）

　　一

　　因緣同前

　　二

　　「諸比丘！對幾何之根修習、多修者，則為漏盡比丘，於悟記別，知生已盡、梵行已立、所作已辦、不再受後有耶？」

　　「大德！我等於法，以世尊為根本，以世尊為眼，以世尊為歸趣。大德世尊！願將此所說之義說示，諸比丘當將所聞受持。」

　　「諸比丘！然則諦聽，善自作意，我當說。」

　　「唯唯！大德！」

　　彼諸比丘應諾世尊。世尊說示曰：

　　三

　　「諸比丘！對五根修習、多修者，則為漏盡比丘，於悟記別，知生已盡、梵行已立，所作已辦、不再受後有。何為五根耶？

　　四

　　信根、精進根、念根、定根、慧根是。

　　五

　　諸比丘！對此五根之修習、多修者，則為漏盡比丘，於悟記別，知生已盡、梵行已立、所作已辦、不再受後有。」

　　〔四九〕第九　賓頭盧

　　一

　　如是我聞。一時，世尊住拘睒彌國之瞿師羅園。

　　二

　　其時，具壽賓頭盧頗羅墮闍記別於悟，知生已盡、梵行已立、所作已辦、不再受後有。

　　三

　　時，眾多之比丘至世尊之處。至已，敬禮世尊，坐於一面。坐於一面之彼諸比丘白世尊曰：

　　「大德！具壽賓頭盧頗羅墮闍記別於悟，知生已盡、梵行已立、所作已辦、不再受後有。大德！觀何之義趣故，具壽賓頭盧頗羅墮闍於悟記別，知生已盡、梵行已立，所作已辦、不再受後有耶？」

　　四

　　「諸比丘！對三根修習、多修故，賓頭盧頗羅墮闍比丘於悟記別，知生已盡、梵行已立、所作已辦、不再受後有。何為三根耶？

　　五

　　念根、定根、慧根是。

　　六

　　諸比丘！對此三根之修習、多修故，賓頭盧頗羅墮闍比丘於悟記別，知生已盡、梵行已立、所作已辦、不再受後有。

　　七

　　諸比丘！此三根以何為邊際耶？以滅盡為邊際。為何以滅盡為邊際耶？生老死是。諸比丘！觀生老死之滅盡故，賓頭盧頗羅墮闍比丘於悟記別，知生已盡、梵行已立、所作已辦、不再受後有。」

　　〔五〇〕第十　信

　　一

　　如是我聞。一時，世尊住鴦伽國一名阿惒那之鴦伽種族聚落。

　　二

　　於此，世尊告具壽舍利弗曰：

　　「舍利弗！聖弟子若對如來一向信仰，彼對如來之教說生猶豫、疑惑否？」

　　三

　　「大德！聖弟子若對如來一向信仰，彼則對如來之教說不生猶豫、疑惑。大德！於有信之聖弟子，發勤而住，斷不善法、具足諸善法，精進、勇健堅固，於諸善法不捨其軛，是可期。

　　四

　　大德！其精進者，即其精進根是。

　　大德！於有信、發勤之聖弟子，有念，成就最勝之念慧，對其長久以前之所作，長久以前之所說，憶念隨念是可期。

　　五

　　大德！其念者，即其念根是。

　　大德！有信、發勤、繫念之聖弟子，以捨為所緣，得定、得心一趣，是可期。

　　六

　　大德！其定者，即其定根是。

　　大德！於有信、發勤、繫念、定心之聖弟子，以『輪迴為無始，眾生為無明所蓋，為渴愛所繫，致流轉、輪迴、不知其前際，然無明、闇聚無餘滅盡，則為寂靜位，此為殊勝位，謂：當知一切行之寂止、一切取之棄捨、愛盡、離欲、滅盡、涅槃』是可期。

　　七

　　大德！其慧者，即其慧根是。

　　大德！有信之聖弟子，如是再三發勤，如是再三憶念，如是再三入定，如是再三了知，生如是深信：『我前所聞之諸法，今於身觸而住，於慧通達而觀。』

　　八

　　大德！其信者，即其信根是。」

　　九

　　「善哉，善哉！舍利弗！舍利弗！聖弟子若對如來一向信仰，彼則於如來之教說，不生猶豫、疑惑。舍利弗！有信之聖弟子，發勤而住，為斷諸不善法、具足諸善法，精進、勇健堅固，於諸善法不捨其軛，是可期。

　　一〇～一三

　　舍利弗！其精進者，即其精進根是。

　　舍利弗！於有信，發勤之聖弟子……乃至……

　　舍利弗！有信之聖弟子，如是再三發勤，如是再三憶念，如是再三入定，如是再三了知，生如是深信：『我前所聞之諸法，今於身觸而住，於慧通達而觀之。』

　　一四

　　舍利弗！其信者，即其信根是。」

　　此品之攝頌曰：

　　　　　　　老與婆羅門
　　　　　　　沙祇城東河
　　　　　　　四者之東園
　　　　　　　賓頭盧信十

　　第六　拘薩羅

　　〔五一〕第一　拘薩羅

　　一

　　如是我聞。一時，世尊住拘薩羅國之拘薩羅婆羅門村。

　　二

　　於此，世尊告諸比丘曰……乃至……

　　三

　　「諸比丘！譬如於諸傍生中，以師子獸王稱為其最勝，乃依勢力、勢速、勇猛者。諸比丘！如是於諸覺分法中，以慧根稱之為最勝，乃資於菩提者。

　　諸比丘！何為覺分法耶？

　　四

　　諸比丘！信根為覺分法，資於菩提。精進根為覺分法，資於菩提。念根為覺分法，資於菩提。定根為覺分法，資於菩提。慧根為覺分法，資於菩提。

　　五

　　諸比丘！譬如於諸傍生中，以師子獸王稱之為最勝，乃依勢力、勢速、勇猛者。諸比丘！如是諸覺分法中，以慧根稱之為最勝，乃資於菩提者。」

　　〔五二〕第二　末羅

　　一

　　如是我聞。一時，世尊住末羅國一名鬱鞞羅劫波之末羅村。

　　二

　　於此，世尊告諸比丘曰……乃至……

　　三

　　「諸比丘！於聖弟子，若尚未生聖智者，則無四根之等住，無四根之安住。諸比丘！於聖弟子，若已生聖智，則有四根之等住，有四根之安住。

　　四

　　諸比丘！譬如於重閣，尚未建屋頂，則無重簷之等住，無重簷之安住。諸比丘！於重閣若已建屋頂，則有重簷之等住，有重簷之安住。諸比丘！如是於聖弟子，若聖智尚未生，則無四根之等住，無四根之安住。諸比丘！於聖弟子，若聖智已生，則有四根之等住，有四根之安住。以何為四根耶？信根、精進根、念根、定根是。

　　五

　　諸比丘！聖弟子若有慧，則隨信等而住，隨精進等而住，隨念等而住，隨定等而住。」

　　〔五三〕第三　有學

　　一

　　如是我聞。一時，世尊住拘睒彌城瞿師羅園。

　　二

　　於此，世尊告諸比丘曰……乃至……

　　「諸比丘！有何理趣，依此理趣故，有學之比丘住有學地，知『我為有學』；無學之比丘住無學地，知『我為無學』耶？」

　　「大德！我等於法，以世尊為根本……乃至……」

　　三

　　「諸比丘！有理趣。依此理趣故，有學之比丘住有學地，知『我為有學』；無學之比丘住無學地，知『我為無學。』

　　四

　　諸比丘！有何之理趣，依其理趣故，有學之比丘住有學地，知『我為有學』耶？諸比丘！此處有有學之比丘，對此為苦亦如實知，此為苦集亦如實知，此為苦滅亦如實知，此為順苦滅道亦如實知。諸比丘！有此理趣，依此理趣故，有學之比丘住有學地，知『我為有學。』

　　五

　　諸比丘！復次，有學之比丘如是思擇：『其餘之沙門、婆羅門，有如世尊之如是真實、如是說法者耶？』彼如是知：『其餘之沙門、婆羅門，有如世尊之如是真實、如是說法者，無也。』諸比丘！有此理趣，依此理趣故，有學之比丘住有學地，知『我為有學。』

　　六

　　諸比丘！復次有學之比丘，知於五根，即：信根、精進根、念根、定根、慧根是。以其趣、其最勝、其果、其究竟，於身不觸而住，於慧通達而觀。諸比丘！有此理趣，依此理趣故，有學之比丘住有學地，知『我為有學。』

　　七

　　諸比丘！有何之理趣、依何之理趣故，無學之比丘，住無學地，知『我為無學』耶？諸比丘！於此無學之比丘，知於五根。即：信根、精進根、念根、定根、慧根是。以其趣、其最勝、其果、其究竟，於身觸而住，於慧通達而觀。諸比丘！有此理趣，依此理趣故，無學之比丘，住無學地，知『我為無學。』

　　八

　　諸比丘！復次，無學之比丘，知於六根，即眼根、耳根、鼻根、舌根、身根、意根是。總此六根一切一切種，皆可滅於一切無餘，於任何他處不再生六根，此當知。諸比丘！有此理趣，依此理趣故，無學之比丘，住無學地，知『我為無學。』」

　　〔五四〕第四　足迹

　　※二

　　「諸比丘！譬如一切步行生類之足迹，皆為象迹所攝、以象迹稱為最上，以此為大故。諸比丘！如是，資於菩提之諸句中，以慧根稱為資於菩提之最上。

　　三

　　諸比丘！何為資於菩提之句耶？諸比丘！信根為資於菩提之句，精進根為資於菩提之句，念根為資於菩提之句，定根為資於菩提之句，慧根為資於菩提之句。

　　四

　　諸比丘！譬如一切步行生類之足迹，皆為象迹所攝、以象迹稱為最上，以此為大之故。諸比丘！如是，於資於菩提之諸句中，以慧根稱為資於菩提之最上句。」

　　〔五五〕第五　核

　　※二

　　「諸比丘！譬如於諸核香中，以赤檀稱為最上。諸比丘！如是，諸覺分法中，以慧根稱為資於菩提之最上。

　　三

　　諸比丘！何為覺分法耶？諸比丘！信根為資於菩提之覺分法，精進根為資於菩提之覺分法，念根為資於菩提之覺分法，定根為資於菩提之覺分法，慧根為資於菩提之覺分法。

　　四

　　諸比丘！譬如於諸核香中，以赤檀稱為最上。諸比丘！如是，於諸覺分法中，以慧根稱為資於菩提之最上。」

　　〔五六〕第六　依止

　　一

　　舍衛城。

　　二

　　「諸比丘！比丘依止一法，對五根修習、多修。以何為一法耶？不放逸是。

　　三

　　諸比丘！以何為不放逸耶？諸比丘！於此比丘，於漏與隨有漏之諸法護心，彼於漏與隨有漏之諸法護心，則信根修習圓滿，精進根修習圓滿，念根修習圓滿，定根修習圓滿，慧根修習圓滿。

　　四

　　諸比丘！如是，比丘依止一法，對五根修習、善修習。」

　　〔五七〕第七　梵天

　　一

　　如是我聞。一時，世尊初成現等覺，住優樓頻螺村，尼連禪那河邊之阿闍婆羅榕樹下。

　　二

　　時，世尊靜居宴然生如是之心念：

　　「對五根修習、多修者，則究竟不死、趣向不死、究盡不死；對信根修習、多修者，則究竟不死、趣向不死、究盡不死；對精進根修習、多修者，則究竟不死、趣向不死、究盡不死；對念根修習、多修者，則究竟不死、趣向不死、究盡不死；對定根修習、多修者，則究竟不死、趣向不死、究盡不死；對慧根修習、多修者，則究竟不死、趣向不死、究盡不死；對此五根修習、多修者，則究竟不死、趣向不死、究盡不死。」

　　三

　　時，娑婆主梵天王對世尊之心念，以心知。譬如力士之伸屈臂，屈伸臂，如是速沒於梵天，現於世尊之前。

　　四

　　時，娑婆主梵天王偏袒上衣，向世尊合掌，白世尊言：

　　「如是世尊！如是善逝！對五根修習、多修者，則究竟不死、趣向不死、究盡不死。何為五根耶？對信根修習、多修者，則究竟不死、趣向不死、究盡不死；對精進根修習、多修者，則究竟不死、趣向不死、究盡不死；對念根修習、多修者，則究竟不死、趣向不死、究盡不死；對定根修習、多修者，則究竟不死、趣向不死、究盡不死；對慧根修習、多修者，則究竟不死、趣向不死、究盡不死。對此五根修習、多修者，則究竟不死、趣向不死、究盡不死。

　　五

　　大德！往昔，我於迦葉正等覺者修梵行。其時，我以娑婆比丘名被知於世人。大德！我對此五根修習、多修，於諸欲離諸欲，死後命終生善趣梵世，於此，我被知為娑婆主梵天王。

　　六

　　如是世尊！如是善逝！我知此見此，對此五根修習、多修者，則究竟不死、趣向不死、究盡不死。」

　　〔五八〕第八　須迦羅迦陀

　　一

　　如是我聞。一時，世尊住王舍城，耆闍崛山之……。

　　二

　　於此，世尊告具壽舍利弗曰：

　　「舍利弗！觀何之義趣故，漏盡比丘對如來或如來之教說，作最勝敬禮耶？」

　　「大德！觀無上之安穩故，漏盡比丘對如來或如來之教說，作最勝敬禮。」

　　三

　　「善哉！善哉！舍利弗！舍利弗！觀無上之安穩故，漏盡比丘對如來或如來之教說，作最勝之敬禮。

　　四

　　舍利弗！云何觀無上之安穩故，漏盡比丘對如來或如來之教說，作最勝敬禮耶？」

　　五

　　「大德！於此，漏盡比丘對順寂止、順等覺之信根修習，對順寂止、順等覺之精進根修習，對順寂止、順等覺之念根修習，對順寂止、順等覺之定根修習，對順寂止、順等覺之慧根修習。大德！觀如是無上之安穩故，漏盡比丘對如來或如來之教說，作最勝敬禮。」

　　六

　　「善哉！善哉！舍利弗！舍利弗！觀如是無上安穩故，漏盡比丘對如來或如來之教說，作最勝之敬禮。

　　七

　　舍利弗！云何漏盡比丘對如來或如來之教說，作最勝敬禮耶？」

　　八

　　「大德！於此漏盡比丘，對師尊重恭敬而住，對法尊重恭敬而住，對僧尊重恭敬而住，對學尊重恭敬而住，對定尊重恭敬而住。大德！如是漏盡比丘，對如來或如來之教說，作最勝敬禮。」

　　九

　　「善哉，善哉！舍利弗！舍利弗！如是以最勝敬禮，漏盡比丘對如來或如來之教說以作。」

　　〔五九〕第九　生（一）

　　一

　　舍衛城。

　　二

　　「諸比丘！對五根修習、多修者，則未生亦生，但除如來、應供、正等覺者之不出現。

　　三

　　以何為五根耶？信根、精進根、念根、定根、慧根是。諸比丘！對此五根修習、多修者，則未生亦生，但除如來、應供、正等覺者之不出現。」

　　〔六〇〕第十　生（二）

　　一～二

　　舍衛城……說曰——

　　三

　　「諸比丘！對五根修習、多修者，則未生亦生，但除善逝之無調伏。

　　四

　　以何為五根耶？信根、精進根、念根、定根、慧根是。諸比丘對此五根修習、多修者，則未生亦生，但除善逝之無調伏。」

　　第六品（終）

　　此品之攝頌曰：

　　　　　　　拘薩羅末羅
　　　　　　　有學與足迹
　　　　　　　核以及依止
　　　　　　　梵天二之生

　　第七　覺分品

　　〔六一〕第一　結

　　一

　　舍衛城。

　　二

　　諸比丘！對五根修習、多修者，則資於諸結之斷……

　　〔六二〕第二　隨眠

　　※二

　　……資於隨眠之永斷……

　　〔六三〕第三　徧知

　　※二

　　……資於行路之徧知……

　　〔六四〕第四　漏盡

　　※二

　　……資於諸漏之滅盡。

　　三

　　以何為五根耶？信根、精進根、念根、定根、慧根是。諸比丘！對此五根修習、多修者，則資於諸結之斷……資於隨眠之永斷……資於行路之徧知……資於諸漏之滅盡。

　　〔六五〕第五　果（一）

　　※二

　　「諸比丘！有五根。以何為五根耶？信根、精進根、念根、定根、慧根是。諸比丘！此是五根。

　　三

　　諸比丘！對此五根修習、多修者，則二果之隨一果可期，於現法開悟，或多餘依得不還果。」

　　〔六六〕第六　果（二）

　　※二

　　「諸比丘！有五根。以何為五根耶？信根、精進根、念根、定根、慧根是。諸比丘！此是五根。

　　三

　　諸比丘！對此五根修習、多修者，則有七果、七功德之可期。以何為七果、七功德耶？

　　四

　　於現法已得開悟；若於現法未得開悟，則於命終時得開悟；若於現法不得開悟，命終時亦不得開悟者，則依五下分結盡，得中般涅槃；若於現法不得開悟，命終時亦不得開悟，依五下分結盡，亦不得中般涅槃者，則依五下分結盡，得損害般涅槃；若於現法不得開悟，命終時亦不得開悟，依五下分結盡，亦不得中般涅槃，依五下分結盡，亦不得損害般涅槃者，則依五下分結盡，得無行般涅槃；若於現法不得開悟，命終時亦不得開悟，依五下分結盡，亦不得中般涅槃，依五下分結盡，亦不得損害般涅槃，依五下分結盡，亦不得無行般涅槃，則依五下分結盡，得有行般涅槃；若於現法不得開悟，命終時亦不得開悟，依五下分結盡，亦不得中般涅槃，依五下分結盡，亦不得損害般涅槃，依五下分結盡，亦不得無行般涅槃，依五下分結盡，亦不得有行般涅槃者，則依五下分結盡，為上流至色究竟天。

　　諸比丘！對此五根修習、多修者，則有七果、七功德之可期。」

　　〔六七〕第七　樹（一）

　　※二

　　「諸比丘！譬如於閻浮提之諸樹木中，以閻浮樹稱為最上。諸比丘！如是，於諸覺分法中，以慧根稱為資於菩提之最上。

　　三

　　諸比丘！何為覺分法耶？諸比丘！信根為覺分法，資於菩提；精進根為覺分法，資於菩提；念根為覺分法，資於菩提；定根為覺分法，資於菩提；慧根為覺分法，資於菩提。

　　諸比丘！譬如於閻浮提之諸樹木中，以閻浮樹稱為最上。諸比丘！如是，於諸覺分法中，以慧根稱為資於菩提之最上。」

　　〔六八〕第八　樹（二）

　　※二

　　「諸比丘！譬如於忉利天之諸樹木中，以波利質多羅樹稱為最上。諸比丘！如是，於諸覺分法中，以慧根稱為資於菩提之最上。

　　三

　　諸比丘！以何為覺分法耶？諸比丘！信根為覺分法，資於菩提；精進根為覺分法，資於菩提；念根為覺分法，資於菩提；定根為覺分法，資於菩提；慧根為覺分法，資於菩提。

　　諸比丘！譬如於忉利天之諸樹木中，以波利質多羅樹稱為最上。諸比丘！如是，於諸覺分法中，以慧根稱為資於菩提之最上。」

　　〔六九〕第九　樹（三）

　　※二

　　「諸比丘！譬如於阿修羅之諸樹木中，以蘇質怛邏波吒羅樹稱為最上。諸比丘！如是，於諸覺分法中，以慧根稱為資於菩提之最上。

　　三

　　諸比丘！以何為覺分法耶？諸比丘！信根為覺分法，資於菩提；精進根為覺分法，資於菩提；念根為覺分法，資於菩提；定根為覺分法，資於菩提；慧根為覺分法，資於菩提。

　　諸比丘！譬如於阿修羅之諸樹木中，以蘇質怛邏波吒羅樹稱為最上。諸比丘！如是，於諸覺分法中，以慧根稱為資於菩提之最上。」

　　〔七〇〕第十　樹（四）

　　※二

　　「諸比丘！譬如於金翅鳥之諸樹木中，以拘吒賒摩利樹稱為最上。如是，於諸覺分法中，以慧根稱為資菩提之最上。

　　三

　　諸比丘！以何為覺分法耶？諸比丘！信根為覺分法，資於菩提；精進根為覺分法，資於菩提；念根為覺分法，資於菩提；定根為覺分法，資於菩提；慧根為覺分法，資於菩提。

　　諸比丘！譬如於金翅鳥之諸樹木中，以拘吒摩利樹稱為最上。諸比丘！如是，於諸覺分法中，以慧根稱為資於菩提之最上。」

　　第七　覺分品（終）

　　此品之攝頌曰：

　　　　　　　結以及隨眠
　　　　　　　徧知與漏盡
　　　　　　　二果與四樹
　　　　　　　以之說此品

　　第八　恆河廣說（遠離依止）

　　〔七一〕第一　遠離

　　※二

　　「諸比丘！譬如恆河，趣向於東、傾向於東、臨入於東。諸比丘！如是，比丘對五根修習、多修者，則趣向涅槃、傾向涅槃、臨入於涅槃。

　　諸比丘！比丘云何對五根修習、多修者，則趣向涅槃、傾向涅槃、臨入於涅槃耶？

　　三

　　諸比丘！於此有比丘，依遠離、依離貪、依滅盡，修習迴向於捨之信根。……修習精進根……念根……定根……慧根。

　　四

　　諸比丘！如是，比丘對五根修習，對五根多修者，則趣向涅槃、傾向涅槃、臨入於涅槃。」

　　〔七二～八二〕第二～十二

　　如於根相應，如於道亦相應。

　　攝頌曰：

　　　　　　　趣向東者六
　　　　　　　趣向海者六
　　　　　　　以之於十二
　　　　　　　共說恆河品

　　恆河若廣說，當依根可廣說也。

　　第九　不放逸品（遠離依止）

　　〔八三～九二〕第一～十

　　攝頌曰：

　　　　　　　如來與足迹
　　　　　　　屋頂與根核
　　　　　　　夏生花王月
　　　　　　　日衣等十句

　　於遠離依止之廣說，依根廣說不放逸品。

　　第十　力所作品（遠離依止）

　　〔九三～一〇四〕第一～十二

　　攝頌曰：

　　　　　　　力與種子龍
　　　　　　　樹與瓶及芒
　　　　　　　虛空與二雲
　　　　　　　船舶與客河

　　於遠離依止，廣說根相應之力作所品。

　　第十一　尋覓品（遠離依止）

　　〔一〇五～一一七〕第一～十二

　　攝頌曰：

　　　　　　　尋覓次第漏
　　　　　　　有以及三苦
　　　　　　　礙與垢及捨
　　　　　　　受乃至渴愛

　　以遠離依止可廣說根相應之尋覓品。

　　第十二　瀑流品（遠離依止）

　　〔一一八～一二七〕第一～九

　　〔一二八〕第十　上分結

　　※二

　　「諸比丘！有五上分結。以何為五上分結耶？色貪、無色貪、慢、掉舉、無明是。諸比丘！以此為五上分結。

　　諸比丘！為對此五上分結證知……徧知……徧盡、予斷，應修習五根。以何為五根耶？

　　三

　　諸比丘！於此有比丘，依遠離、依離貪、依滅盡，修習迴向於捨之信根。……修習精進根……念根……定根……慧根。

　　諸比丘！為對此五上分結證知……徧知……徧盡……予斷，應修習此五根。」

　　攝頌曰：

　　　　　　　瀑流與軛取
　　　　　　　繫以及隨眠
　　　　　　　妙欲乃至蓋
　　　　　　　蘊與上下分

　　以遠離依止善廣說根相應之瀑流品。

　　第十三　恆河廣說（貪欲調伏）

　　〔一二九〕第一

　　※二

　　「諸比丘！譬如恆河……

　　三

　　諸比丘！於此有比丘，為究盡貪欲調伏、為究盡瞋恚調伏、為究盡愚癡調伏，修習信根。……修習精進根……念根……定根……慧根……傾入涅槃，臨入於涅槃。」

　　〔一三〇～一四〇〕第二～十二

　　攝頌曰：

　　　　　　　趣向東者六
　　　　　　　趣向海者六
　　　　　　　以之成十二
　　　　　　　共說恆河品

　　依貪欲調伏，廣說根相應。

　　第十四　不放逸品（貪欲調伏）

　　〔一四一～一五〇〕第一～十

　　第十五　力所作品（貪欲調伏）

　　〔一五一～一六二〕第一～十二

　　第十六　尋覓品（貪欲調伏）

　　〔一六三～一七五〕第一～十二

　　第十七　瀑流品（貪欲調伏）

　　〔一七六～一八四〕第一～九

　　〔一八五〕第十　上分結

　　※二

　　「諸比丘！有五上分結。以何為五上分結耶？色貪、無色貪、慢、掉舉、無明是。諸比丘！此為五上分結。

　　諸比丘！為對此五上分結證知……徧知……徧盡……予斷……應修習五根。何為五根耶？

　　三

　　諸比丘！於此有比丘，為究盡貪欲調伏、為究盡瞋恚調伏、為究盡愚癡調伏，修習信根。……精進根……念根……定根……修習慧根。

　　諸比丘！為對此五上分結證知……徧知……徧盡……予斷，應修習此五根。」

　　攝頌曰：

　　　　　　　瀑流與軛取
　　　　　　　繫以及隨眠
　　　　　　　妙欲乃至蓋
　　　　　　　蘊與上下分

　　依貪欲調伏，廣說根相應之瀑流品

　　第四根相應（終）


漢譯南傳大藏經（元亨寺版）第 18 冊 No. 6 相應部經典


　　第五　正勤相應

　　第一　恆河廣說

　　〔一～一二〕第一～一二

　　一～二

　　舍衛城。

　　於此，世尊對諸比丘說示曰：

　　「諸比丘！有四正勤。以何為四正勤耶？

　　三

　　諸比丘！於此有比丘，為對未生之惡不善法不令生，起志欲、精進、發勤，策心而持。

　　四

　　為對已生之惡不善法令斷，起志欲、精進、發勤，策心而持。

　　五

　　為對未生之善法令生，起志欲、精進、發勤，策心而持。

　　六

　　為對已生之善法令住、不忘失、倍修習、廣修習、令圓滿，起志欲、精進、發勤，策心而持。

　　七

　　諸比丘！此為四正勤。

　　八

　　諸比丘！譬如恆河之趣向於東、傾向於東、臨入於東。諸比丘！如是比丘，對四正勤予修習，對四正勤予多修者，則趣向涅槃，傾向涅槃，臨入於涅槃。

　　諸比丘！比丘云何對四正勤修習，對四正勤多修者，則趣向涅槃、傾向涅槃、臨入於涅槃耶？

　　九

　　諸比丘！於此有比丘，為對未生之惡不善法令不生，起志欲、精進、發勤，策心而持。為對已生之惡不善法令斷，起志欲、精進、發勤，策心而持。為對未生之善法令生，起志欲、精進、發勤，策心而持。為對已生之善法令住持，不忘失、倍修習、廣修習、圓滿，起志欲、精進、發勤，策心而持。

　　一〇

　　諸比丘！比丘如是對四正勤修習，對四正勤多修者，則趣向涅槃、傾向涅槃、臨入於涅槃。」

　　攝頌曰：

　　　　　　　趣向東者六
　　　　　　　趣向海者六
　　　　　　　二六一十二
　　　　　　　以之說此品

　　以正勤相應之恆河相應，依正勤之可廣說。

　　第二　不放逸品

　　〔一三～二二〕第一～十

　　攝頌曰：

　　　　　　　如來與足迹
　　　　　　　屋頂與根核
　　　　　　　夏生花王月
　　　　　　　日衣等十句

　　依正勤廣可廣說不放逸品。

　　第三　力所作品

　　〔二三～三四〕第一～十二

　　※二

　　諸比丘！猶如作諸力所作之事業，皆依於地、立於地，如是作力所作之事業。諸比丘！如是比丘，依於戒，立於戒而修習四正勤、多修四正勤。

　　三

　　諸比丘！云何比丘，依戒、立戒而修習四正勤、多修四正勤耶？

　　四～七

　　諸比丘！此處有比丘，為未生之惡不善法令不生，以起至欲，精進、發勤、持以策心。為已生之惡不善法令斷，以起至欲，精進、發勤，持以策心。為未生之善法令生，以起志欲，精進、發勤，持以策心。已生之善法令住為不忘失、倍修習、廣修習、令圓滿。以起至欲，精進、發勤，持以策心。

　　八

　　諸比丘！比丘如是依於戒、立於戒，修習四正勤、多修四正勤。

　　〔攝頌曰：〕

　　　　　　　力與種子龍
　　　　　　　樹與瓶及芒
　　　　　　　虛空與二雲
　　　　　　　船舶及客河

　　如是依正勤廣說力所作品

　　第四　尋覓品

　　〔三五～四四〕第一～十

　　※二

　　「諸比丘！有三尋覓。以何為三尋覓耶？欲尋、有尋、行尋是。諸比丘！此為三尋。

　　三

　　諸比丘！為對此三尋覓證知……徧知……徧盡、予斷，應修習四正勤。以何為四正勤耶？

　　四～七

　　諸比丘！於此有比丘，對未生之……乃至……對已生之善法令住，不忘失、倍修習、廣修習、圓滿，起志欲、精進、發勤，策心而持。

　　八

　　諸比丘！對此三尋覓，為證知……徧知……徧盡……予斷，應修習四正勤。」

　　攝頌曰：

　　　　　　　尋覓與次第
　　　　　　　漏有及三苦
　　　　　　　礙與垢及捨
　　　　　　　受乃至渴愛

　　依正勤可廣說尋覓品。

　　第五　瀑流品

　　〔四五～五三〕第一～十

　　〔五四〕第十　上分結

　　※二

　　「諸比丘！有五上分結。以何為五上分結耶？色貪、無色貪、慢、掉舉、無明是。諸比丘！此為五上分結。

　　三

　　諸比丘！對此五上分結，為證知……徧知……徧盡……予斷，應修習四正勤。何為四正勤耶？

　　四～七

　　諸比丘！於此有比丘，對未生之……乃至……對已生之善法令住，不忘失、倍修習、廣修習、圓滿，起志欲、精進、發勤，策心而持。

　　八

　　諸比丘！對此五上分結，為證知……徧知……徧盡……予斷，應修習此四正勤。」

　　攝頌曰：

　　　　　　　瀑流與軛取
　　　　　　　繫以及隨眠
　　　　　　　妙欲乃至蓋
　　　　　　　蘊與上下分

　　依正勤可廣說瀑流品。

　　第五　正勤相應（終）


漢譯南傳大藏經（元亨寺版）第 18 冊 No. 6 相應部經典


　　第六　力相應

　　第一　恆河廣說（遠離依止）

　　〔一〕第一

　　※二

　　「諸比丘！有五力。以何為五力耶？信力、精進力、念力、定力、慧力是。諸比丘！此為五力。

　　三

　　諸比丘！譬如恆河之趣向東、傾向東、臨入於東。諸比丘！如是對五力修習、對五力多修者，則趣向涅槃、傾向涅槃、臨入於涅槃。

　　諸比丘！比丘云何對五力修習、對五力多修者，則趣向涅槃、傾向涅槃、臨入於涅槃耶？

　　四

　　諸比丘！於此有比丘，依遠離、依離貪、依滅盡，修習迴向於捨之信力。……修習精進力……念力……定力……慧力。

　　五

　　諸比丘！如是，比丘修習五力、多修五力者，則趣向涅槃、傾向涅槃、臨入於涅槃。」

　　〔二～一二〕第二～十二

　　此品之攝頌曰：

　　　　　　　趣向東者六
　　　　　　　趣向海者六
　　　　　　　二六與十二
　　　　　　　以說恆河品

　　依力之恆河廣說，可予廣說。

　　第二　不放逸品（遠離依止）

　　〔一三～二二〕第一～十

　　攝頌曰：

　　　　　　　如來與足迹
　　　　　　　屋頂與根核
　　　　　　　夏生花王月
　　　　　　　日衣等十句

　　對不放逸品，依力相應可廣說。

　　第三　力〔所作〕品（遠離依止）

　　〔二三～三四〕第一～十二

　　攝頌曰：

　　　　　　　力與種子龍
　　　　　　　樹與瓶與芒
　　　　　　　虛空與二雲
　　　　　　　船舶與客河依力相應可廣說。

　　第四　尋覓品（遠離依止）

　　〔三五～四六〕第一～十二

　　攝頌曰：

　　　　　　　尋覓與次第
　　　　　　　漏有與三苦
　　　　　　　礙以及垢搖
　　　　　　　受乃至渴愛

　　依力相應對尋覓品廣說。

　　第五　瀑流品（遠離依止）

　　〔四七～五五〕第一～九

　　〔五六〕第十　上分結

　　※二

　　「諸比丘！有五上分結。以何為五上分結耶？色貪、無色貪、慢、掉舉、無明是。諸比丘！此為五上分結。

　　諸比丘！為對此五上分結證知……徧知……徧盡……予斷，應修習五力。以何為五力耶？

　　三

　　諸比丘！於此有比丘，依遠離、依離貪、依滅盡，修習迴向於捨之信力。……修習精進力……念力……定力……慧力。

　　諸比丘！為對此五上分結證知……徧知……徧盡……予斷，應修習五力。」

　　攝頌曰：

　　　　　　　瀑流與軛取
　　　　　　　繫以及隨眠
　　　　　　　妙欲乃至蓋
　　　　　　　蘊與上下分

　　對瀑流品，依力相應可廣說。

　　第六　恆河廣說（貪欲調伏）

　　〔五七〕第一

　　※二

　　「諸比丘！有五力。以何為五力耶？……

　　三

　　諸比丘！譬如恆河之趣向東、傾向東、臨入於東。諸比丘！如是，比丘對五力多修者，則趣向涅槃、傾向涅槃、臨入於涅槃。

　　諸比丘！比丘云何修習五力、多修五力者，則趣向涅槃、傾向涅槃、臨入於涅槃耶？

　　四

　　諸比丘！於此有比丘，為究盡調伏貪欲，為究盡調伏瞋恚，為究盡調伏愚癡，修習信力。……修習精進力……念力……定力……慧力。

　　諸比丘！比丘如是修習五力、多修五力者，則趣向涅槃、傾向涅槃、臨入於涅槃。」

　　〔五八～六八〕第二～十二

　　攝頌曰：

　　　　　　　趣向東者六
　　　　　　　趣向海者六
　　　　　　　二六及十二
　　　　　　　以說恆河品

　　第七　不放逸品（貪欲調伏）

　　〔六九～七八〕第一～十

　　攝頌曰：

　　　　　　　如來與足迹
　　　　　　　屋頂與根核
　　　　　　　夏生花王月
　　　　　　　日衣等十句

　　對不放逸品，依力相應之貪欲調伏可廣說。

　　第八　力（所作）品（貪欲調伏）

　　〔七九～九〇〕第一～十二

　　攝頌曰：

　　　　　　　力與種子龍樹與瓶與芒
　　　　　　　虛空與二雲船舶與客河

　　對力所作品，依力相應之調伏貪欲可廣說。

　　第九　尋覓品（貪欲調伏）

　　〔九一～一〇〇〕第一～十

　　攝頌曰：

　　　　　　　尋覓與次第
　　　　　　　漏與有與苦
　　　　　　　礙與垢與搖
　　　　　　　受乃至渴愛

　　對尋覓品，依力相應可廣說。

　　第十　瀑流品（貪欲調伏）

　　〔一〇一～一〇九〕第一～九

　　〔一一〇〕第十　上分（結）

　　※二

　　「諸比丘！有五上分結。以何為五上分結耶？色貪、無色貪、慢、掉舉、無明是。諸比丘！此為五上分結。

　　諸比丘！為對此五上分結證知……徧知……徧盡……予斷，應修習五力。以何為五力耶？

　　三

　　諸比丘！於此有比丘，為究盡貪欲調伏、為究盡瞋恚調伏、為究盡愚癡調伏，修習信力。……修習精進力……念力……定力……慧力。

　　四

　　諸比丘！為對此五上分結證知……徧知……徧盡……予斷，應修習五力。」

　　攝頌曰：

　　　　　　　瀑流與軛取
　　　　　　　繫乃至隨眠
　　　　　　　妙欲以及蓋
　　　　　　　蘊與上下分

　　對第十瀑流品，依力相應可廣說。

　　第六　力相應（終）


漢譯南傳大藏經（元亨寺版）第 18 冊 No. 6 相應部經典


　　第七　神足相應

　　第一　遮婆羅品

　　〔一〕第一　此岸

　　※二

　　「諸比丘！對四神足修習、多修者，則資於由此岸至彼岸。以何為四神足耶？

　　三

　　諸比丘！於此有比丘，修習欲三摩地勤行成就之神足，修習勤三摩地勤行成就之神足，修習心三摩地勤行成就之神足，修習觀三摩地勤行成就之神足。

　　諸比丘！修習四神足、多修者，則資於由此岸至彼岸。」

　　〔二〕第二　失

　　※二

　　「諸比丘！若有失四神足者，正失順苦盡之聖道。

　　諸比丘！若有得四神足者，正得順苦盡之聖道。

　　何為四神足耶？

　　三

　　諸比丘！於此有比丘，修習欲三摩地勤行成就之神足，修習心三摩地勤行成就之神足，修習勤三摩地勤行成就之神足，修習觀三摩地勤行成就之神足。

　　四

　　諸比丘！若有失此四神足者，正失順苦盡之聖道。諸比丘！若有得此四神足者，正得順苦盡之聖道。」

　　〔三〕第三　聖

　　※二

　　「諸比丘！對四神足修習、多修者，則聖、出離；修此者，正至苦滅盡。何為四神足耶？

　　三

　　諸比丘！於此有比丘，修習欲三摩地勤行成就之神足，修習勤三摩地勤行成就之神足，修習心三摩地勤行成就之神足，修習觀三摩地勤行成就之神足。

　　四

　　諸比丘！對此四神足修習、多修者，則聖、出離；修此者，正至苦滅盡。」

　　〔四〕第四　厭患

　　※二

　　「諸比丘！對四神足修習、多修者，則資於一向厭患、離貪、滅盡、寂靜、證智、等覺、涅槃。以何為四神足耶？

　　三

　　諸比丘！於此有比丘，修習欲三摩地勤行成就之神足，修習勤三摩地勤行成就之神足，修習心三摩地勤行成就之神足，修習觀三摩地勤行成就之神足。

　　四

　　諸比丘！對此四神足修習、多修者，則資於一向厭患、離貪、滅盡、寂靜、證智、等覺、涅槃。」

　　〔五〕第五　一分

　　※二

　　「諸比丘！過去世之沙門、婆羅門，成就神足之一分者，皆對此四神足修習、多修。諸比丘！未來世之沙門、婆羅門，成就神足之一分者，皆對此四神足修習、多修。諸比丘！現在之沙門、婆羅門，成就神足之一分者，皆對此四神足修習、多修。以何為四神足耶？

　　三

　　諸比丘！於此有比丘，修習欲三摩地勤行成就之神足，修習勤三摩地勤行成就之神足，修習心三摩地勤行成就之神足，修習觀三摩地勤行成就之神足。

　　四

　　諸比丘！過去世之沙門、婆羅門，成就神足之一分者，皆對此四神足修習、多修。諸比丘！未來世之沙門、婆羅門，成就神足之一分者，皆對此四神足修習、多修。諸比丘！現在之沙門、婆羅門，成就神足之一分者，皆對此四神足修習、多修。」

　　〔六〕第六　全分

　　※二

　　「諸比丘！過去世之沙門、婆羅門，成就神足之全分者，皆對此四神足修習、多修。諸比丘！未來世之沙門、婆羅門，成就神足之全分者，皆對此四神足修習、多修。諸比丘！現在之沙門、婆羅門，成就神足之全分者，皆對此四神足修習、多修。以何為四神足耶？

　　三

　　諸比丘！於此有比丘，修習欲三摩地勤行成就之神足，修習勤三摩地勤行成就之神足，修習心三摩地勤行成就之神足，修習觀三摩地勤行成就之神足。

　　四

　　諸比丘！過去世之沙門、婆羅門，成就神足之全分者，皆對此四神足修習、多修。諸比丘！未來世之沙門、婆羅門，成就神足之全分者，皆對此四神足修習、多修。諸比丘！現在之沙門、婆羅門，成就神足之全分者，皆對此四神足修習、多修。」

　　〔七〕第七　比丘

　　※二

　　「諸比丘！過去世之比丘，依諸漏盡，對無漏心解脫、慧解脫，於現法自證知、現證，具足而住者，皆對此四神足修習、多修。諸比丘！未來世之比丘，由諸漏盡，對無漏心解脫、慧解脫，於現法自證知、現證，具足而住者，皆對此四神足修習、多修。諸比丘！現在之比丘，由諸漏盡，對無漏心解脫、慧解脫，於現法自證知、現證，具足而住者，皆對此四神足修習、多修。何為四神足耶？

　　三

　　諸比丘！於此有比丘，修習欲三摩地勤行成就之神足，修習勤三摩地勤行成就之神足，修習心三摩地勤行成就之神足，修習觀三摩地勤行成就之神足。

　　四

　　諸比丘！過去世之比丘，由諸漏盡，對無漏心解脫、慧解脫，於現法自證知、現證，具足而住者……住者……住者，皆對此四神足修習、多修。」

　　〔八〕第八　佛

　　※二

　　「諸比丘！有四神足。何為四神足耶？

　　諸比丘！於此有比丘，修習欲三摩地勤行成就之神足，修習勤三摩地勤行成就之神足，修習心三摩地勤行成就之神足，修習觀三摩地勤行成就之神足。諸比丘！此為四神足也。

　　三

　　諸比丘！對此四神足修習、多修者，故名之如來、應供、正等覺者。」

　　〔九〕第九　智

　　※四

　　「諸比丘！『此為欲三摩地勤行成就之神足』，於未曾聞之法，我眼生、智生、慧生、明生、光明生。『對此欲三摩地勤行成就之神足宜修習……修習已』，於未曾聞之法，我眼生、智生、慧生、明生、光明生。

　　五

　　諸比丘！『此為勤三摩地勤行成就之神足』，於未曾聞之法，我眼生、智生、慧生、明生、光明生。『此勤三摩地勤行成就之神足宜修習……修習已』，於未曾聞之法，我眼生、智生、慧生、明生、光明生。

　　六

　　諸比丘！『此為心三摩地勤行成就之神足』，於未曾聞之法，我眼生、智生、慧生、明生、光明生。『此心三摩地勤行成就之神足宜修習……修習已』，於未曾聞之法，我眼生、智生、慧生、明生、光明生。

　　七

　　諸比丘！『此為觀三摩地勤行成就之神足』，於未曾聞之法，我眼生、智生、慧生、明生、光明生。『對此觀三摩地勤行成就之神足宜修習……修習已』，於未曾聞之法，我眼生、智生、慧生、明生、光明生。」

　　〔一〇〕第十　塔

　　一

　　如是我聞。一時，世尊住毘舍離城，大林重閣講堂。

　　二

　　時，世尊於晨朝時分著下衣、持衣鉢，入毘舍離城乞食。至毘舍離城乞食。食後、由乞食歸，對具壽阿難告曰：

　　「阿難！取坐具，往至遮婆羅塔，行晝日坐。」

　　「唯唯！大德！」

　　具壽阿難應答世尊，即取坐具，隨從世尊之後。

　　三

　　時，世尊行至遮婆羅塔。至已，就所設座。具壽阿難敬禮世尊，坐於一面。

　　四

　　世尊告坐於一面之具壽阿難曰：

　　「阿難！毘舍離為樂、瞿曇塔為樂、優陀延塔為樂、七聚塔為樂、多子塔為樂、婆羅塔為樂、遮婆羅塔為樂。阿難！對四神足修習、多修，作乘、作地，隨成、積習、善造作，阿難！若欲則一劫或一劫有餘而住。阿難！如來對四神足修習、多修，作乘、作地，隨成、積習、善造作。阿難！若欲則如來一劫或一劫有餘而住。」

　　五

　　世尊如是示廣大之相、廣大之示現，阿難不能通達，請世尊：「大德世尊住一劫、善逝住一劫有餘，為眾生之利益，眾生之安樂，世間之哀愍，人天之義利、利益、安樂。」為魔覆其心故。

　　六～七

　　二度世尊……

　　八

　　三度世尊告具壽阿難曰：

　　「阿難！毘舍離為樂、優陀延塔為樂、瞿曇塔為樂、七聚塔為樂、多子塔為樂、婆羅塔為樂、遮婆羅塔為樂。阿難！對四神足修習、多修，作乘、作地，隨成、積習、善造作，阿難！若欲則一劫或一劫有餘而住。阿難！如來對四神足修習、多修，作乘、作地，隨成、積習、善造作。阿難！若欲則如來一劫或一劫有餘而住。」

　　九

　　世尊如是示廣大之相、廣大之示現，阿難不能通達，請世尊：「大德世尊住一劫、善逝住一劫有餘，為眾生之利益，眾生之安樂，世間之哀愍，人天之義利、利益、安樂。」為魔覆其心故。

　　一〇

　　時，世尊告具壽阿難曰：

　　「阿難！今知時矣。」

　　「唯唯！大德！」

　　具壽阿難應諾世尊，由座而起，敬禮世尊，作右遶離世尊而去，於不遠處一樹下靜坐。

　　一一

　　時，具壽阿難離去未久，魔波旬來至世尊處，至已，白世尊曰：

　　「大德！世尊請般涅槃，善逝請般涅槃，大德世尊般涅槃時至矣。大德！世尊有云此言：『波旬！若我諸比丘尚未達於明白、調順、無畏、得安穩為多聞、持法、法隨法行、行和敬、隨法行之弟子，末善自受師教、宣說、教示、開示、顯示、開顯、分別、明白，如法降服他之誹謗，說法導引解脫時，我則不般涅槃。』

　　大德！今世尊之諸比丘，已達至明白、調順、無畏、得安穩為多聞、持法、法隨法行、行和敬、隨法行之弟子，已善自受師教、宣說、教示、開示、顯示、開顯、分別、明白，如法降服他之誹謗，說法導引解脫。

　　一二

　　大德世尊！請般涅槃，善逝請般涅槃，大德世尊般涅槃之時至矣。大德世尊曾說此言云：『波旬！若我諸比丘尼……

　　一三

　　若我諸優婆塞………優婆夷，尚未達於明白、調順、無畏、得安穩為多聞、持法、法隨法行、行和敬、隨法行之弟子，未善自受師教、宣說、教示、開示、顯示、開顯、分別、明白，如法降服他之誹謗，說法導引解脫者，我則不般涅槃。』

　　大德！今世尊之諸優婆夷，已達明白、調順、無畏、得安穩為多聞、持法、法隨法行、行和敬、隨法行之弟子，已善自受師教、宣說、教示、開示、顯示、開顯、分別、明白如法降服他之誹謗，說法導引解脫。

　　一四

　　大德世尊！請般涅槃，善逝請般涅槃，大德世尊般涅槃之時至矣。大德世尊曾說此言云：『波旬！我梵行未達富榮、增廣、人多廣知、人天善說示時，我則不般涅槃。』

　　大德！今世尊之梵行已富榮增廣，人多廣知、人天善說示。

　　大德世尊！請般涅槃，善逝請般涅槃，大德世尊之般涅槃時至矣。」

　　一五

　　「波旬！且默！不久如來將般涅槃。今起三月過後如來將般涅槃。」

　　一六

　　時，世尊於遮婆羅塔正念正知而捨壽行。世尊捨壽行時，有大地震動、令人驚怖身毛豎立、天鼓作響。

　　一七

　　時，世尊知此義，於此時自說偈曰：

　　　　　　　限無限有生
　　　　　　　牟尼捨有行
　　　　　　　於內喜入定
　　　　　　　破如鎧我有

　　第一　遮羅婆品（終）

　　此品之攝頌曰：

　　　　　　　此岸與失聖
　　　　　　　厭患與一分
　　　　　　　悉皆與比丘
　　　　　　　佛智與此塔

　　第二　〔鹿母〕殿震動品

　　〔一一〕第一　前

　　一

　　舍衛城。

　　二

　　「諸比丘！我先前尚未成等覺現等覺為菩薩時，生如是思念：

　　『有何因、何緣，修習於神足耶？』

　　諸比丘！其時，我如是思念——

　　三

　　『諸比丘！於此，修習欲三摩地勤行成就之神足，如是我於欲不過分退縮、不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。

　　四

　　修習勤三摩地勤行成就之神足，如是我於勤不過分退縮，不過分精勤，於內不收，於外不散，有前後想而住，後如前、前如後，上如下、下如上，夜如晝，晝如夜，如是以廣大不纏之心，修習光耀心。

　　五

　　修習心三摩地勤行成就之神足，如是我於心不過分退縮，不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。

　　六

　　修習觀三摩地勤行成就之神足，如是我於觀不過分退縮、不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。』

　　七

　　比丘！如是對四神足修習、多修者，則領受多端神變：以一身成多身、以多身成一身，或現或隱，過牆壁山崖無礙如於虛空，出沒地中如於水，行水上不沈如於地，於虛空結跏趺坐如飛鳥，有大神通、大威德，以手捫摸日月，乃至以身威及於梵世。

　　八

　　比丘！如是對四神足修習、多修者，則以清淨超人之天耳界，俱聞於遠近天人之聲。

　　九

　　比丘！如是對四神足修習、多修者，則對他人之心，以心徧知：以有貪心了知為有貪心，以離貪心了知為離貪心，以有瞋心了知為有瞋心，以離瞋心了知為離瞋心，以有癡心了知為有癡心，以離癡心了知為離癡心，以收心了知為收心，以散心了知為散心，以大心了知為大心，以非大心了知為非大心，以有上心了知為有上心，以無上心了知為無上心，以非定心了知為非定心，以定心了知為定心，以不解脫心了知為不解脫心，以解脫心了知為解脫心。

　　一〇

　　比丘！如是對四神足修習、多修者，則隨念於種種之宿住。謂：一生、二生、三生、四生、五生、十生、二十生、三十生、四十生、五十生、百生、千生、百千生、多壞劫、多成劫、多成壞劫；我於彼處：如是名、如是姓、如是色、如是食、如是受樂苦、如是壽量，歿於彼處、生於他處；於他處；如是名、如是姓、如是色、如是食、如是受樂苦、如是壽量，歿於他處、生於此處。如是具行相、名稱，隨念宿住。

　　一一

　　比丘！如是對四神足修習、多修者，則以清淨超人之天眼，見有情之死生，知有情隨業而受劣、勝、美醜、善趣、惡趣。

　　一二

　　比丘！如是對四神足修習、多修者，則由諸漏盡，無漏心解脫、慧解脫，於現法自證知、現證，具足而住。」

　　〔一二〕第二　大果

　　※二

　　「諸比丘！對四神足修習、多修者，則有大果、大功德。諸比丘！云何對四神足修習、多修者，則有大果、大功德耶？

　　三

　　諸比丘！於此有比丘，修習欲三摩地勤行成就之神足，如是，於欲不過分退縮、不過分精勤，於內不收、於外不散，有前後想而住，後如前、前如後，上如下，下如上、夜如晝，晝如夜，如是以廣大不纏之心，修習光耀心。

　　四～五

　　勤三摩地……乃至……心三摩地……

　　六

　　修習觀三摩地勤行成就之神足，如是，於觀不過分退縮、不過分於精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。

　　諸比丘！如是對四神足修習、多修者，則有大果、大功德。

　　七～一一

　　諸比丘！比丘如是對四神足修習、多修者，則領受多端神變：以一身成多身……乃至……至梵世以身威而及……乃至……

　　一二

　　諸比丘！比丘如是對四神足修習、多修者，則由諸漏盡，而無漏心解脫、慧解脫，於現法自證知、現證，具足而住。」

　　〔一三〕第三　欲

　　※二

　　「諸比丘！比丘若依欲修三摩地，獲心一境性，此名為欲三摩地。

　　彼為令未生之惡不善法不生，起欲、精進、發勤，策心而持。為令已生之惡不善法予斷，起欲、精進、發勤，策心而持。為令未生之善法生，起欲、精進、發勤，策心而持。已生之善法為令住、不忘失，倍修習、廣修習、圓滿之、起欲、精進、發勤，策心而持。此名為勤行。

　　以欲，修三摩地，而是勤行，諸比丘！此名為欲三摩地勤行成就之神足。

　　三

　　諸比丘！比丘若依於勤修三摩地，獲心一境性，此名為勤三摩地。

　　彼對未生之惡……乃至……對已生之善法為令住、勿忘失，倍修習、廣修習、圓滿之，起欲、精進、發勤、策心而持。此名之為勤行。

　　以勤，修三摩地，而是勤行，諸比丘！此名為勤三摩地勤行成就之神足。

　　四

　　諸比丘！比丘若依心修三摩地，獲心一境性，此名之為心三摩地。

　　彼未生之……乃至……已生之善法為令住、勿忘失，倍修習、廣修習、圓滿之，起欲、精進、發勤，策心而持。此名之為勤行。

　　依心修三摩地，而勤行，諸比丘！此名為心三摩地勤行成就之神足。

　　五

　　諸比丘！比丘若依觀修三摩地，獲心一境性者，此名為觀三摩地。

　　彼對未生之惡不善法，為令不生……乃至……對已生之善法，為令住、勿忘失、倍修習、廣修習、圓滿之，起欲、精進、發勤，策心而持。此名之為勤行。

　　依觀修三摩地，而是勤行，諸比丘！此名為觀三摩地勤行成就之神足。」

　　〔一四〕第四　目犍連

　　一

　　如是我聞。一時，世尊住舍衛城東園鹿子母堂。

　　二

　　其時，眾多之比丘，住於鹿子母堂下，掉舉、憍慢、輕薄、饒舌、出雜語、失念、不正知、不能入定、心迷亂、根低劣。

　　三

　　時，世尊對具壽大目犍連告曰：

　　「目犍連！彼同梵行者住鹿子母堂下，掉舉、憍慢、輕薄、饒舌、出雜語、失念、不正知、不入於定、心迷亂、根低劣。目犍連！往嚇彼諸比丘。」

　　「唯唯！大德！」

　　具壽目犍連應諾世尊，現神力行，以足指動鹿子母堂搖震。

　　四

　　時，彼諸比丘恐懼得身毛豎立，立於一面曰：

　　「稀有哉！未曾有哉！實則，此鹿子母堂乃善防風，且基深善埋，該是不震不搖，何得動搖震耶？」

　　五

　　時，世尊，至彼諸比丘之處。至已，世尊告彼諸比丘曰：

　　「諸比丘！云何汝等恐懼得身毛豎立，立於一面耶？」

　　「稀有哉！大德！未曾有哉！大德！實則，此鹿子母堂乃善防風，且基深善埋，該是不震不搖，何得動搖震耶？」

　　六

　　「諸比丘！目犍連比丘欲嚇汝等，乃以足指使鹿子母堂動搖震。

　　諸比丘！汝等於意云何？對何法修習、多修，故目犍連比丘有如是大神通、大威德耶？」

　　「大德！我等於法以世尊為根本，以世尊為眼……乃至……諸比丘聞世尊之所說受持。」

　　七

　　「諸比丘！然則且諦聽。

　　諸比丘！對四神足修習、多修故，目犍連比丘有如是大神通、大威德。以何為四神足耶？

　　八

　　諸比丘！於此目犍連比丘，修習欲三摩地勤行成就之神足……修習勤三摩地……心三摩地……觀三摩地勤行成就之神足，如是於欲不過分退縮，不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。

　　九

　　諸比丘！對此四神足修習、多修，目犍連比丘有如是大神通、大威德。

　　一〇

　　諸比丘！對此四神足修習、多修故，目犍連比丘領受多端神變……乃至……至梵世以身威所及。

　　一一

　　諸比丘！對此四神足修習、多修故，目犍連比丘由諸漏盡，無漏心解脫、慧解脫，於現法自證知、現證，具足而住。」

　　一二

　　如是六神通亦應廣說。

　　〔一五〕第五　婆羅門

　　一

　　如是我聞。一時，具壽阿難住拘睒彌瞿師羅園。

　　二

　　時，婆羅門來至具壽阿難之處。至已，與具壽阿難俱相交談歡喜、感銘之語，而坐於一面。坐於一面之婆羅門對具壽阿難言曰：

　　三

　　「友阿難！為何之義，於沙門瞿曇之處修梵行耶？」

　　「婆羅門！為斷欲，於世尊之處修梵行。」

　　四

　　「友阿難！於斷欲，有道、有跡否？」

　　「婆羅門！斷欲，是有道、有跡。」

　　五

　　「友阿難！斷欲，有何之道、有何之跡耶？」

　　「婆羅門！於此有比丘，修習欲三摩地勤行成就之神足……修習勤三摩地……心三摩地……觀三摩地勤行成就之神足。婆羅門！此為斷欲之道、之跡。」

　　六

　　「友阿難！若然，則為無邊而非有邊，以欲斷欲者，無有是處。」

　　「婆羅門！然則，我問汝，隨所好應答。

　　七

　　婆羅門！於汝意云何？汝先前有往阿蘭若之欲，已至阿蘭若，則其所生之欲止滅耶？」

　　「如是，友！」

　　「汝前有往阿蘭若之勤，已至阿蘭若，則其所生之勤止滅耶？」

　　「如是，友！」

　　「汝前有往阿蘭若之心，已至阿蘭若，則其所生之心止滅耶？」

　　「如是，友！」

　　「汝前有往阿蘭若之觀，已至阿蘭若，則其所生之觀止滅耶？」

　　「如是，友！」

　　八

　　「婆羅門！如是諸比丘成為阿羅漢，漏盡、梵行已立、所作已辦、棄重擔、逮得己利、盡有結、成為正悟之解脫者。前有獲阿羅漢果之欲，已獲阿羅漢果，則其所生之欲止滅。前有獲阿羅漢果之勤，已獲阿羅漢果，則其所生之勤止滅。前有獲阿羅漢果之心，已獲阿羅漢果，則其所生之心止滅。前有獲阿羅漢果之觀，已獲阿羅漢果，則其所生之觀止滅。

　　九

　　婆羅門！於汝意云何？若然，為有邊耶？為無邊耶？」

　　「友阿難！若然，則為有邊，非無邊。

　　一〇

　　希有哉！友阿難！……乃至……自今日起，乃至命終，當予歸依。」

　　〔一六〕第六　沙門婆羅門（一）

　　※二

　　「諸比丘！過去世之沙門、婆羅門，有大神通、大威德者，皆因對此四神足修習、多修。

　　三

　　諸比丘！未來世之沙門、婆羅門，有大神通、大威德者，皆因對此四神足修習、多修。

　　四

　　諸比丘！現在世之沙門、婆羅門，有大神通、大威德者，皆因對四神足修習、多修。

　　何為四神足耶？

　　五

　　諸比丘！於此有比丘，修習欲三摩地勤行成就之神足、修習勤三摩地……心三摩地……觀三摩地勤行成就之神足。

　　六

　　諸比丘！過去世之諸沙門、婆羅門，有大神通、大威德者……大神通、大威德者……有大神通、大威德者，皆依此四神足之修習、多修。」

　　〔一七〕第七　沙門婆羅門（二）

　　※二

　　「諸比丘！過去世之沙門、婆羅門，領受多端神變；以一身成多身、以多身成一身；或現或隱；過牆壁山崖無礙如於虛空；出沒地中如於水、行於水上不沈如於地上；於虛空結跏趺坐如飛鳥；有大神通、大威德，以手捫摸日月；乃至以身威及於梵世；皆因對此四神足之修習、多修。

　　三

　　諸比丘！未來世之沙門、婆羅門，領受多端神變：以一身成多身、以多身成一身；或現或隱；過牆壁山崖無礙如於虛空；出沒地中如於水、行於水上不沈如於地上；於虛空結跏趺坐如飛鳥；有大神通、大威德，以手捫摸日月；乃至於以身威及於梵世；皆因對此四神足之修習、多修。

　　四

　　諸比丘！現在世之沙門、婆羅門，領受多端神變：以一身成多身、以多身成一身；或現或隱；過牆壁山崖無礙如於虛空；出沒地中如於水；行於水上不沈如於地上；於虛空結跏趺坐如飛鳥；有大神通、大威德，以手捫摸此日月；乃至以身威及於梵世皆因對此四神足之修習、多修。

　　何為四神足耶？

　　五

　　諸比丘！於此有比丘，修習欲三摩地勤行成就之神足、修習勤三摩地……心三摩地……觀三摩地勤行成就之神足。

　　六

　　諸比丘！過去世之沙門、婆羅門，領受多端神變……未來世之……現在世之……皆因對此四神足之修習、多修。」

　　〔一八〕第八　比丘

　　※二

　　「諸比丘！比丘對四神足之修習、多修者，則依諸漏盡，無漏心解脫、慧解脫，於現法自證知、現證，具足而住。何為四神足耶？

　　三

　　諸比丘！於此有比丘，修習欲三摩地勤行成就之神足，修習勤三摩地……心三摩地……觀三摩地勤行成就之神足。

　　諸比丘！比丘對此四神足修習、多修者，則依諸漏盡，無漏心解脫、慧解脫，於現法自證知、現證，具足而住。」

　　〔一九〕第九　說示

　　※二

　　「諸比丘！為汝等說神力與神足，及順神足修習之道，且諦聽。

　　三

　　諸比丘！以何為神力耶？

　　諸比丘！於此有比丘，領受多端神變：以一身為多身……乃至……以身威及於梵世。

　　諸比丘！此名之為神力。

　　四

　　諸比丘！以何為神足耶？

　　諸比丘！得神力，於獲得神力所資之道跡。

　　諸比丘！此名之為神足。

　　五

　　諸比丘！以何為神足之修習耶？

　　諸比丘！於此有比丘，修習欲三摩地勤行成就之神足、修習勤三摩地……、心三摩地……觀三摩地勤行成就之神足。

　　諸比丘！此名之為神足之修習。

　　六

　　諸比丘！以何為神足修習之順道耶？

　　此八支聖道是，謂：正見、正思惟、正語、正業、正命、正精進、正念、正定是。

　　諸比丘！此名之為神足修習之順道。」

　　〔二〇〕第十　分別

　　一

　　※二

　　「諸比丘！對四神足之修習、多修者，則有大果、大功德。諸比丘！云何對四神足之修習、多修，有大果、大功德耶？

　　三

　　諸比丘！於此有比丘，修習欲三摩地勤行成就之神足，如是，於欲不過分退縮、不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。

　　勤三摩地……心三摩地……

　　修習觀三摩地勤行成就之神足，如是於觀不過分退縮，不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大無纏之心，修習光耀心。」

　　二

　　四

　　「諸比丘！以何為欲，過分退縮耶？

　　諸比丘！欲，與懈怠俱行、與懈怠相應。

　　諸比丘！此名之為欲過分退縮。

　　五

　　諸比丘！以何為欲，過分精勤耶？

　　諸比丘！欲，與掉舉俱行、與掉舉相應。

　　諸比丘！此名之為欲為過分精勤。

　　六

　　諸比丘！以何為欲，於內為收耶？

　　諸比丘！欲，與惛眠俱行、與惛眠相應。

　　諸比丘！此名之為欲，於內為收。

　　七

　　諸比丘！何為欲外散耶？

　　諸比丘！欲，依外之五妙欲而擴散。

　　諸比丘！此名之為欲，於外為散。

　　八

　　諸比丘！以何為比丘有前後想而住，後如前、前如後耶？

　　諸比丘！於此有比丘，對前後想善持、善作意、善觀、於慧善通達。

　　諸比丘！如是比丘有前後想而住，後如前、前如後。

　　九

　　諸比丘！比丘以何為上如下、下如上而住耶？

　　諸比丘！於此有比丘，觀察由足蹠以上、由髮頂以下至皮為邊際，充滿種種不淨之此身，此身為髮、毛、爪、齒、皮、肉、筋、骨、骨髓、腎、心、肝、肋、膜、脾、肺、腸、腸間膜、胃、排泄物、膽汁、痰、膿、血、汗、脂、淚、漿、唾、鼻液、髓、尿是。

　　諸比丘！如是比丘為上如下、下如上而住。

　　一〇

　　諸比丘！比丘以何為夜如晝、晝如夜而住耶？

　　諸比丘！於此有比丘，於晝修習欲三摩地勤行成就之神足，以行相、特相、因相，同於夜修習欲三摩地勤行成就之神足。於夜修習欲三摩地勤行成就之神足，以行相、特相、因相，同於晝修習欲三摩地勤行成就之神足。

　　諸比丘！如是比丘為夜如晝、晝如夜而住。

　　一一

　　諸比丘！何為比丘以廣大不纏之心，修習光耀心耶？

　　諸比丘！於此有比丘，善持光明想、善攝持光明想。

　　諸比丘！如是比丘為以廣大不纏之心，修習光耀心。」

　　三

　　一二

　　「諸比丘！以何為勤，過分退縮耶？

　　諸比丘！勤，與懈怠俱行、與懈怠相應。

　　諸比丘！此名之為勤，過分退縮。

　　一三

　　諸比丘！以何為勤過分精勤耶？

　　諸比丘！勤，與掉舉俱行、與掉舉相應。

　　諸比丘！此名之為勤過分精勤。

　　一四

　　諸比丘！以何為勤，於內為收耶？

　　諸比丘！勤，與惛眠俱行、與惛眠相應。

　　諸比丘！此名之為勤，於內為收。

　　一五

　　諸比丘！以何為勤，於外為散耶？

　　諸比丘！勤，依外之五妙欲擴散。

　　諸比丘！此名之為勤，於外為散。

　　一六～一九

　　……乃至……

　　諸比丘！何為比丘以廣大不纏之心，修習光耀心耶？

　　諸比丘！於此有比丘，善持光明想，對晝日想善攝持。

　　諸比丘！如是比丘為以廣大不纏之心，修習光耀心。」

　　四

　　二〇

　　「諸比丘！以何為心過分退縮耶？

　　諸比丘！心，與懈怠俱行、與懈怠相應。

　　諸比丘！此名之為心過分退縮。

　　二一

　　諸比丘！以何為心過分精勤耶？

　　諸比丘！心，與掉舉俱行、與掉舉相應。

　　諸比丘！此名之為心過分精勤。

　　二二

　　諸比丘！以何為心，於內為收耶？

　　諸比丘！心，與惛眠俱行、與惛眠相應。

　　諸比丘！此名之為心，於內為收。

　　二三

　　諸比丘！以何為心，於外為散耶？

　　諸比丘！心，依外之五妙欲而擴散。

　　諸比丘！此名之為心，於外為散。

　　二四～二七

　　……乃至……諸比丘！如是比丘以廣大不纏之心，修習光耀心。」

　　五

　　二八

　　「諸比丘！以何為觀過分退縮耶？

　　諸比丘！觀，與懈怠俱行、與懈怠相應。

　　諸比丘！此名之為觀過分退縮。

　　二九

　　諸比丘！以何為觀過分精勤耶？

　　諸比丘！觀，與掉舉俱行、與掉舉相應。

　　諸比丘！此名之為觀過分精勤。

　　三〇

　　諸比丘！以何為觀，於內為收耶？

　　諸比丘！觀，與惛眠俱行、與惛眠相應。

　　諸比丘！此名之為觀，於內為收。

　　三一

　　諸比丘！以何為觀，於外為散耶？

　　諸比丘！觀，依外之五妙欲而擴散。

　　諸比丘！此名之為觀，於外為散。

　　三二～三五

　　……乃至……諸比丘！如是比丘為以廣大不纏之心，修習光耀心。

　　三六

　　諸比丘！對四神足如是修習、對四神足如是多修者，則有大果、大功德。

　　諸比丘！比丘對四神足如是修習、如是多修時，則領受多端神變：以一身成多身、以多身成一身……乃至……以身威及於梵世……乃至……。

　　三七

　　諸比丘！對此四神足如是修習、如是多修時，則依諸漏盡，無漏心解脫、慧解脫，於現法自證知、現證，具足而住。」

　　三八

　　六神通亦可廣說。

　　第二鹿母殿震動品（終）

　　此品之攝頌曰：

　　　　　　　前與大果欲
　　　　　　　目連婆羅門
　　　　　　　沙門婆羅門
　　　　　　　比丘與說示
　　　　　　　分別共為十

　　第三　鐵丸品

　　〔二一〕第一　道

　　一

　　舍衛城。

　　二

　　「諸比丘！我先前未成等覺、現等覺，為菩薩時，曾思念：

　　『有何道、何跡，可修習神足耶？』

　　諸比丘！其時，我如是思念：

　　三

　　『（諸比丘！）於此，修習欲三摩地勤行成就之神足，如是我於欲不過分退縮……乃至……修習光耀心。

　　四、五

　　勤三摩地……心三摩地……

　　六

　　修習觀三摩地勤行成就之神足，如是我於觀不過分退縮、不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。』

　　七

　　諸比丘！比丘對四神足如是修習、如是多修者，則領受多端神變：以一身成多身、以多身成一身……乃至……以身威及於梵世。

　　八

　　諸比丘！比丘對四神足如是修習、如是多修者，則依諸漏盡，無漏心解脫、慧解脫，於現法自證知、現證，具足而住。」

　　九

　　六神通亦可廣說。

　　〔二二〕第二　鐵丸

　　一

　　舍衛城。

　　二

　　時，具壽阿難來至世尊之處。至已，敬禮世尊，坐於一面，坐於一面之具壽阿難白世尊曰：

　　三

　　「大德！世尊稱為依神力以意所成身至於梵世者耶？」

　　「阿難！我稱為依神力以意所成身至梵世者。」

　　四

　　「大德！世尊稱為依神力以此四大所成身至梵世者耶？」

　　「阿難！我稱為依神力以此四大所成身至梵世。」

　　五

　　「大德！世尊能依神力以意所成身至梵世。大德！世尊稱為依神力以此四大所成身至梵世。大德！此於世尊乃稀有、未曾有。」

　　「阿難！諸如來成就稀有法，而稀有。阿難！諸如來成就未曾有法，而未曾有。

　　六

　　阿難！如來時而攝身於心、攝心於身，置樂想、輕想於身而住。阿難！其時，如來之身成輕軟堪任清淨。

　　七

　　阿難！譬如將鐵丸晝日加熱，乃成輕軟堪任清淨。阿難！如是，如來時而攝身於心，攝心於身，置樂想、輕想於身而住，阿難！其時，如來之身乃成輕軟堪任清淨。

　　八

　　阿難！如來時而攝身於心、攝心於身，置樂想、輕想於身而住。阿難！其時，如來之身無所作為，而能由地騰於虛空，領受多端神變：以一身成多身……乃至……以身威而及於梵世。

　　九

　　阿難！譬如棉花葉、輕棉，受風吹拂，縱無所致力，亦能由地騰於虛空。阿難！如是如來時而攝身於心、攝心於身，置樂想、輕想於身而住。阿難！其時，如來之身無所作，亦能由地騰於虛空，領受多端神變而住，以一身成多身……乃至……以身威而及於梵世。」

　　〔二三〕第三　比丘

　　※二

　　「諸比丘！有四神足。何為四神足耶？

　　諸比丘！於此有比丘，修習欲三摩地勤行成就之神足……修習勤三摩地……心三摩地……觀三摩地勤行成就之神足。

　　諸比丘！此為四神足。

　　三

　　諸比丘！比丘對此四神足修習、多修者，則依諸漏盡，無漏心解脫、慧解脫，於現法自證知、現證，具足而住。」

　　〔二四〕第四　清淨

　　※二

　　「諸比丘！有四神足。何為四神足耶？

　　諸比丘！於此有比丘，修習欲三摩地勤行成就之神足、修習勤三摩地……心三摩地……觀三摩地勤行成就之神足。

　　諸比丘！此為四神足。」

　　〔二五〕第五　果（一）

　　※二

　　「諸比丘！有四神足。何為四神足耶？

　　諸比丘！於此有比丘，修習欲三摩地勤行成就之神足、修習勤三摩地……心三摩地……觀三摩地勤行成就之神足。

　　諸比丘！此為四神足。

　　三

　　諸比丘！對此四神足修習、多修者，則有二果之隨一果可期之，於現法得開悟、或為餘依得不還果。」

　　〔二六〕第六　果（二）

　　※二

　　「諸比丘！有四神足。何為四神足耶？

　　諸比丘！於此有比丘，修習欲三摩地勤行成就之神足、修習勤三摩地……心三摩地……觀三摩地勤行成就之神足。

　　諸比丘！此為四神足。

　　三

　　諸比丘！對此四神足修習、多修者，則有七果、七功德可期。何為七果、七功德耶？

　　四

　　於現法已得開悟。若於現法未得開悟者，則於命終時得開悟。若於命終時不得開悟者，則依五下分結盡，得中般涅槃。若依五下分結盡，不得中般涅槃者，則依五下分結盡得損害般涅槃。若依五下分結盡，不得損害般涅槃者，則依五下分結盡，得無行般涅槃。若依五下分結盡，不得無行般涅槃者，則依五下分結盡，得有行般涅槃。若依五下分結盡，不得有行般涅槃者，則依五下分結盡，為上流至色究竟天。

　　五

　　諸比丘！對此四神足修習、多修者，則有此七果、七功德可期。」

　　〔二七〕第七　阿難（一）

　　一

　　舍衛城因緣。

　　二

　　時，具壽阿難來至世尊住處。至已，敬禮世尊，坐於一面，坐於一面之具壽阿難白世尊曰：

　　「大德！何為神力、何為神足、何為神足之修習、何為神足修習之順道耶？」

　　三

　　「阿難！於此有比丘，領受多端神變：以一身成多身……乃至……以身威而及於梵世。阿難！此名之為神力。

　　四

　　阿難！何為神足耶？阿難！得神力、獲得神力所資之道跡。阿難！此名之為神足。

　　五

　　阿難！何為神足之修習耶？阿難！於此有比丘，修習欲三摩地勤行成就之神足，修習勤三摩地……心三摩地……觀三摩地勤行成就之神足。阿難！此名之為神足之修習。

　　六

　　阿難！何為神足修習之順道耶？即八支聖道是，謂：正見、正思惟、正語、正業、正命、正精進、正念、正定是。阿難！此名之為神足修習之順道。」

　　〔二八〕第八　阿難（二）

　　※二

　　時，具壽阿難來至世尊住處。至已，敬禮世尊，坐於一面，坐於一面時，世尊向具壽阿難言曰：

　　「阿難！何為神力、何為神足、何為神足之修習、何為神足修習之順道耶？」

　　「大德！我等於法，皆以世尊為根本、以世尊為眼……乃至……」

　　三～六

　　「阿難！於此有比丘，領受多端神變……乃至……阿難！此名之為神足修習之順道。」

　　〔二九〕第九　比丘（一）

　　※二

　　時，眾多比丘來至世尊住處。至已，敬禮世尊，坐於一面，坐於一面之彼諸比丘，白世尊曰：

　　「大德！何為神力、何為神足、何為神足之修習、何為神足修習之順道耶？」

　　三～六

　　「諸比丘！於此有比丘，領受多端神變：以一身……乃至……至梵世……乃至……諸比丘！此名之為神足修習之順道。」

　　〔三〇〕第十　比丘（二）

　　※二

　　時，眾多比丘來至世尊住處。至已，敬禮世尊，坐於一面。時世尊對彼諸比丘曰：

　　「諸比丘！何為神力、何為神足、何為神足之修習、何為順神足修習之道耶？」

　　「大德！我等於法皆以世尊為根本，以世尊為眼……乃至……」

　　三

　　「諸比丘！何為神力耶？諸比丘！於此有比丘，領受多端神變：以一身為多身……乃至……以身威而及於梵世。諸比丘！此名之為神力。

　　四

　　諸比丘！以何為神足耶？諸比丘！得神力、獲得神力所資之道跡。諸比丘！此名之為神足。

　　五

　　諸比丘！以何為神足之修習耶？諸比丘！於此有比丘，修習欲三摩地勤行成就之神足，修習勤三摩地……心三摩地……觀三摩地勤行成就之神足。諸比丘！此名之為神足之修習。

　　六

　　諸比丘！以何為順神足修習之道耶？即八支聖道是，謂：正見、正思惟、正語、正業、正命、正精進、正念、正定是。諸比丘！此名之為順神足修習之道。」

　　〔三一〕第十一　目犍連

　　二

　　於此，世尊告諸比丘曰：

　　三

　　「諸比丘！汝等於意云何？對何法修習、多修故，目犍連比丘有如是大神通、大威德耶？」

　　「大德！我等於法皆以世尊為根本、以世尊為眼……乃至……」

　　四

　　「諸比丘！對四神足修習、多修故，目犍連比丘有如是大神通、大威德。何為四神足耶？

　　五

　　諸比丘！於此目犍連比丘，修習欲三摩地勤行成就之神足，如是於欲不過分退縮……乃至……修習光耀心。

　　六、七

　　勤三摩地……心三摩地……

　　八

　　修習觀三摩地勤行成就之神足，如是於觀不過分退縮、不過分精勤，於內不收、於外不散……乃至……如是以廣大不纏之心，修習光耀心。

　　九

　　諸比丘！對此四神足修習、多修故，目犍連比丘有如是大神通、大威德。

　　一〇

　　諸比丘！對此四神足修習、多修故，目犍連比丘領受多端神變：以一身成多身、以多身成一身……乃至……以身威而及於梵世。

　　一一

　　諸比丘！對此四神足修習、多修故，目犍連比丘依諸漏盡，漏心解脫、慧解脫，於現法自證知、現證，具足而住。」

　　〔三二〕第十二　如來

　　※二

　　於此世尊告諸比丘曰：

　　三

　　「諸比丘！汝等於意云何，對何法修習、多修故，如來有如是大神通、大威德耶？」「大德！我等於法，皆以世尊為根本……乃至……」

　　四

　　「諸比丘！對四神足修習、多修故，如來有如是大神通、大威德。何為四神足耶？

　　五

　　諸比丘！於此，如來修習欲三摩地勤行成就之神足，如是，我於欲不過分退縮、不過分精勤……乃至……以廣大不纏之心，修習光耀心。

　　六、七

　　勤三摩地……心三摩地……

　　八

　　修習觀三摩地勤行成就之神足，如是，我於觀不過分退縮、不過精勤……乃至……如是以廣大不纏之心，修習光耀心。

　　九

　　諸比丘！對此四神足修習、多修故，如來有如是大神通、大威德。

　　一〇

　　諸比丘！對此四神足修習、多修故，如來領受多端神變：以一身成多身……乃至……以身威而及於梵世。

　　一一

　　諸比丘！對此四神足修習、多修故，如來依諸漏盡，無漏心解脫、慧解脫，於現法自證知、現證，具足而住。」

　　第三　鐵丸品（終）

　　此中攝頌曰：

　　　　　　　道鐵丸比丘
　　　　　　　清淨與二果
　　　　　　　以及二阿難
　　　　　　　乃至二比丘
　　　　　　　目犍連如來

　　第四　恆河廣說

　　〔三三〕第一

　　※二

　　「諸比丘！譬如恆河趣向於東、傾向於東、臨入於東。諸比丘！如是，比丘對四神足修習、對四神足多修者，則趣向於涅槃、傾向於涅槃、臨入於涅槃。

　　諸比丘！比丘云何對四神足修習、對四神足多修者，則趣向涅槃、傾向涅槃、臨入於涅槃耶？

　　三

　　諸比丘！於此有比丘，修習欲三摩地勤行成就之神足，修習勤三摩地……心三摩地……觀三摩地勤行成就之神足。

　　諸比丘！比丘如是修習四神足、多修四神足者，則趣向於涅槃、傾向於涅槃、臨入於涅槃。」

　　〔三四～四四〕第二～十二

　　攝頌：

　　　　　　　趣向東者六
　　　　　　　趣向海者六
　　　　　　　共有一十二
　　　　　　　以說恆河品

　　依神足可廣說恆河廣說。

　　第四品（終）

　　第五　不放逸品

　　〔四五～五四〕第一～十

　　二

　　諸比丘！諸有情之無足、二足、四足……乃至……可廣說。

　　攝頌曰：

　　　　　　　如來與足迹
　　　　　　　屋頂與根核
　　　　　　　夏生花王月
　　　　　　　日衣等十句

　　依神足可廣說不放逸品。

　　第五品（終）

　　第六　力所作品

　　〔五五～六六〕第一～十二

　　二

　　諸比丘！譬如作諸力所作之事業……乃至……可廣說。

　　攝頌曰：

　　　　　　　力與種子龍
　　　　　　　樹與瓶及芒
　　　　　　　虛空與二雲
　　　　　　　船舶與客河

　　依神足可廣說力所作品。

　　第六品（終）

　　第七　尋覓品

　　〔六七～七六〕第一～十

　　二

　　諸比丘！有三種尋覓。何為三種尋覓耶？……乃至……可廣說。

　　攝頌曰：

　　　　　　　尋覓次第漏
　　　　　　　有以及二苦
　　　　　　　礙與垢及捨
　　　　　　　受乃至渴愛依神足可廣說尋覓。

　　第八　瀑流品

　　〔七七〕第一　瀑流

　　二

　　諸比丘！有四種瀑流。何為四種瀑流耶？謂：欲流、有流、見流、無明流是……乃至……可廣說。

　　〔七八～八五〕第二～九

　　〔八六〕第十　上分結

　　※二

　　「諸比丘！有五種上分結。何為五上分結耶？謂：色貪、無色貪、慢、掉舉、無明是。諸比丘！此為五種上分結。

　　三

　　諸比丘！對此五上分結，為證知……徧知……徧盡……予斷，應修習四神足。何為四神足耶？

　　四

　　諸比丘！於此有比丘，修習欲三摩地勤行成就之神足，修習勤三摩地……心三摩地……觀三摩地勤行成就之神足。

　　五

　　諸比丘！對此五上分結，為證知……徧知……徧盡……予斷，應修習此四神足。

　　依神足可廣說瀑流品。」

　　如念處（相應），可廣說神足相應。

　　攝頌曰：

　　　　　　　瀑流與軛取
　　　　　　　繫以及隨眠
　　　　　　　妙欲乃至蓋
　　　　　　　蘊與上下分

　　第七　神足相應（終）


漢譯南傳大藏經（元亨寺版）第 18 冊 No. 6 相應部經典


　　第八　阿那律相應

　　第一　獨一品

　　〔一〕第一　獨一（一）

　　一

　　如是我聞。一時，具壽阿那律住舍衛城祇樹林給孤獨園。

　　二

　　時，具壽阿那律，獨於一靜處，生如是心念：

　　「若對四念處有失者，則正如失順苦盡之聖道。若對四念處有得者，則正如得順苦盡之聖道。」

　　三

　　時，具壽大目犍連心知具壽阿那律之心念，譬如力士之屈腕伸展、伸腕屈，以如是之速，現於具壽阿那律之前。

　　四

　　時，具壽大目犍連對具壽阿那律言曰：

　　「友阿那律！云何比丘得四念處耶？」

　　五

　　「友！於此有比丘，於內身觀集法、於內身觀滅法、於內身觀集滅法，以熱誠、正知、正念，對世間之貪憂調伏而住。

　　六

　　於外身觀集法、於外身觀滅法、於外身觀集滅法，以熱誠、正知、正念，對世間之貪憂調伏而住。

　　七

　　於內外身觀集法、於內外身觀滅法、於內外身觀集滅法，以熱誠、正知、正念，對世間之貪憂調伏而住。

　　八

　　彼若於非違逆，欲以違逆想而住者，即以違逆想住；若於違逆，欲以非違逆想住者，即以非違逆想住；若於非違逆與違逆，欲以違逆想住者，即以違逆想住；若於違逆與非違逆，欲以非違逆想住者，即以非違逆想住；若將非違逆與違逆俱遮，欲以捨、正念、正知住者，即捨、正念、正知而住。

　　九

　　於內受觀集法、於內受觀滅法、於內受觀集滅法，以熱誠、正知、正念，對世間之貪憂調伏而住。

　　一〇

　　於外受觀集法、於外受觀滅法、於外受觀集滅法，以熱誠、正知、正念，對世間之貪憂調伏而住。

　　一一

　　於內外受觀集法、於內外受觀滅法、於內外受觀集滅法，以熱誠、正知、正念，對世間之貪憂調伏而住。

　　一二

　　彼若……乃至……

　　一三

　　於內心……乃至……

　　一四

　　於外心……乃至……

　　一五

　　於內外心觀集法、於內外心觀滅法、於內外心觀集滅法，以熱誠、正知、正念，對世間之貪憂調伏而住。

　　一六

　　彼若……乃至……

　　一七

　　於內法、乃至……

　　一八

　　於外法、乃至……

　　一九

　　於內外法觀集法、於內外法觀滅法、於內外法觀集滅法，以熱誠、正知、正念，對世間之貪憂調伏而住。

　　二〇

　　彼若於非違逆，欲以違逆想而住者，即以違逆想住……乃至……以捨、正念、正知住。

　　二一

　　友！如是，比丘得四念處。」

　　〔二〕第二　獨一（二）

　　一

　　舍衛城因緣。

　　二

　　時，具壽阿那律獨一靜處，生如是心念：

　　「若對四念處有失者，正如失順苦盡之道。若對四念處有得者，正如得順苦盡之道。」

　　三

　　時，具壽大目犍連心知具壽阿那律之心念，譬如力士之將屈腕伸、或將伸腕屈，如是之速，出現於具壽阿那律之前。

　　四

　　時，具壽大目犍連對具壽阿那律言曰：

　　「友阿那律！云何比丘得四念處耶？」

　　五

　　「友！於此有比丘，於內身觀身，以熱誠、正知、正念，對世間之貪憂調伏而住。

　　於外身觀身……於內外身觀身，以熱誠、正知、正念，對世間之貪憂調伏而住。

　　六

　　於內受觀受，以熱誠、正知、正念，對世間之貪憂調伏而住。

　　於外受觀受……於內外受觀受，以熱誠、正知、正念，對世間之貪憂調伏而住。

　　七

　　於內心……於外心……於內外心觀心，以熱誠、正知、正念，對世間之貪憂調伏而住。

　　八

　　於內之諸法、於外之諸法、於內外之諸法觀法，以熱法、正知、正念，對世間之貪憂調伏而住。

　　九

　　友！如是，比丘得四念處。」

　　〔三〕第三　手成浴池

　　一

　　一時，具壽阿那律住舍衛城手成浴池之側。

　　二

　　時，有眾多比丘來至具壽阿那律住處。至已，與阿那律俱相交談慶慰、歡喜、感銘之語後，坐於一面。

　　三

　　坐於一面之彼諸比丘，對具壽阿那律曰：

　　「具壽阿那律！對何法之修習、多修故，得大神通耶？」

　　四

　　「友等！我對四念處之修習、多修故，得大神通。何為四念處耶？

　　友等！於此我於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。

　　友等！我對此四念處修習、多修故，得大神通。

　　五

　　友等！我對此四念處修習、多修故，悟劣法為劣法，悟中法為中法，悟勝法為勝法。」

　　〔四〕第四　坎它契（一）

　　一

　　一時，具壽阿那律與具壽舍利弗及具壽大目犍連住於裟祇城坎它契林。

　　二

　　時，具壽舍利弗與具壽大目犍連，夕時由宴默起，來至具壽阿那律住處。至已，與具壽阿那律俱相交談慶慰、歡喜、感銘之語後，坐於一面。

　　三

　　坐於一面之具壽舍利弗，對具壽阿那律曰：

　　「友阿那律！有學之比丘，應具足何法而住耶？」

　　「友舍利弗！有學之比丘，應具足四念處而住。何為四念處耶？

　　四

　　友！於此有比丘，於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。

　　友舍利弗！有學之比丘，應對此四念處具足而住。」

　　〔五〕第五　坎它契（二）

　　一～二

　　裟祇城因緣……坐於一面之具壽舍利弗，對具壽阿那律言曰：

　　三

　　「友阿那律！無學之比丘，應具足何法而住耶？」

　　「友舍利弗！無學之比丘，應具足四念處而住。何為四念處耶？

　　四

　　友！於此有比丘，於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。

　　友舍利弗！無學之比丘，應對此四念處具足而住。」

　　〔六〕第六　坎它契（三）

　　一～二

　　裟祇城因緣……坐於一面之具壽舍利弗，對具壽阿那律曰：

　　三

　　「具壽阿那律！對何法修習、多修故，得大神通耶？」

　　「友！我對四念處修習、多修故，得大神通。何為四念處耶？

　　四

　　友！於此，我於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。

　　友！我對此四念處修習、多修故，得大神通。

　　五

　　友！我對此四念處修習、多修故，悟千世間。」

　　〔七〕第七　愛盡

　　一

　　舍衛城因緣。

　　二

　　於此，具壽阿那律對諸比丘告曰……乃至……

　　三

　　「友等！對四念處之修習多修者，則資於渴愛之滅盡。何為四念處耶？

　　四

　　友等！於此有比丘，於身觀身……於受……於心……於諸法觀法，以熱誠、正知、正念，對世間之貪憂調伏而住。

　　友等！對此四念處之修習多修者，則資於渴愛之滅盡。」

　　〔八〕第八　松林精舍

　　一

　　一時，具壽阿那律住舍衛城松林精舍。

　　二

　　於此，具壽阿那律對諸比丘告曰……乃至……

　　三

　　「友等！譬如恆河趣向於東、傾向於東、臨入於東。時有眾人持鋤與筐來，謂曰：『我等作此恆河，使趣向於西、傾向於西、臨入於西。』友等！於汝等之意云何？彼眾人得作將恆河，使趣向於西、傾向於西、臨入於西否？」

　　「友！不也。」

　　「何以故耶？」

　　「友！恆河乃趣向東、傾向東、臨入東，而欲將之趣向西、傾向西、臨入西者為非易事，彼眾人唯蒙困苦損惱而已。」

　　四

　　「友等！如是，比丘對四念處修習、對四念處多修者，縱令王、王臣、友、朋、親戚、親族，以財物相伴而引誘云：『當今，汝意云何，於此袈裟衣為煩耶？云何作剃髮往來者耶？不如還俗受用財物作福業。』友等！彼比丘對四念處修習、對四念處多修者，則無棄學還俗之理。何以故？友等！其心若長夜趣向遠離、傾向遠離、臨入遠離，則絕無還俗之理。

　　五

　　友等！云何比丘對四念處修習、對四念處多修耶？

　　友等！於此有比丘，於身觀身……於受……於心……於諸法觀法，以熱誠、正知、正念，對世間之貪憂調伏而住。

　　友等！如是，比丘對四念處修習，對四念處多修。」

　　〔九〕第九　一切

　　一

　　一時，具壽阿那律與具壽舍利弗，住毘舍離城，菴婆婆梨園。

　　二

　　時，具壽舍利弗於夕時分由宴默起，至具壽阿那律住處。至已，與具壽阿那律俱相交談慶慰、歡喜、感銘之語後，坐於一面。

　　三

　　坐於一面之具壽舍利弗，對具壽阿那律曰：

　　「友阿那律！汝之諸根是清澄，顏色是清淨皎潔，具壽阿那律！今多依何而住、令住耶？」

　　「友！我今多於四念處，善能將心繫住。何為四念處耶？

　　四

　　友！於此我於身觀身……於受……於心……於諸法觀法，以熱誠、正知、正念，對世間之貪憂調伏而住。友！我今多對此四念處，善能將心繫住。

　　五

　　友！若比丘成阿羅漢，諸漏盡、梵行已立、所作已辦、捨重擔、逮得己利、盡有結、正悟、解脫者，則多對此四念處，善能將心繫住。」

　　六

　　「友！幸哉、甚幸哉！我等得聞具壽阿那律之親說雄辯。」

　　〔一〇〕第十　重患

　　一

　　一時，具壽阿那律住舍衛城安陀林，因病困苦重患。

　　二

　　時，有眾多比丘，來至具壽阿那律住處。至已，對具壽阿那律言曰：

　　「具壽阿那律，依何而住、令住故，已生之身苦受，永盡於心而不住耶？」

　　「友等！我對四念處，善能繫心而住故，則已生之身苦受，永盡於心而不住。何為四念處耶？

　　三

　　友等！於此我於身觀身……於受……於心……於諸法觀法，以熱誠、正知、正念，對世間之貪憂調伏而住。友等！我對此四念處，善能繫心而住故，已生之身苦受，則永盡於心而不住。」

　　第一　獨一品（終）

　　此中攝頌曰：

　　　　　　　二種之獨一
　　　　　　　與手成浴池
　　　　　　　坎它契愛盡
　　　　　　　松林一切患

　　第二品

　　〔一一〕第一　千

　　一

　　一時，具壽阿那律住舍衛城祇樹林給孤獨園。

　　二～三

　　時，有眾多比丘來至具壽阿那律住處。至已，與具壽阿那律俱相交談慶慰、歡喜、感銘之語後，坐於一面。坐於一面之彼諸比丘，對具壽阿那律曰：

　　「具壽阿那律！對何法修習、多修故，得大神通耶？」

　　「友等！我對四念處修習、多修故，得大神通。何為四念處耶？

　　四

　　友等！於此，我於身觀身，熱誠、正知、正念，對世間之貪憂調伏而住。於受……於心……於諸法觀法，熱誠、正知、正念，對世間之貪憂調伏而住。

　　友等！我對此四念處修習、多修故，得大神通。

　　五

　　友等！我對此四念處修習、多修之故，憶念一千劫也。」

　　〔一二〕第二　神變

　　※五

　　「友等！我對此四念處修習、多修故，領受多端神變：以一身成多身……乃至……至梵世以身威而及。」

　　〔一三〕第三　天耳界

　　※五

　　「友等！我對此四念處修習、多修故，以清淨超人之天耳界，對遠近天人之聲俱得聞。」

　　〔一四〕第四　心

　　※五

　　「友等！我對此四念處修習、多修故，對他有情、他人之心，以心可徧了知，對有貪心者，了知為有貪心……乃至……了知為解脫心。」

　　〔一五〕第五　處

　　※五

　　「友等！我對此四念處修習、多修故，對處為處，非處為非處，如實可了知。」

　　〔一六〕第六　業

　　※五

　　「友等！我對此四念處修習、多修故，對過去、未來、現在業報之異熟，其處與因，可如實了知。」

　　〔一七〕第七　道

　　※五

　　「友等！我對此四念處修習、多修故，對徧行道，得如實了知。」

　　〔一八〕第八　世間

　　※五

　　「友等！我對此四念處修習、多修故，對多界、種種界之世間，得如實了知。」

　　〔一九〕第九　種種勝解

　　※五

　　「友等！我對此四念處修習、多修故，對眾生之種種勝解，得如實了知。」

　　〔二〇〕第十　根

　　※五

　　「友等！我對此四念處修習、多修故，對他有情、他人之根上下，得如實了知。」

　　〔二一〕第十一　靜慮

　　※五

　　「友等！我對此四念處修習、多修故，對靜慮、解脫、等持、等至之雜染、清淨、出離，得如實了知。」

　　〔二二〕第十二　明（一）

　　※五

　　「友等！我對此四念處修習、多修故，隨念種種之宿住，謂一生、二生……乃至……具如是行相、名稱，隨念宿住。」

　　〔二三〕第十三　明（二）

　　※五

　　「友等！我對此四念處修習、多修故，以清淨、超人之天眼……乃至……有情隨業……而受者，可了知。」

　　〔二四〕第十四　明（三）

　　※五

　　「友等！我對此四念處修習、多修故，依諸漏盡而對無漏之心解脫、慧解脫，於現法自證知、現證，具足而住。」

　　此中攝頌曰：

　　　　　　　千神變天耳
　　　　　　　心處業與道
　　　　　　　世間種勝解
　　　　　　　根靜慮三明


漢譯南傳大藏經（元亨寺版）第 18 冊 No. 6 相應部經典


　　第九　靜慮相應

　　第一　恆河廣說

　　〔一〕第一　初清淨

　　一～二

　　舍衛城。

　　「諸比丘！有四靜慮。以何為四靜慮耶？

　　三

　　諸比丘！於此有比丘，離諸欲、離諸不善法，有尋有伺，於由離生喜與樂之初靜慮具足而住。

　　四

　　尋伺止息故，則內淨，心則一趣，於由無尋、無伺三摩地，生喜與樂之第二靜慮具足而住。

　　五

　　離喜故，於捨而住，正念正知、身於樂正受，如諸聖之所宣，有捨與念而住於樂，具足第三靜慮具足而住。

　　六

　　斷樂斷苦故，滅先之喜與愛故，為不苦不樂、對捨念清淨，具足第四靜慮而住。

　　七

　　諸比丘！此為四靜慮。

　　八

　　諸比丘！譬如恆河趣向於東、傾向於東、臨入於東。諸比丘！如是，比丘修習四靜慮、多修四靜慮者，則趣向涅槃、傾向涅槃、臨入於涅槃。

　　諸比丘！比丘云何修習四靜慮、多修四靜慮者，則趣向涅槃、傾向涅槃、臨入於涅槃耶？

　　九

　　諸比丘！於此有比丘，離諸欲、離諸不善法，有尋有伺，於由離生喜與樂之初靜慮具足而住。

　　尋伺止息故……具足第二靜慮……第三靜慮……第四靜慮而住。

　　諸比丘！比丘如是修習四靜慮、多修四靜慮者，則趣向涅槃、傾向涅槃、臨入於涅槃。」

　　靜慮相應之初清淨經（終）

　　如念處（相應）可廣說。

　　〔二～一二〕第二～十二

　　恆河廣說

　　攝頌曰：

　　　　　　　趣向東者六
　　　　　　　趣向海者六
　　　　　　　共有一十二
　　　　　　　廣說恆河品

　　第二　不放逸品

　　〔一三～二二〕第一～十

　　攝頌曰：

　　　　　　　如來與足迹
　　　　　　　屋頂與根核
　　　　　　　夏生花王月
　　　　　　　日衣等十句

　　第二　不放逸品（終）

　　第三　力所作品

　　〔二三～三四〕第一～十二

　　諸比丘！譬如作諸力所作之事業……乃至……可廣說。

　　攝頌曰：

　　　　　　　力與種子龍
　　　　　　　樹與瓶及芒
　　　　　　　虛空與二雲
　　　　　　　船舶與客河

　　第三　力所作品（終）

　　第四　尋覓品

　　〔三五～四四〕第一～十

　　諸比丘！有三種尋覓。以何為三尋覓耶？謂：欲尋、有尋、梵行尋是……乃至……

　　攝頌曰：

　　　　　　　尋覓次第漏
　　　　　　　有以及三苦
　　　　　　　礙與垢與捨
　　　　　　　受與二渴愛

　　第五　瀑流品

　　〔四五〕第一

　　諸比丘！有四種瀑流。以何為四瀑流耶？欲流、有流、見流、無明流是……乃至……可廣說。

　　〔四六～五三〕第二～九

　　〔五四〕第十　上分結

　　※二

　　「諸比丘！有五上分結。以何為五上分結耶？色貪、無色貪、慢、掉舉、無明是。諸比丘！此為五上分結。

　　諸比丘！為對此五上分結證知……徧知……徧盡……予斷，應修習四靜慮。何為四靜慮耶？

　　三～六

　　諸比丘！於此有比丘，離諸欲、離諸不善法，有尋有伺，由離生喜與樂具足初靜慮……第二靜慮……第三靜慮……第四靜慮而住。

　　七

　　諸比丘！為對此五上分結證知……徧知……徧盡……予斷，應修習此四靜慮。」

　　攝頌曰：

　　　　　　　瀑流與軛取
　　　　　　　繫以及隨眠
　　　　　　　妙欲乃至蓋
　　　　　　　蘊與上下分

　　第五　瀑流品（終）

　　如道相應，可廣說靜慮相應。

　　第九　靜慮相應（終）


漢譯南傳大藏經（元亨寺版）第 18 冊 No. 6 相應部經典


　　第十　入出息相應

　　第一　一法品

　　〔一〕第一　一法

　　一

　　舍衛城……園。

　　二

　　……說曰：

　　三

　　「諸比丘！修習於一法、多修者，則有大果、大功德。以何為一法耶？

　　入出息念是。

　　諸比丘！於入出息念，云何修習、云何多修者，則有大果、大功德耶？

　　四

　　諸比丘！於此有比丘，往阿蘭若、往樹下、往空屋，結跏趺坐，以身正持，修念普前，正念而入息，正念而出息。

　　五

　　於長入息，了知『我長入息』；於長出息，了知『我長出息』；於短入息，了知『我短入息』；於短出息，了知『我短出息。』

　　六

　　學『我覺徧身入息』，學『我覺徧身出息』，學『我止身行入息』，學『我止身行出息。』

　　七

　　學『我覺喜入息』，學『我覺喜出息』，學『我覺樂入息』，學『我覺樂出息。』

　　八

　　學『我覺心行入息』，學『我覺心行出息』，學『我止心行入息』，學『我止心行出息』，學『我覺心入出息』，學『我覺心出息。』

　　九

　　學『我心喜歡之入息』，學『我心喜歡之出息』，學『我心得定之入息』，學『我心得定之出息』，學『我心解脫之入息』，學『我心解脫之出息。』

　　一〇

　　學『我觀無常入息』，學『我觀無常出息』，學『我觀離貪入息』，學『我觀離貪出息』，學『我觀滅盡入息』，學『我觀滅盡出息』，學『我觀定棄入息』，學『我觀定棄出息。』

　　一一

　　諸比丘！對入出息如是之修習、如是多修者，則有大果、大功德。」

　　〔二〕第二　覺支

　　一～二

　　舍衛城。

　　三

　　「諸比丘！對入出息念修習，多修者，則有大果、大功德。諸比丘！對入出息念云何修習、云何多修者，則有大果、大功德耶？

　　四

　　諸比丘！於此有比丘，依遠離、依離貪、依滅盡，修習迴向於捨之入出息念俱行之念覺支……擇法覺支……喜覺支……輕安覺支……定覺支……依遠離、依離貪、依滅盡，修習迴向於捨之入出息念俱行之捨覺支。

　　五

　　諸比丘！對入出息念如是修習、如是多修者，則有大果、大功德。」

　　〔三〕第三　清淨

　　一～二

　　舍衛城。

　　三

　　「諸比丘！對入出息念修習、多修者，則有大果、大功德。諸比丘！云何於入出息念修習、多修者，則有大果、大功德耶？

　　四

　　諸比丘！於此有比丘，往阿蘭若、往樹下、往空屋，結跏趺坐，以身正持，修念於現前，正念而入息、正念而出息……

　　五～一〇

　　乃至廣說……學『我觀定棄而入息』，學『我觀定棄而出息。』

　　一一

　　諸比丘！如是修習入出息念、如是多修者，則有大果、大功德。」

　　〔四〕第四　果（一）

　　※三

　　「諸比丘！對入出息念修習、多修者，則有大果、大功德。諸比丘！云何修習入出息念、云何多修者，為有大果、大功德耶？

　　四～一〇

　　諸比丘！於此有比丘，往阿蘭若、往樹下、往空屋，結跏趺坐，以身正持，修念於現前，正念而入息、正念而出息……乃至廣說……學『我觀定棄入息』，學『我觀定棄出息。』

　　一一

　　諸比丘！對入出息念如是修習、如是多修者，則有大果、大功德。

　　一二

　　諸比丘！對入出息念如是修習、如是多修者，則有二果中之隨一果可期，於現法開悟，或為餘依得不還果。」

　　〔五〕第五　果（二）

　　※三

　　「諸比丘！對入出息念修習、多修者，則有大果、大功德。諸比丘！云何修習入出息念、云何多修者，有大果、大功德耶？

　　四～一〇

　　諸比丘！於此有比丘，往阿蘭若、往樹下、往空屋……乃至廣說……學『我觀定棄出息。』

　　一一

　　諸比丘！對入出息念如是修習、如是多修者，則有大果、大功德。

　　一二

　　諸比丘！對入出息念如是修習、如是多修者，則有七果、七功德可期。何為七果、七功德耶？

　　一三

　　於現法已得開悟；若於現法不得開悟，則命終時得開悟；若於命終時不得開悟，則依五下分結盡，得中般涅槃……得損害般涅槃……得無行般涅槃……得有行般涅槃……成為上流至色究竟天。

　　一四

　　諸比丘！對入出息念如是修習、如是多修者，則有此七果、七功德可期。」

　　〔六〕第六　阿梨瑟吒

　　一～二

　　舍衛城。

　　於此世尊……說曰：

　　「諸比丘！汝等應對入出息念修習。」

　　三

　　如是說示已，具壽阿梨瑟吒白世尊曰：

　　「大德，我修習入出息念。」

　　「阿梨瑟吒！汝云何而修習入出息念耶？」

　　四

　　「大德，我於過去之諸欲，斷欲欲；於未來之諸欲，離欲欲；於內外之諸法，善調伏對礙想，以正念而入息、以正念而出息。大德！我如是修習入出息念。」

　　五

　　「阿梨瑟吒！如是之入出息念者，我不說有。然而，阿梨瑟吒！有廣大圓滿之入出息念，且諦聽，善作意，我當說。」具壽阿梨瑟吒應世尊曰——

　　「唯唯！大德！」

　　六

　　世尊說示曰：

　　「阿梨瑟吒！云何之入出息念，為廣大圓滿耶？

　　七～一三

　　阿梨瑟吒！於此有比丘，往阿蘭若、往樹下、往空屋，結跏趺坐……乃至……學『我觀定棄出息。』

　　一四

　　阿梨瑟吒！如是之入出息念，為廣大圓滿。」

　　〔七〕第七　罽賓那

　　一～二

　　舍衛城。

　　三

　　其時，具壽大罽賓那於不遠處，結跏趺坐，以身正持，修念於現前。

　　四

　　世尊見具壽大罽賓那於不遠處，結跏趺坐，以身正持，修念於現前。見已，告諸比丘曰——

　　「諸比丘！汝等見此比丘之身有傾動否？」

　　五

　　「大德！我等見彼具壽於大眾中端坐，獨居而坐，不見彼具壽之身有傾動。」

　　六

　　「諸比丘！於定修習、多修故，身無傾動，心無傾動。故彼比丘得定隨樂欲、得無艱難、得無梗澀。

　　七

　　諸比丘！修習何定、多修故，身無傾動、心無傾動耶？

　　諸比丘！修習入出息念定、多修故，身無傾動、心無傾動。

　　八

　　諸比丘！云何修習入出息念定、多修者，則身無傾動、心無傾動耶？

　　九～一五

　　諸比丘！於此有比丘，往阿蘭若、往樹下、往空屋……乃至廣說……學『我觀定棄出息。』

　　一六

　　諸比丘！如是修習入出息念定，如是多修者，則身不傾不動、心不傾不動。」

　　〔八〕第八　燈

　　一～二

　　舍衛城。

　　三

　　「諸比丘！修習入出息念定、多修者，則有大果、大功德。諸比丘！云何修習入出息念定、云何多修者，則有大果、大功德耶？

　　四～一〇

　　諸比丘！於此有比丘，往阿蘭若、往樹下、往空屋，結跏趺坐……乃至廣說……學『我觀定棄出息。』

　　一一

　　諸比丘！如是修習入出息念定，如是多修者，則有大果、大功德。

　　一二

　　諸比丘！我先前尚未成等覺、現等覺，為菩薩時，多依此而住。諸比丘！我依此而住，於身、於眼不疲倦，無取而由諸漏心解脫。

　　一三

　　諸比丘！故比丘若欲：『身、眼不疲倦，無取而由諸漏心解脫』者，應對此入出息念定善自作意。

　　一四

　　諸比丘！故比丘若欲：『斷諸在家之思念』者，則應對此入出息念定善自作意。

　　一五

　　諸比丘！故比丘若欲：『於非違逆作違逆想而住』者，則應對此入出息念定善自作意。

　　一六

　　諸比丘！故比丘若欲：『於違逆作非違逆想而住』者，則應對此入出息念定善自作意。

　　一七

　　諸比丘！故比丘若欲：『於違逆與非違逆，作違逆想而住』者，則應對此入出息念定善自作意。

　　一八

　　諸比丘！故比丘若欲：『於違逆與非違逆，作非違逆想而住』者，則應對此入出息念定善自作意。

　　一九

　　諸比丘！故比丘若欲：『非違逆與違逆俱遮遺遣，以捨、正念、正知而住』者，則應對此入出息念定善自作意。

　　二〇

　　諸比丘！故比丘若欲：『離諸欲、離不善法、有尋有伺、具足對由離所生喜與樂之初靜慮而住』者，則應對此入出息念定善自作意。

　　二一

　　諸比丘！故比丘若欲：『尋伺止息故，為內淨，心是一趣，無尋無伺，具足由三摩地所生喜與樂之第二靜慮而住』者，則應對此入出息念定善自作意。

　　二二

　　諸比丘！故比丘若欲：『離喜故，於捨而住，正念、正知，以身正受於樂，如諸聖者之所宣，具足有捨與念樂住之第三靜慮而住』者，則應對此入出息念定善自作意。

　　二三

　　諸比丘！故比丘若欲：『斷樂斷苦故，及先前已滅之憂與喜故，具足不苦不樂捨念清淨之第四靜慮而住』者，則應對此入出息念定善自作意。

　　二四

　　諸比丘！故比丘若欲：『徧超色想、滅有對想、於種種想不作意，具足「空為無邊」，於空無邊處而住』者，則應對此入出息念定善自作意。

　　二五

　　諸比丘！故比丘若欲：『徧超空無邊處，具足「識為無邊」，於識無邊處而住』者，則應對此入出息念定善自作意。

　　二六

　　諸比丘！故比丘若欲：『徧超識無邊處，具足「為無所有」，於無所有處而住』者，則應對此入出息念定善自作意。

　　二七

　　諸比丘！故比丘若欲：『徧超無所有處，具足非想非非想處而住』者，則應對此入出息念定善自作意。

　　二八

　　諸比丘！故比丘若欲：『徧超非想非非想處，具足想受滅而住』者，則應對此入出息念定善自作意。

　　二九

　　諸比丘！如是修習入出息念定、如是多修者，則感受樂受時，了知『此為無常』、了知『不可耽著』、了知『於我無歡悅』。感受不苦不樂時，了知『此是無常』、了知『不可耽著』、了知『於我無歡悅。』

　　三〇

　　感受樂受以離繫而感受於此，感受苦受以離繫而感受於此，感受不苦不樂受以離繫而感受於此。以身為邊際感受受，了知『以身為邊際感受受』，以命為邊際感受受，了知『以命為邊際感受受』，了知『身壞命終後，於此一切之所受、所歡悅，將為冷卻。』

　　三一

　　諸比丘！譬如緣油、緣炷而油燈燃。油與炷盡時，則食無而消滅。諸比丘！如是比丘，以身為邊際感受受，了知『以身為邊際感受受』，以命為邊際感受受，了知『以命為邊際感受受』。了知『身壞命終後，此處一切之所受、所歡悅，將為冷卻。』」

　　〔九〕第九　毘舍離

　　一

　　如是我聞。一時，世尊住毘舍離大林重閣講堂。

　　二

　　其時，世尊為諸比丘，以種種方便說示不淨論，讚歎不淨〔觀〕，並讚歎對不淨〔觀〕之修習。

　　三

　　時，世尊告諸比丘曰：

　　「諸比丘！我欲行半月之宴默，除持膳食者一人之外，任何人希勿至吾處。」

　　「唯唯！大德！」

　　彼諸比丘應諾世尊，除持送膳食者一人之外，任何人未至世尊住處。

　　四

　　時，彼諸比丘！以「世尊以種種方便說不淨論，讚歎不淨〔觀〕，讚歎不淨〔觀〕之修習」，乃以行種種相差別不淨之修習而住。彼等以此身為羞、為慚、愧恥，求執刀者，一日十比丘執刀，一日二十比丘執刀，一日三十比丘執刀，以自害。

　　五

　　時，世尊過半月後，由宴默起，對具壽阿難曰：

　　「阿難！云何諸比丘眾已減少耶？」

　　六

　　「大德！世尊為諸比丘，以種種方便說不淨論，讚歎不淨〔觀〕，讚歎不淨〔觀〕之修習。大德！彼諸比丘以：『世尊以種種方便說不淨論，讚歎不淨〔觀〕，讚歎不淨〔觀〕之修習。』對種種相差別不淨之修習奉行而住。彼等以此身為羞、為慚、愧恥，求執刀者，一日十比丘……二十比丘……三十比丘執刀自害。大德世尊！願對其他之方便說示，以使比丘眾留住令開悟。」

　　七

　　「阿難！然則，將住於毘舍離城附近之一切比丘，集會齊聚於講堂。」

　　「唯唯！大德！」

　　具壽阿難應諾世尊，將住於毘舍離城附近之一切比丘，集會於講堂後，來至世尊之處，至已，白世尊曰：

　　「大德！比丘大眾已集會矣。」

　　八

　　時，世尊往至講堂。至已，就所設座。就座之世尊對諸比丘曰：

　　九

　　「諸比丘！於此入出息念定，修習、多修者，則寂靜、殊妙、無染、樂住，而惡、不善法生，隨忽消滅。

　　一〇

　　諸比丘！譬如夏季之最後月起塵介，忽有大之非時雲將此消滅。諸比丘！如是，於入出息念定，修習、多修者，則寂靜、殊妙、無染、樂住，而惡、不善法生，隨忽消滅。

　　一一

　　諸比丘！對入出息念定，云何修習、云何多修者，則為寂靜、殊妙、無染、樂住，而惡、不善法之生，隨忽消滅耶？

　　一二～一八

　　諸比丘！於此有比丘，往阿蘭若，往樹下，往空屋……乃至廣說……學『我觀定棄出息。』

　　一九

　　諸比丘！於入出息念定，如是修習、如是多修者，則寂靜、殊妙、無染、樂住，而惡、不善法生，隨忽消滅。」

　　〔一〇〕第十　金毘羅

　　一

　　如是我聞。一時，世尊住金毘羅之竹林。

　　二

　　於此，世尊對具壽金毘羅曰：

　　「金毘羅！於入出息念定，云何修習、云何多修者，則有此大果、大功德耶？」

　　如是說已，具壽金毘羅則默然。

　　三

　　二度世尊……乃至……

　　四

　　三度世尊對金毘羅曰：

　　「金毘羅，於入出息念定，云何修習、云何多修者，則有此大果、大功德耶？」三度具壽金毘羅仍默然。

　　五

　　如是說已。具壽阿難白世尊曰——

　　「世尊！時矣，善逝！時矣。世尊請說示入出息念定，諸比丘對世尊所說將受持。」

　　「阿難！然則，諦聽！善作意，我當說。」

　　「唯唯！大德！」

　　具壽阿難應諾世尊。

　　六

　　世尊說示曰：

　　「阿難！於入出息念定，云何修習、云何多修者，則有大果、大功德耶？

　　七～一三

　　阿難！於此有比丘，往阿蘭若、往樹下、往空屋……乃至……學『我觀定棄出息。』

　　一四

　　阿難！於入出息念定，如是修習、如是多修者，則有大果、大功德。

　　一五

　　阿難！若比丘行長入息，則知為『長入息』；行長出息，則知為『長出息』；行短入息，則知為『短入息』；行短出息，則知為『短出息。』學『覺徧身入息』，學『覺徧身出息』，學『止身行入息』，學『止身行出息』，阿難！其時，比丘於身觀身，以熱誠、正知、正念，對世間之貪憂調伏而住。何以故耶？

　　一六

　　阿難！我說入出息乃隨一之身。阿難！故其時，比丘於身觀身，以熱誠、正知、正念，對世間之貪憂調伏而住。

　　一七

　　阿難！若比丘，學『覺喜入息』，學『覺喜出息』，學『覺樂入息』，學『覺樂出息』，學『心行入息』，學『覺心行出息』，學『止心行入息』，學『止心行出息』，阿難！此時，比丘於受觀受，以熱誠正知、正念，對世間之貪憂調伏而住。何以故耶？

　　一八

　　阿難！我說入出息之善作意，乃隨一之受。阿難！故其時，比丘於受觀受，以熱誠、正知、正念，對世間之貪憂調伏而住。

　　一九

　　阿難！若比丘，學『覺心入息』，學『覺心出息』，學『心歡喜之入息』，學『心歡喜之出息』，學『心入定之入息』，學『心入定之出息』，學『心解脫之入息』，學『心解脫之出息』，阿難！其時，比丘於心觀心，以熱誠、正知、正念，對世間之貪憂調伏而住。何以故耶？

　　二〇

　　阿難！我對忘念、不正知者，於入出息定之修習，不說示。阿難！故其時，比丘於心觀心，以熱誠、正知、正念，對世間之貪憂調伏而住。

　　二一

　　阿難！若比丘，學『觀無常入息』，學『觀無常出息』，學『觀離貪入息』，學『觀離貪出息』，學『觀滅盡入息』，學『觀滅盡出息』，學『觀定棄入息』，學『觀定棄出息』，阿難！其時，比丘於諸法觀法，以熱誠、正知、正念，對世間之貪憂調伏而住，對貪憂之斷，以慧觀善觀察。阿難！故其時，比丘於諸法觀法，以熱誠、正知、正念，對世間之貪憂調伏而住。

　　二二

　　阿難！譬如於四衢路有大土堆，由東方來之車輿，於其土堆踐蹈，由西方……由北方……由南方來之車輿，於其堆踐蹈。阿難！如是比丘、於身觀身而住，則將惡、不善法踐蹈，於受……於心……於諸法觀法而住，則將惡、不善法踐蹈。」

　　入出息相應第一一法品（終）

　　此中攝頌曰：

　　　　　　　一法覺支清淨
　　　　　　　二果阿梨瑟吒
　　　　　　　罽賓那以及燈
　　　　　　　毘舍離金毘羅

　　第二品

　　〔一一〕第一　一奢能伽羅

　　一

　　一時，世尊住一奢能伽羅之一奢能伽羅林中。

　　二

　　於此處，世尊對諸比丘曰：

　　「諸比丘！我欲行三月宴默，除持食者一人外，任何人希勿至吾處。」

　　「唯唯！大德！」

　　彼諸比丘應諾世尊，除持食者一人外，無任何人至世尊之處。

　　三

　　時，世尊過三月後由宴默起，對諸比丘曰：

　　「諸比丘！若異學修行者向汝等如是問：『友等！沙門瞿曇多依何而住，住雨安居耶？』諸比丘！若如是問者，汝等對彼異學修行者應如是答：『友等！世尊多依入出息念定，住於雨安居。』

　　四

　　諸比丘！我於此處以正念入息，以正念出息。

　　五～一〇

　　行長入息，知為『長入息』；行長出息，知為『長出息』……乃至……知『觀定棄入息』，知『觀定棄出息。』

　　一一

　　諸比丘！謂：正說是聖住、是梵住、是如來住。應以入出息念定為正說，謂：是聖住、是梵住、是如來住。」

　　一二

　　諸比丘！比丘若有學而未得心希求安穩而住者，以修習，多修習入出息念定，以資諸漏之滅盡。諸比丘！若比丘是阿羅漢，斷盡有結滅盡諸漏（梵行）已立、所作已辦、捨棄重擔，逮得到己利，證悟而解脫者，修習、多修習入出息念定，可資現法樂住及正念、正知。

　　一三

　　諸比丘！言：正說聖住、梵住、如來住者，是正說入出息念定而謂聖住、梵住、如來住。

　　〔一二〕第二　盧夷強耆

　　一

　　一時，具壽盧夷強耆住釋氏國迦毘羅衛城，尼拘律樹園。

　　二

　　時，釋氏摩訶男來至具壽盧夷強耆住處。至已，敬禮具壽盧夷強耆後，坐於一面。坐於一面之釋氏摩訶男，向具壽盧夷強耆曰：

　　三

　　「大德！有學之住即是此如來住耶？或有學之住與如來住為異耶？」

　　「友摩訶男！有學之住並非如來住；友摩訶男！有學之住與如來住為異。

　　四

　　友摩訶男！有學之比丘，尚未得心，對無上安穩希求而住，為斷五蓋住。何為斷五蓋住耶？

　　斷欲欲蓋而住，斷瞋恚蓋而住，斷惛眠蓋而住，斷掉悔蓋而住，斷疑惑蓋而住。友摩訶男！有學之比丘，尚未得心，對無上安穩希求而住，為斷此五蓋而住。

　　五

　　友摩訶男！比丘成為阿羅漢，則諸漏盡、梵行已立、所作已辦、棄重擔、逮得己利，有結盡，正悟、解脫、已斷五蓋，斷根如截多羅樹之頭，令歸於無，未來不能生。何為斷五蓋耶？

　　欲欲蓋已斷，斷根如截多羅樹之頭，令歸於無，未來不能生。瞋恚蓋……惛眠蓋……掉悔蓋……疑惑蓋已斷，斷根如截多羅樹之頭，令歸於無，未來不能生。

　　友摩訶男！比丘成為阿羅漢，則諸漏盡、梵行已立、所作已辦、棄重擔、逮得己利，有結盡，正悟、解脫、五蓋已斷，斷根如截多羅樹之頭，令歸於無，未來不能生。

　　六

　　友摩訶男！依此理可知，有學之住並非如來住；有學之住與如來住為異。

　　七

　　友摩訶男！一時，世尊住一奢能伽羅之一奢能伽羅林中。

　　八～一九

　　……〔前經第二～一三節〕……

　　二〇

　　友摩訶男！依此理可知，有學之住並非如來住；有學之住與如來住為異。」

　　〔一三〕第三　阿難（一）

　　一～二

　　舍衛城……

　　時，具壽阿難來至世尊住處。至已，敬禮世尊後，坐於一面。坐於一面之具壽阿難白世尊曰：

　　三

　　「大德！對一法修習、多修者，則四法圓滿；對四法修習、多修者，則七法圓滿；對七法修習、多修者，則二法有圓滿者耶？」

　　「阿難！對一法修習、多修者，則四法圓滿；對四法修習、多修者，則七法圓滿；對七法修習、多修者，則二法有圓滿者。」

　　四

　　「大德！對何之一法修習、多修者，則四法圓滿；對四法修習、多修者，則七法圓滿；對七法修習、多修者，則二法圓滿耶？」

　　「阿難！於入出息念定之一法修習、多修者，則四念處圓滿；對四念處修習、多修者，則七覺支圓滿；對七覺支修習、多修者，則明、解脫圓滿。」

　　一

　　五

　　「於入出息念定云何修習、云何多修者，則四念處圓滿耶？

　　六～一二

　　阿難！於此有比丘，往阿蘭若、往樹下、往空屋……乃至廣說……學『我觀定棄出息』。

　　一三

　　阿難！若比丘行長入息，知為『長入息』；行長出息，知為『長出息』……乃至……學『止身行入息』，學『止身行出息』，阿難！其時，比丘於身觀身，以熱誠、正知、正念，對世間之貪憂調伏而住。何以故耶？

　　一四

　　阿難！我謂入出息為隨一之身。阿難！故其時於此比丘，於身觀身，以熱誠、正知、正念，對世間之貪憂調伏而住。

　　一五

　　阿難！若比丘學『覺喜入息』……覺樂……覺心行……學『止心行入息』，學『止心行出息』，阿難！其時，比丘於受觀受，以熱誠、正知、正念，對世間之貪憂調伏而住。何以故耶？

　　一六

　　阿難！我謂入出息善作意，為隨一之受。阿難！故其時於此比丘，於受觀受，以熱誠、正知、正念，對世間之貪憂調伏而住。

　　一七

　　阿難！若比丘學『覺心入息』……乃至……心歡喜……心入定……學『心解脫之入息』，學『心解脫之出息』，阿難！其時，比丘於心觀心，以熱誠、正知、正念，對世間之貪憂調伏而住。何以故耶？

　　一八

　　阿難！我對忘念、不正知者，不說入出息念定之修習。阿難！故其時，比丘於心觀心，以熱誠、正知、正念，對世間之貪憂調伏而住。

　　一九

　　阿難！若比丘學『觀無常……觀離貪……觀滅盡……觀定棄入息』，學『觀定棄出息』，阿難！其時，比丘於諸法觀法，以熱誠、正知、正念，對世間之貪憂調伏而住，對貪憂之斷，以慧觀善予觀察。阿難！故其時，比丘於諸法觀法，以熱誠、正知、正念，對世間之貪憂調伏而住。

　　二〇

　　阿難！於入出息念定，如是修習、如是多修者，則四念處圓滿。」

　　二

　　二一

　　「阿難！云何對四念處修習、多修者，則七覺支圓滿耶？

　　二二

　　阿難！比丘於身觀身、繫念住時，比丘之念不忘失。

　　阿難！比丘繫念不忘失時，比丘得念覺支，修習念覺支，念覺支修習圓滿。如是正念而住，以慧對諸法決擇、伺察、觀察。

　　二三

　　阿難！比丘如是以正念而住，以慧對彼法決擇、伺察、觀察時，比丘得擇法覺支，修習擇法覺支，擇法覺支修習圓滿。以慧對彼法決擇、伺察、觀察，則得不退之精進。

　　二四

　　阿難！比丘以慧對彼法決擇、伺察、觀察，得不退之精進時，比丘得精進覺支，修習精進覺支，精進覺支修習圓滿。發精進者，則得離財之喜。

　　二五

　　阿難！比丘發精進，得離財之喜時，比丘得喜覺支，修習喜覺支，喜覺支修習圓滿。意喜者，則身輕安而心輕安。

　　二六

　　阿難！比丘意喜而身輕安、心輕安時，比丘得輕安覺支，輕安覺支修習，輕安覺支修習圓滿。身輕安則得樂、得心定。

　　二七

　　阿難！比丘身輕安得樂、得心定時，比丘得定覺支，對定覺支修習，定覺支修習圓滿。如是得心定，善予觀察。

　　二八

　　阿難！比丘如是得心定、善觀察時，比丘得捨覺支，對捨覺支修習，捨覺支修習圓滿。

　　二九

　　阿難！比丘於受……於心……於諸法觀法，繫念而住時，比丘之念不忘失。

　　三〇

　　阿難！比丘繫念不忘失時，比丘得念覺支，對念覺支修習，念覺支修習圓滿。……（如初念處廣說）……如是得心定，善予觀察。

　　三一

　　阿難！比丘如是得心定、善觀察時，比丘得捨覺支，對捨覺支修習，捨覺支修習圓滿。

　　三二

　　阿難！對四念處如是修習、如是多修者，則七覺支圓滿。」

　　三

　　三三

　　「阿難！云何對七覺支修習、多修者明，則圓滿解脫耶？

　　三四

　　阿難！於此有比丘，依遠離、依離貪、依滅盡，於捨迴向於念覺支……擇法覺支……精進覺支……喜覺支……輕安覺支……定覺支……捨覺支之修習。

　　三五

　　阿難！對七覺支如是修習、如是多修者，則明、解脫圓滿也。」

　　〔一四〕第四　阿難（二）

　　※二

　　時，具壽阿難來至世尊住處。至已，敬禮世尊，坐於一面。世尊對坐於一面之阿難曰：

　　三

　　「阿難！對一法修習、多修者，則四法圓滿；對四法修習、多修者，則七法圓滿；對七法修習、多修者，則二法有圓滿者耶？」

　　「大德！在我等於法皆以世尊為根本……乃至……」

　　「阿難！對一法修習、多修者，則四法圓滿；對四法修習、多修者，則七法圓滿；對七法修習、多修者，則二法有圓滿者。

　　四

　　阿難！對何之一法修習、多修者，則四法圓滿；對四法修習、多修者，則七法圓滿；對七法修習、多修者，則二法圓滿耶？

　　阿難！於入出息念定之一法修習、多修者，則四念處圓滿；對四念處修習、多修者，則七覺支圓滿；對七覺支修習、多修者，則明、解脫圓滿。」

　　一～三

　　五

　　「阿難！云何於入出念定修習、多修者，則七覺支圓滿耶？

　　六～三四

　　阿難！於此有比丘，往阿蘭若、……乃至……

　　三五

　　阿難！對七覺支如是修習、如是多修者，則明、解脫圓滿。」

　　〔一五〕第五　比丘（一）

　　※二

　　時，有眾多之比丘，來至世尊住處。至已，敬禮世尊，坐於一面。坐於一面之彼諸比丘白世尊曰：

　　三

　　「大德！對一法修習、多修者，則四法圓滿；對四法修習、多修者，則七法圓滿；對七法之修習、多修者，則二法有圓滿者耶？」

　　「諸比丘！對一法修習、多修者，則四法圓滿；對四法修習、多修者，則七法圓滿；對七法修習、多修者，則二法有圓滿。」

　　四

　　「大德！對何之一法修習、多修者，則四法圓滿；對四法修習、多修者，則七法圓滿；對七法修習、多修者，則二法圓滿耶？」

　　「諸比丘！於入出息念定之一法修習、多修者，則四念處圓滿；對四念處修習、多修者，則七覺支圓滿；對七覺支修習、多修者，則明、解脫圓滿。」

　　一～三

　　五

　　「諸比丘！云何於入出息念定修習、多修者，則四念處圓滿耶？

　　六～三四

　　諸比丘！於此有比丘，往阿蘭若……乃至……

　　三五

　　諸比丘！對七覺支如是修習、如是多修者，則明、解脫圓滿。」

　　〔一六〕第六　比丘（二）

　　※二

　　時，有眾多之比丘來至世尊住處。至已，敬禮世尊，坐於一面。世尊對坐於一面之彼諸比丘曰：

　　三

　　「諸比丘！對一法修習、多修者，則四法圓滿；對四法修習、多修者，則七法圓滿；對七法修習、多修者，則二法有圓滿者否？」

　　「大德！在我等於法乃以世尊為根本……乃至……」

　　「諸比丘！對一法修習、多修者，則四法圓滿；對四法修習、多修者，則七法圓滿；對七法修習、多修者，則二法有圓滿。

　　四

　　諸比丘！對何之一法修習、多修者，則四法圓滿；對四法修習、多修者，則七法圓滿；對七法修習、多修者，則二法圓滿耶？

　　諸比丘！於入出息念定之一法修習、多修者，則四念處圓滿；對四念處修習、多修者，則七覺支圓滿；對七覺支修習、多修者，則明、解脫圓滿。」

　　一

　　五

　　「諸比丘！云何於入出息念定修習、多修者，則四念處圓滿耶？

　　六～一二

　　諸比丘！於此有比丘，往阿蘭若、往樹下、往空屋，結跏趺坐，以身正持，修念現前，正念入息、正念出息……乃至……學『我觀定棄入息』，學『我觀定棄出息』。

　　一三

　　諸比丘！若比丘行長入息，知為『長入息』；行長出息，知為『長出息』；行短入息……乃至……覺徧身……乃至……學『止身行入息』，學『止身行出息』，諸比丘！其時，比丘於身觀身，以熱誠、正知、正念，對世間之貪憂調伏而住。何以故耶？

　　一四

　　諸比丘！吾謂入出息乃隨一之身。諸比丘！故其時，比丘於身觀身，以熱誠、正知、正念，對世間之貪憂調伏而住。

　　一五

　　諸比丘！若比丘學『覺喜……覺樂……覺心行……止心行入息』，學『止心行出息』，諸比丘！其時，比丘於受觀受，以熱誠、正知、正念，對世間之貪憂調伏而住。何以故耶？

　　一六

　　諸比丘！吾謂入出息之善作意，乃隨一之受。諸比丘！故其時，比丘於受觀受，以熱誠、正知、正念，對世間之貪憂調伏而住。

　　一七

　　諸比丘！若比丘學『覺心……心歡喜之……心解脫之入息』，學『心解脫之出息』，諸比丘！其時，比丘於心觀心，以熱誠、正知、正念，對世間之貪憂調伏而住。何以故耶？

　　一八

　　諸比丘！吾對忘念、不正知者，不說入出息念定之修習。諸比丘！故其時，比丘於心觀心，以熱誠、正知、正念，對世間之貪憂調伏而住。

　　一九

　　諸比丘！若比丘學『觀無常……觀貪……觀滅盡……觀定棄入息』，學『觀定棄出息』，諸比丘！其時，比丘於諸法觀法，熱誠、正知、正念，對世間之貪憂調伏而住，以慧觀貪憂之斷，善予觀察。諸比丘！故其時，比丘於諸法觀法，以熱誠、正知、正念，對世間之貪憂調伏而住。

　　二〇

　　諸比丘！對入出息念定如是修習、如是多修者，則四念處圓滿。」

　　二

　　二一

　　「諸比丘！云何對四念處修習、多修者，則七覺支圓滿耶？

　　二二

　　諸比丘！比丘於身觀身，住於繫念時，比丘之念不忘失。諸比丘！比丘繫念不忘失時，比丘得念覺支，修習念覺支，念覺支修習圓滿。如是正念而住，以慧對彼法決擇、伺察、觀察。

　　二三

　　諸比丘！比丘如是正念而住，以慧對彼法決擇、伺察、觀察時，比丘得擇法覺支，修習擇法覺支，擇法覺支修習圓滿。以慧對彼法決擇、伺察、觀察，則得不退之精進。

　　二四

　　諸比丘！比丘以慧對彼法決擇、伺察、觀察，得不退之精進時，比丘得精進覺支，修習精進覺支，精進覺支修習圓滿。發精進者，則得離財之喜。

　　二五

　　諸比丘！比丘發精進得離財之喜時，比丘得喜覺支，修習喜覺支，喜覺支修習圓滿。意喜者，則身輕安而心輕安。

　　二六

　　諸比丘！比丘意喜而身輕安、心輕安時，比丘得輕安覺支，修習輕安覺支，輕安覺支修習圓滿。身輕安則得樂、得心定。

　　二七

　　諸比丘！比丘身輕安得樂、得心定時，比丘得定覺支，修習定覺支，定覺支修習圓滿。如是得心定，善予觀察。

　　二八

　　諸比丘！比丘如是得心定、善觀察時，比丘得捨覺支，修習捨覺支，捨覺支修習圓滿。

　　二九

　　諸比丘！比丘於受……於心……於諸法觀法，繫念而住時，比丘之念不忘失。

　　三〇

　　諸比丘、比丘繫念不忘失之時，比丘得念覺支，修習念覺支，念覺支修習圓滿……乃至……如是得心定，善予觀察。

　　三一

　　諸比丘！比丘如是得心定、善觀察時，比丘得捨覺支，修習捨覺支，捨覺支修習圓滿。

　　三二

　　諸比丘！對四念處如是修習、如是多修者，則七覺支圓滿。」

　　三

　　三三

　　「諸比丘！云何對七覺支修習、多修者，則明、解脫圓滿耶？

　　三四

　　諸比丘！於此有比丘，依遠離、依離貪、依滅盡，修習迴向於捨之念覺支……擇法覺支……精進覺支……喜覺支……輕安覺支……定覺支……依遠離、依離貪、依滅盡，修習迴向於捨之捨覺支。

　　三五

　　諸比丘！對七覺支如是修習、如是多修者，則明、解脫圓滿。」

　　〔一七〕第七　結

　　※二

　　「諸比丘！於入出息念定修習、多修者，則資於斷結。」

　　〔一八〕第八　隨眠

　　※二

　　「……資於隨眠之永斷……」

　　〔一九〕第九　行路

　　※二

　　「……資於行路之徧知……」

　　〔二〇〕第十　漏盡

　　※二

　　「……資於諸漏之盡……

　　三

　　諸比丘！云何於入出息念定修習、多修者，則資於斷法耶？……資於隨眠之永斷耶？……資於行路之徧知耶？……資於諸漏之盡耶？

　　四～一〇

　　諸比丘！於此有比丘，往阿蘭若、往樹下、往空屋……乃至……學『觀定棄入息』，學『觀定棄出息』。

　　一一

　　諸比丘！對入出息念定如是修習、如是多修者，則資於斷結……資於隨眠之永斷……資於行路之徧知……資於諸漏之盡。」

　　以上是四經。

　　第十　入出息相應第二品（終）

　　此中攝頌曰：

　　　　　　　此奢能伽羅
　　　　　　　與盧夷強耆
　　　　　　　阿難與比丘
　　　　　　　結以及隨眠
　　　　　　　行路與漏盡


漢譯南傳大藏經（元亨寺版）第 18 冊 No. 6 相應部經典


　　第十一　預流相應

　　第一　鞞紐多羅品

　　〔一〕第一　王

　　一～二

　　舍衛城。

　　三

　　「諸比丘！轉輪王主宰四洲，予以統治，身壞命終後，生善趣、天世，為忉利天之朋輩。於歡喜園為天女眾所圍遶，天之五欲豐足全備而住，但亦四法不得成就，不能解脫地獄，不能解脫畜生，不能解脫餓鬼趣，不能解脫惡生、惡趣、墮處。

　　四

　　諸比丘！聖弟子依摶食而活，著弊壞衣，然成就四法，於解脫地獄，於解脫畜生，於解脫餓鬼趣，於解脫惡生、惡趣、墮處。何為四法耶？

　　五

　　諸比丘！此處有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊也。』

　　六

　　於法成就證淨，曰：『世尊之法為善說、現見、不時、來見、引導、智者應自知也。』

　　七

　　於僧成就證淨，曰：『世尊之聲聞眾為妙行者，世尊之聲聞眾為直行者，世尊之聲聞眾為應理行者，世尊之聲聞眾，為和敬行者，謂四雙八輩者是。世尊之聲聞眾，為應請、極應請、應供養、應合掌、世間無上福田。』

　　八

　　對聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　九

　　此乃成就四法。

　　一〇

　　諸比丘！於獲得四洲及獲得四法，獲得四洲是不及獲得四法之十六分之一。」

　　〔二〕第二　預流

　　※三

　　「諸比丘！聖弟子如成就四法者，則為預流，墮法滅、決定、趣向等覺。何為四法耶？

　　四

　　諸比丘！於此有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　五～六

　　於法……於僧……

　　七

　　對聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　八

　　諸比丘！聖弟子成就此四法者，則為預流，墮法滅、決定、趣向等覺。」

　　九

　　如是世尊說示。如是善逝說已，師說曰：

　　　　　　　有信有戒有淨信
　　　　　　　若以如是觀法者
　　　　　　　時經安樂之梵行
　　　　　　　而於究盡可得至

　　〔三〕第三　長壽

　　一

　　一時，世尊住王舍城竹林迦蘭陀園。

　　二

　　其時，長壽優婆塞因病而困苦，得重患。

　　三

　　時，長壽優婆塞告乃父樹提居士曰：

　　「居士！去至世尊住處，至已，以我語向世尊之足行頭面禮，云：『大德！長壽優婆塞因病而困苦，得重患，彼向世尊之足行頭面禮。』并白：『願大德世尊哀愍，去至長壽優婆塞住宅。』」

　　「唯唯！吾兒！」

　　樹提居士應諾長壽優婆塞，來至世尊住處。至已，敬禮世尊，坐於一方。

　　四

　　坐於一方之樹提居士，白世尊曰：

　　「大德！長壽優婆塞因病而困苦，得重患。彼向世尊之足行頭面禮，彼白曰：『願大德世尊哀愍之，請至長壽優婆塞住宅。』」世尊默然聽許。

　　五

　　時，世尊著下衣、持衣鉢，來至長壽優婆塞住宅。至已，就設座。坐已，世尊對長壽優婆塞言曰：

　　「長壽！能忍否？能耐否？苦受有退不進、知減退不知增進否？」

　　「大德！難忍，難耐，病苦有進無退，知增進而不知減退。」

　　六

　　「長壽！然則汝當如是學：『我於佛成就證淨，謂：彼世尊為應供、正等覺、明行足、善逝、世間解、無上士、調御丈夫、天人師、佛、世尊。於法……於僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。』長壽！汝當如是而學。」

　　七

　　「大德！世尊所說之四預流支，於我而有，我亦與此法俱有。大德！我於佛成就證淨，謂：彼世尊為應供、正等覺、明行足，善逝、世間解、無上士、調御丈夫、天人師、佛、世尊。於法……於僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。」

　　「長壽！然汝依此四預流支，更當修習六順明分法。

　　八

　　長壽！汝於此一切諸行，當作無常觀，無常即苦想，苦即無我想，斷想、離貪想、滅想而住。長壽！汝當如是學。」

　　「大德！世尊所說之六順明分法，於我有之，我亦與此法俱有。大德！我於一切諸行，以無常而觀。無常即苦想，苦即無我想，斷想、離貪想、滅想而住。

　　九

　　大德！然則我滅後，但念令此樹提居士滅困惑。」

　　樹提居士曰：

　　「吾兒長壽！勿作如是念。吾兒長壽！唯對世尊之所說，當善作意。」

　　一〇

　　時，世尊如是對長壽優婆塞教誡後，即從座起離去。

　　一一

　　時，長壽優婆塞於世尊離去未久，即告命終

　　一二

　　時，有眾多之比丘，來至世尊之住在處，至已，敬禮世尊，坐於一面。坐於一面之彼諸比丘，白世尊曰：

　　「大德！長壽優婆塞略受世尊教誡後，即已命終。彼往何趣？受何之生耶？」

　　「諸比丘！長壽優婆塞為賢明，於法隨法行，以法事不惱於我。

　　一三

　　諸比丘！長壽優婆塞依五下分結盡，為化生者也，於彼處般涅槃，由彼世得不還之法。」

　　〔四〕第四　舍利弗（一）

　　一

　　一時，具壽舍利弗與具壽阿難，住舍衛城祇樹林給孤獨園。

　　二

　　時，具壽阿難於夕時分由宴默起，至具壽舍利弗住處，至已，與具壽舍利弗俱相交談慶慰、歡喜、感銘之語後，坐於一面。坐於一面之具壽阿難，言具壽舍利弗曰：

　　三

　　「友舍利弗！對依何法成就之彼眾生，世尊予以作『是預流，墮法滅、決定、趣向等覺』記別耶？」

　　「友！對依四法成就之彼眾生，世尊予作『是預流，墮法滅、決定、趣向等覺』之記別。何為四法耶？

　　四

　　友！於此有聖弟子，於佛成就證淨，謂：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。於法……於僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。』

　　五

　　友！對依此四法成就之彼眾生，世尊予作：『是預流，墮法滅、決定、趣向等覺』之記別。」

　　〔五〕第五　舍利弗（二）

　　※二

　　時，具壽舍利弗來至世尊住處。至已，敬禮世尊，坐於一面。時世尊對坐於一面之具壽舍利弗曰：

　　三

　　「舍利弗！預流支、預流支之謂者，舍利弗！以何為預流支耶？」

　　「大德！親近善士為預流支，聽聞正法為預流支，如理作意為預流支，法隨法行為預流支。」

　　「善哉！舍利弗！善哉！舍利弗！親近善士為預流支，聽聞正法為預流支，如理作意為預流支，法隨法行為預流支。

　　四

　　舍利弗！謂流、流者，舍利弗！以何為流耶？」

　　「大德！八支聖道為流也，謂：正見、正思惟、正語、正業、正命、正精進、正念、正定是。」

　　「善哉、善哉！舍利弗！八支聖道為流，謂：正見、正思惟、正語、正業、正命正精住、正念、正定是。

　　五

　　舍利弗！謂預流者、預流者，舍利弗！以何為預流者耶？」

　　「大德！成就此八支聖道者，名之為預流者，某甲名、某甲姓之具壽。」

　　「善哉！善哉！舍利弗！成就此八支聖道者，名之為預流者，某甲名、某甲姓之具壽。」

　　〔六〕第六　工匠

　　一

　　舍衛城因緣。

　　二

　　其時，眾多之比丘作世尊之衣，思念：「於三月後，世尊將整衣出外遊行。」

　　三

　　其時，有工匠梨師達多與富蘭那，因所需要而住於薩道卡（Sadhuka）村。工匠梨師達多與富蘭那聞說：「眾多之比丘為世尊做衣服，思念：『於三月後，世尊將整衣出外遊行』。」

　　四

　　時工匠梨師達多與富蘭那令一男子佇立一旁，并告之曰：

　　「男子！汝若見世尊、應供、正等覺者到來，即告我等。」

　　五

　　彼男子佇立二三日，始見世尊由遠方來，見已，來至工匠梨師達多與富蘭那住處。至已，向工匠梨師達多與富蘭那曰：

　　「大德！世尊、應供、正等覺者來矣。」

　　六

　　時，工匠梨師達多與富蘭那，來至世尊住處。至已，敬禮世尊，隨從於世尊之後。

　　七

　　時，世尊離道路來至一樹下。至已，就坐設座。工匠梨師達多與富蘭那，再次敬禮世尊，坐於一面。坐於一面之工匠梨師達多與富蘭那，白世尊曰：

　　八

　　「大德！聞世尊離舍衛城欲往拘薩羅遊行時，以世尊遠離我等而不悅、有憂。大德！聞世尊離舍衛城至拘薩羅遊行時，以世尊遠離我等而不悅、有憂。

　　九

　　大德！聞世尊離拘薩羅欲往摩羅遊行時，以世尊遠離我等而不悅、有憂。大德！聞世尊離拘薩羅遊行至摩羅時，以世尊遠離我等而不悅、有憂。

　　一〇

　　大德！聞世尊由摩羅遊行欲往跋耆時，以世尊遠離我等而不悅、有憂。大德！聞世尊由摩羅遊行至跋耆時，以世尊遠離我等而不悅、有憂。

　　一一

　　大德！聞世尊由跋耆遊行欲往伽尸時，以世尊遠離我等而不悅、有憂。大德！聞世尊由跋耆遊行至伽尸時，以世尊遠離我等而不悅、有憂。

　　一二

　　大德！聞世尊由伽尸遊行欲往摩竭陀時，以世尊遠離我等而不悅、有憂。大德！聞世尊由伽尸遊行至摩竭陀時，以世尊遠離我等而不悅、有憂。

　　一三

　　大德！聞世尊由摩竭陀遊行欲往伽尸時，以世尊接近我等，歡悅而喜。大德！聞世尊由摩竭陀遊行至伽尸時，以世尊接近我等，歡悅而喜。

　　一四

　　大德！聞世尊由伽尸……至跋耆……乃至……

　　一五

　　……由跋耆……至摩羅……乃至……

　　一六

　　……由摩羅……至拘薩羅……乃至……

　　一七

　　大德！聞世尊由拘薩羅遊行往舍衛城時，以世尊接近我等，歡悅而喜。大德！聞世尊住舍衛城祇樹林給孤獨園時，以世尊接近我等，大悅而大喜。」

　　一八

　　「工匠！然則在家為憒撓，是塵垢處；出家為空閑。工匠！應勿放逸。」

　　一九

　　「大德！比我等之憒撓，更為憒撓、更憒撓之類尚有。」

　　「工匠！何為比汝等之憒撓，更為憒撓、更憒撓之類耶？」

　　二〇

　　「大德！拘薩羅王波斯匿欲往遊園時，我等調御拘薩羅王波斯匿乘用之象，并將拘薩羅王波斯匿可愛可意之宮女，載之一人在前、一人在後。大德！彼姊妹有如是香，猶如掀開之香篋、亦如香莊嚴之王女。大德！彼姊妹若是身觸則如綿，猶如綿花、亦如生長於安樂之王女。大德！其時，應護象，應護彼姊妹，自亦應相護。

　　二一

　　大德！我等於彼姊妹，并不認有起惡心。大德！然此憒撓為比〔在家〕更為憒撓、更憒撓之類。」

　　二二

　　「工匠！然而在家為憒撓，是塵垢處；出家為空閑。工匠！應勿放逸。

　　二三

　　工匠！聖弟子成就四法者，則為預流，墮法滅、決定、趣向等覺。以何為四法耶？

　　二四

　　工匠！於此有聖弟子，於佛成就證淨，謂：『彼世尊為應供、正等覺、明行足、善逝、世間解、無上士、調御丈夫、天人師、佛、世尊』。

　　於法……於僧……

　　以離慳吝、垢穢之心於家而住，常布施、自布施。以棄捨為喜，於乞應施，以布施、以部分布施為喜。

　　工匠！聖弟子對此四法成就者，則為預流，墮法滅、決定、趣向等覺。

　　二五

　　工匠！汝等於佛成就證淨，謂：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　於法……於僧……

　　在家如有少分之施物者，則皆於具戒者、善法者，無有差別。

　　二六

　　工匠！於汝等之意云何？於布施，與汝等同等者，於拘薩羅國中有若干耶？」

　　二七

　　「大德！幸哉！福哉！世尊如是對我等之示知。」

　　〔七〕第七　鞞紐多羅

　　一

　　如是我聞。一時，世尊與大比丘眾俱，遊行拘薩羅國，入一名曰鞞紐多羅之拘薩羅婆羅門村。

　　二

　　鞞紐多羅之婆羅門居士聞：「釋子沙門瞿曇，乃由釋種出家，與大比丘眾俱，遊行拘薩羅國至鞞紐多羅。又彼尊者瞿曇揚如是善名稱，謂：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』彼於天、魔、梵世、沙門、婆羅門、人天眾，說自證知、現證，彼對初善、中善、後善，說示義理文句具足之法，顯示純一圓滿清淨之梵行，善哉！得見如是之應供者。」

　　三

　　時，彼鞞紐多羅之婆羅居士，來至世尊住處。至已，敬禮世尊，坐於一面者有之，與世尊俱相交談慶慰、歡喜、感銘之語者有之，向世尊合掌坐於一面者有之，於世尊面前，告以姓名，坐於一面者有之，或默然坐之者亦有。

　　四

　　坐於一面之彼鞞紐多羅婆羅門居士，白世尊曰：

　　「尊瞿曇！我等有如是之欲、之志、之意趣，曰：於有多兒之憒亂處而住，受有迦尸衣、栴檀，持有華鬘、香、塗香，享有金銀，死後命終，生於善趣天世。尊瞿曇！請為有如是之欲、之志、之意趣之我等，說示法要，以使我等，得住於多兒之憒亂處，受有迦尸衣、栴檀，持有華鬘、香、塗香，享有金銀，死後命終，得生善趣天世。」

　　五

　　「居士等！我對汝等說自利之法門，且諦聽，當善作意，我即當說。」

　　「唯唯！大德！」

　　彼鞞紐多羅之婆羅門居士應諾世尊。

　　世尊說示曰：

　　「居士等！何為自利法門耶？

　　六

　　居士等！於此，聖弟子當如是思擇：『我欲生、不欲死，欲樂而厭苦。我欲生、不欲死，欲樂而厭苦，若有奪我命者，則於我為不可愛、不可意。他亦欲生、不欲死，欲樂而厭苦，若我奪其命者，則我為不可愛、不可意。於我為不可愛、不可意之法，於他亦為不可愛、不可意之法。於我為不可愛、不可意之法，我云何加諸於他耶？』如是思擇，則自離殺生，并勸他亦離殺生，讚歎離殺生。如是身行之邊際清淨。

　　七

　　居士等！復次，聖弟子如是思擇：『於我所不與而盜取者，則於我為不可愛、不可意。若我，對他之所不與而盜取者，則我非為可愛、可意。於我為不可愛、不可意之法，於他亦為不可愛、不可意之法。將於我為不可愛、不可意之法，我云何加諸於他耶？』如是思擇，則自離於不與取，并勸他亦離不與取，讚歎離於不與取。如是身行之邊際清淨。

　　八

　　居士等！復次，聖弟子如是思擇：『若有與我妻交者，則於我為不可愛、不可意。若我與他妻交者，則我不為可愛、可意。於我為不可愛、不可意之法，於他亦為不可愛、不可意之法。將於我為不可愛、不可意之法，我云何加諸於他耶？』如是思擇，則自離於欲邪行，并勸他亦離於欲邪行，讚歎離於欲邪行。如是身行之邊際清淨。

　　九

　　居士等！復次，聖弟子如是思擇：『若有以虛誑語損我利者，則於我為不可愛、不可意。若我以虛誑語損他之利者，則我為不可愛、不可意。於我為不可愛、不可意之法，於他亦為不可愛、不可意之法。將於我為不可愛、不可意之法，我云何加諸於他耶？』如是思擇，則自離虛誑語，并勸他亦離虛誑語，讚歎離虛誑語。如是語行之邊際清淨。

　　一〇

　　居士等！復次，聖弟子如是思擇：『若有以離間語，使我與友背離者，則於我為不可愛、不可意。若我以離間語，使他與友背離者，則我為不可愛、不可意。於我為不可愛、不可意之法，於他亦為不可愛、不可意之法。將於我為不可愛、不可意之法，我云何加諸於他耶？』如是思擇，則自離離間語，并勸他亦離離間語，讚歎離離間語。如是語行之邊際清淨。

　　一一

　　居士等！復次，聖弟子如是思擇：『若有對我出麤惡語者，則於我為不可愛、不可意。若我對他出麤惡語者，則我為不可愛、不可意。於我為不可愛、不可意之法，於他亦為不可愛、不可意之法。將於我為不可愛、不可意之法，我云何加諸於他耶？』如是思擇，則自離麤惡語，並勸他亦離麤惡語，讚歎離麤惡語。如是語行之邊際清淨。

　　一二

　　居士等！復次，聖弟子如是思擇：『若有對我出雜穢語者，則於我為不可愛、不可意。若我對他出雜穢語者，則我為不可愛、不可意。於我為不可愛、不可意之法，於他亦為不可愛、不可意之法。將於我為不可愛、不可意之法，我云何加諸於他耶？』如是思擇，則自離雜穢語，并勸他亦離雜穢語，讚歎離雜穢語。如是語行之邊際清淨。

　　一三

　　彼時，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　一四

　　於法成就證淨，曰：『世尊之法為善說、現見、不時來、見、引導、智者應自知。』

　　一五

　　於僧成就證淨，曰：『世尊之聲聞眾為妙行者，世尊之聲聞眾為直行者，世尊之聲聞眾為應理行者，世尊之聲聞眾為和敬行者，此謂四雙八輩者是。世尊之聲聞眾為應請、極應請、應供養、應合掌、世間無上福田。』

　　一六

　　於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　一七

　　居士等！聖弟子成就此七正法故，依此四願處若欲者，則自記別，得：『地獄盡、畜生盡、餓鬼趣盡、惡生惡趣盡、墮處盡，成預流，墮法滅、決定、趣向等覺。』」

　　一八

　　如是說示已。鞞紐多羅之婆羅門居士，白世尊曰：

　　「稀有哉！尊瞿曇！……乃至……我等歸依世尊瞿曇與法及比丘眾。尊瞿曇！容我等，自今日始，至命終止，終生歸依為優婆塞。」

　　〔八〕第八　繁耆迦精舍（一）

　　一

　　如是我聞。一時，世尊住那梨迦村之繁耆迦精舍。

　　二

　　時，具壽阿難來至世尊住處，至已，白世尊曰：

　　「大德！一名遮樓之比丘命終矣，彼往何之趣，受何之生耶？大德！一名難陀之比丘尼命終矣。彼往何之趣，受何之生耶？大德！一名須達之優婆塞命終矣，彼往何之趣，受何之生耶？大德！一名善生之優婆塞命終矣，彼往何之趣，受何之生耶？」

　　三

　　「阿難！遮樓比丘命終，依諸漏盡，於無漏心解脫、慧解脫，於現法自證知、現證，具足而住。阿難！難提比丘尼命終，彼五下分結徧盡，而為化生於彼處般涅槃，不還此世。阿難！須達優婆塞命終，三結徧盡，貪瞋癡弱而為一來，唯一之來此世，作苦之邊際。阿難！善生優婆夷命終，依三結徧盡，而為預流，墮法滅、決定、趣向等覺。

　　四

　　阿難！為人，命終并非稀有事，各各命終時，來我處問此義，阿難！此對如來是憒亂。阿難！故命名曰法鏡，而說法門。聖弟子成就於此，若欲者，則自記別，得：『地獄盡、畜生盡、餓鬼趣盡、惡生惡趣盡、墮處盡，為預流，墮法滅、決定、趣向等覺。』

　　五

　　阿難！聖弟子成就何之法鏡法門，若欲者，則自記別，得：『地獄盡、畜生盡、餓鬼趣盡、惡生惡趣盡、墮處盡，為預流，墮法滅、決定、趣向等覺』耶？

　　六

　　阿難！於此有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　七

　　阿難！聖弟子成就此法鏡法門，若欲者，則自記別，得：『地獄盡、畜生盡、餓鬼趣盡、惡生惡趣盡、墮處盡，為預流，墮法滅、決定、趣向等覺』。」

　　〔九〕第九　繁耆迦精舍（二）

　　※二

　　坐於一面之具壽阿難，白世尊曰：

　　「大德！曰阿育之比丘已命終矣，彼往何趣？受何之生耶？大德！曰阿育之比丘尼已命終矣，彼往何趣？受何之生耶？大德！曰阿育之優婆塞已命終矣，彼往何趣？受何之生耶？大德！曰阿育之優婆夷已命終矣，彼往何趣？受何之生耶？」

　　三～六

　　「阿難！阿育比丘命終，依諸漏盡，對無漏心解脫、慧解脫，於現法自證知、現證，具足而住……（同前經之因緣）

　　七

　　阿難！如成就此法鏡法門，若欲者，則自記別，得：『地獄盡、畜生盡、餓鬼趣盡、惡生惡趣盡、墮處盡，為預流，墮法滅、決定、趣向等覺』。」

　　〔一〇〕第十　繁耆迦精舍（三）

　　※二

　　坐於一面之具壽阿難，白世尊曰：

　　「大德！曰罽迦舍之那梨迦優婆塞已命終矣，彼往何之趣？受何之生耶？大德！曰佉楞迦羅之那梨迦優婆塞……曰尼迦吒之那梨迦優婆塞……曰迦多梨沙婆……曰他梨舍㝹……曰藪達利舍㝹……曰跋陀羅……曰須跋陀羅之那梨迦優婆塞，已命終矣，彼往何之趣？受何之生耶？」

　　三

　　「阿難！罽迦舍優婆塞命終，五下分結盡，而為化生，於彼處般涅槃，自彼世不還。阿難！佉楞迦羅……尼迦吒……迦多梨沙婆……他梨舍㝹……藪達利舍㝹……跋陀羅……須跋陀羅優婆塞命終，五下分結盡，而為化生，於彼處般涅槃，自彼世不還。

　　四

　　阿難！五十餘之優婆塞於那梨迦命終，五下分結徧盡，為化生，於彼處般涅槃，自彼世不還。阿難！九十餘之優婆塞於那梨迦命終，三結徧盡，貪瞋癡弱，而為一來，唯一來此世，住苦之邊際。阿難！五百六之優婆塞於那梨迦命終，依三結徧盡，為預流，墮法滅、決定、趣向等覺。

　　五

　　阿難！為人，命終并非稀有事，各各命終時，來我處問此義，阿難！此對如來是慣亂。阿難！故為說名曰法鏡之法門。聖弟子成就於此，若欲者，則自記別，以得：『地獄盡、畜生盡、餓鬼趣盡、惡生惡趣盡、墮處盡，為預流，墮法滅、決定、趣向等覺。』

　　六

　　阿難！聖弟子成就何之法鏡法門，若欲者，則自記別，得：『地獄盡、畜生盡、餓鬼趣盡、惡生惡趣盡、墮處盡，為預流，墮法滅、決定、趣向等覺』耶？

　　七

　　阿難！於此有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛，世尊。』於法……於僧……於聖者之所樂不破、不穿、不雜、不穢，離脫，智者所樂，不執取，成就能發三摩地之戒。

　　八

　　阿難！聖弟子如成就此法鏡法門，若欲者，則自記別，得：『地獄盡、畜生盡、餓鬼趣盡、惡生惡趣盡、墮處盡，為預流，墮法滅、決定、趣向等覺』。」

　　第一　鞞紐多羅品（終）

　　此中攝頌曰：

　　　　　　　王以及預流
　　　　　　　長壽舍利弗
　　　　　　　工匠鞞紐羅
　　　　　　　繁耆迦精舍

　　第二　千品（王園品）

　　〔一一〕第一　千

　　一

　　一時，世尊住舍衛城王園。

　　二

　　時，千比丘尼眾來至世尊住處。至已，敬禮世尊，立於一面。

　　三

　　時，世尊告立於一面之諸比丘尼曰：

　　「諸比丘尼！聖弟子如成就四法，則為預流，墮法滅、決定、趣向等覺。以何為四法耶？

　　四

　　諸比丘尼！於此有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　五～六

　　於法……於僧……

　　七

　　於聖者之所樂不破、不穿、不雜、不穢，離脫，智者所樂，不執取，成就能發三摩地之戒。

　　八

　　諸比丘尼！聖弟子如成就此四法者，則為預流，墮法滅、決定趣向等覺。」

　　〔一二〕第二　婆羅門

　　一～二

　　舍衛城因緣。

　　三

　　「諸比丘！諸婆羅門施設有名曰向上之道，以勸導弟子曰：『男子！晨朝起，往赴於東面，不避坑坎、不避堆阜、不避橛、不避荊地、不避污水溜、不避下水路，於墮處可遇死。男子！如是身壞命終，往生善趣、天世。』

　　四

　　諸比丘！此諸婆羅門之愚道、癡道，而不資於厭患、離貪、滅盡、寂靜、證智、等覺、涅槃。諸比丘！我亦於聖者之律，施設向上之道，且資於一向厭患、離貪、滅盡、寂靜、證智、等覺、涅槃。

　　諸比丘！何種向上之道，一向資於厭患、離貪、滅盡、寂靜、證智、等覺、涅槃耶？

　　五

　　諸比丘！於此有聖弟子，對佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』對法……對僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　六

　　諸比丘！此為向上之道，一向資於厭患、離貪、滅盡、寂靜、證智、等覺、涅槃。」

　　〔一三〕第三　阿難

　　一

　　一時，具壽阿難與具壽舍利弗住舍衛城祇樹林給孤獨園。

　　二

　　時，具壽舍利弗夕時由宴默起，來至具壽阿難住處。至已，與具壽阿難俱相交談感銘、歡喜之語，坐於一面。坐於一面之具壽舍利弗，言具壽阿難曰：

　　三

　　「友阿難！安住斷幾何之法？成就幾何之法？世尊對如是此等眾生記別為預流，墮法滅、決定、趣向等覺耶？」

　　四

　　「友！依斷四法、成就四法，世尊對如是此等眾生記別為預流，墮法滅、決定、趣向等覺。

　　五

　　友！若對佛成就誹謗之無聞異生，身壞命終生於惡生、惡趣、墮處、地獄，聖弟子對佛不作如是誹謗。友！對佛成就證淨之有聞聖弟子，身壞命終生於善趣、天世，彼對佛如是證淨，謂：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　六

　　友！若對法成就誹謗之無聞異生，身壞命終後生於惡生、惡趣、墮處、地獄，聖弟子對法不作如是誹謗。友！對法成就證淨之有聞聖弟子，身壞命終生於善趣、天世，彼對法如是證淨，謂：『世尊之法乃善說、現見、不時、來見、引導、智者應自知。』

　　七

　　友！若對僧成就誹謗之無聞異生，身壞命終後生於惡生、惡趣、墮處、地獄，聖弟子對僧不作如是誹謗。友！對僧成就證淨之有聞聖弟子，身壞命終生於善趣、天世，彼對僧作如是證淨，謂：『世尊之聲聞眾為妙行者，世尊之聲聞眾為直行者，世尊之聲聞眾為應理行者，世尊之聲聞眾為和敬行者，此謂四雙八輩。此世尊之聲聞眾為應請、極應請、應供養、應合掌、世間無上福田。』

　　八

　　友！若成就破戒之無聞異生，身壞命終後生惡生、惡趣、墮處、地獄，聖弟子不作如是破戒。友！若成就聖者之所樂戒，有聞聖弟子身壞命終後生善趣、天世，彼作如是聖者之所樂戒持，謂：不破、不穿、不雜、不穢，離脫，智者所讚，不執取，能發三摩地。

　　九

　　友！依於斷除此四法、成就此四法者，世尊對如是此等眾生記別為預流，墮法滅、決定、趣向等覺。」

　　〔一四〕第四　惡趣（一）

　　※三

　　「諸比丘！成就四法之聖弟子，超越一切惡趣之怖畏。以何為四法耶？

　　四～七

　　諸比丘！於此有聖弟子，對佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』對法……對僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　八

　　諸比丘！成就此四法之聖弟子，超越一切之惡趣怖畏。」

　　〔一五〕第五　惡趣（二）

　　※三

　　「諸比丘！成就四法之聖弟子，超越一切惡趣、墮處之怖畏。以何為四法耶。

　　四～七

　　諸比丘！於此有聖弟子，對佛成就證淨……乃至……

　　八

　　諸比丘！成就此四法之聖弟子，超越一切惡趣、墮處之怖畏。」

　　〔一六〕第六　朋友（一）

　　※三

　　「諸比丘！汝等思念有應所哀愍、應所聽聞之朋友、親戚、血族，諸比丘！汝等則應對彼等勸導於習住四預流支。以何為四預流支耶？

　　四

　　對佛，應勸導於習住證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』對法……對僧……對聖者之所樂不破、不穿、不雜、不穢，離脫，智者所樂，不執取，能發三摩地之戒，勸導習住。

　　五

　　諸比丘！汝等思念有應所哀愍、應所聽聞之朋友、親戚、血族，諸比丘！汝等則應對彼等勸導於習住此四預流支。」

　　〔一七〕第七　朋友（二）

　　※三

　　「諸比丘！汝等思念有應所哀愍、應所聽聞之朋友、親戚、血族，諸比丘！汝等應對彼等勸導於習住四預流支。以何為四預流支耶？

　　四

　　對佛，應勸導習住證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』諸比丘！地界、水界、火界、風界之四大或有變異，但對佛成就證淨之聖弟子無有變異。此中，對佛成就證淨之聖弟子，生於地獄、畜生、餓鬼趣之變異者為無有此理。

　　五～六

　　對法……對僧……

　　七

　　對聖者之所樂不破、不穿、不雜、不穢，離脫，智者所讚，不執取，於能發三摩地之戒，勸導習住。諸比丘！地界、水界、火界、風界之四大或有變異，但成就聖者之所樂戒之聖弟子無有變異。此中，成就聖者之所樂戒之彼聖弟子，生於地獄、畜生、餓鬼趣之變異者為無有此理。

　　八

　　諸比丘！汝等思念應所哀愍、應所聽聞之朋友，親戚、血族，諸比丘！汝等則應對彼等，勸導對此四預流支之習住。」

　　〔一八〕第八　天上遊行（一）

　　一

　　舍衛城因緣。

　　二

　　時，具壽大目犍連譬如力士之屈臂伸、伸臂屈，以如是之快速沒於祇樹林，現於忉利天。

　　三

　　時，眾多之忉利諸天，來至具壽大目犍連處。至已，敬禮具壽大目犍連，立於一面。時，具壽大目犍連對立於一方之彼諸天曰：

　　四

　　「友等！善哉！對佛以成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』友等！對佛因成就證淨，如是，於此有一類之有情，身壞命終後生於善趣、天世。

　　五～六

　　友等！善哉！對法……對僧……

　　七

　　友等！善哉！對聖者之所樂不破、不穿、不雜，離脫，智者所讚，不執取，成就能發三摩地之戒。友等！因成就聖者之所樂戒，如是，於此有一類之有情，身壞命終後生於善趣、天世。」

　　八

　　「尊者目犍連！善哉！對佛以成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』尊者目犍連！對佛因成就證淨，如是，於此有一類之有情，身壞命終後生於善趣、天世。

　　九～一一

　　尊者目犍連！善哉！對法……對僧……對聖者之所樂不破、不穿、不雜，不穢，離脫，智者所讚，不執取，成就能發三摩地之戒。尊者目犍連！因成就聖者之所樂戒，如是，於此有一類之有情，身壞命終後生於善趣、天世。」

　　〔一九〕第九　天上遊行（二）

　　一

　　一時，具壽大目犍連住舍衛城祇樹林給孤獨園。

　　二～一一

　　時，具壽大目犍連、譬如力士之……乃至……於此有一類之有情，身壞命終後生於善趣、天世……乃至……

　　〔二〇〕第十　天上遊行（三）

　　※二

　　時，世尊譬如力士之屈伸臂、伸臂屈，以如是之速，沒於祇樹林，現於忉利天。

　　三

　　時，眾多之忉利諸天，來至世尊處。至已，敬禮世尊，立於一面。時，世尊對立於一面之彼諸天曰：

　　四～七

　　「友等！善哉！對佛以成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』友等！對佛因成就證淨，如是，於此有一類之有情，為預流，墮法滅、決定、趣向等覺。

　　友等！善哉！對法……對僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。友等！因成就聖者之所樂戒，如是，於此有一類之有情，為預流，墮法滅、決定、趣向等覺。」

　　八～一一

　　「尊者！善哉！對佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』尊者！因於佛成就證淨，如是，於此有一類眾生為預流，墮法滅、決定、趣向等覺。

　　尊者！善哉！對法……對僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。尊者！因成就聖者所樂之戒，如是此眾生為預流，墮法滅、決定、趣向等覺。」

　　第二　千品（終）

　　攝頌曰：

　　　　　　　千與婆羅門
　　　　　　　阿難二惡趣
　　　　　　　二朋支乃至
　　　　　　　三天上遊行

　　第三　百手品

　　〔二一〕第一　摩訶男（一）

　　一

　　如是我聞。一時，世尊住釋氏國迦毘羅衛城尼拘律園。

　　二

　　時，釋氏摩訶男至世尊住處。至已，敬禮世尊，坐於一面。坐於一面之釋氏摩訶男，白世尊曰：

　　三

　　「大德！此迦毘羅衛城乃富饒、豐樂而民多、人集，是憒鬧。大德！我對世尊或意修習之比丘奉仕已，日夕時分，入迦毘羅衛城，遇狂奔之象、遇狂奔之馬、遇狂奔之乘、遇狂奔之車、遇狂奔之人。大德！其時，忘失世尊之念、忘失法之念、忘失僧之念。大德！我思念：若我其時命終者，將往何之趣？享何之生耶？」

　　四

　　「摩訶男！勿恐，摩訶男！勿怖。於汝無惡死、惡命終。摩訶男！若於長夜，其心對信徧修、其心對戒徧修、其心對所聞徧修、其心對施捨徧修、其心對慧徧修者，則此有色，四大所成、父母所生、飯粥所集、無常破壞、粉碎斷絕、壞滅法之身，則為鴉所噉、為鷲所噉、為鷹所噉、為狗所噉、為野干所噉、為種種生類所噉。然於長夜，對信徧修、對戒徧修、對所聞徧修、對施捨徧修、對慧徧修者，則心為上昇、勝進。

　　五

　　摩訶男！譬如有人，將酥瓶、油瓶投入深水池壞之，其破片瓦石雖沈，其酥、油則上昇、勝進。摩訶男！如是，若於長夜，其心對信徧修、其心對戒徧修、其心對所聞徧修、其心對施捨徧修、其心對慧徧修者，則此有色，四大之所成、父母所生、飯粥所集、無常破壞、粉碎斷絕、壞破法之此身，為鴉所噉、為鷲所噉、為鷹所噉、為狗所噉、為野干所噉、為種種生類所噉。然於長夜，對信徧修、對戒徧修、對所聞徧修、對施捨徧修、對慧徧修者，則心為上昇、勝進。

　　六

　　摩訶男！汝於長夜，其心對信徧修、其心對戒徧修、其心對所聞徧修、其心對施捨徧修、其心對慧徧修。摩訶男！勿恐，摩訶男！勿怖。於汝無惡死、惡命終。」

　　〔二二〕第二　摩訶男（二）

　　一

　　如是我聞……乃至……

　　二

　　時，釋氏摩訶男……乃至……

　　三

　　大德！此迦毘羅衛城……乃至……

　　四

　　「摩訶男！勿恐，摩訶男！勿怖。於汝無惡死、惡命終。摩訶男！成就四法之聖弟子趣向涅槃、傾向涅槃、臨入涅槃。以何為四法耶？

　　五

　　摩訶男！於此有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　六

　　摩訶男！譬如有樹，其向東、傾東、臨東，若將其根截之則倒向何方耶？」

　　「大德！必是其所向傾臨之方。」

　　「摩訶男！如是，成就此四法之聖弟子，則趣向涅槃、傾向涅槃、臨入涅槃。」

　　〔二三〕第三　沙陀

　　一

　　迦毘羅衛城因緣。

　　二

　　時，釋氏摩訶男來至釋氏沙陀處，至已，對釋氏沙陀曰：

　　三

　　「沙陀！可知於人成就幾何之法，為預流，墮法滅、決定、趣向等覺耶？」

　　「摩訶男！是知於人成就三法，則為預流，墮法滅、決定、趣向等覺。以何為三法耶？

　　四

　　摩訶男！於此有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧成就證淨，曰：『世尊之聲聞眾為妙行者、世尊之聲聞眾為直行者、世尊之聲聞眾為應理行者、世尊之聲聞眾為和敬行者，此謂四雙八輩。世尊之聲聞眾，為應請、極應請、應供養、應合掌、世間無上福田。』

　　摩訶男！是知於人成就此三法，則為預流，墮法滅、決定、趣向等覺。

　　五

　　摩訶男！汝知於人成就幾何之法，則為預流，墮法滅、決定、趣向等覺耶？」

　　「沙陀！我知於人成就四法，則為預流，墮法滅、決定、趣向等覺。何為四法耶？

　　沙陀！於此有聖弟子，於佛成就證淨，曰：『彼世尊為應供、正等覺者、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　沙陀！我知於人如成就此四法，則為預流，墮法滅、決定、趣向等覺。」

　　六

　　「稍待，摩訶男！稍待，摩訶男！世尊方知此法之成就不成就。」

　　「沙陀！走！往世尊住處，至已，向世尊將此義奉告。」

　　七

　　時，釋氏摩訶男與釋氏沙陀，來至世尊住處。至已，禮敬世尊，坐於一面。坐於一面之釋氏摩訶男，白世尊曰：

　　八

　　「大德！我來至釋氏沙陀住處，至已，對釋氏沙陀言曰：『沙陀！可知於人成就幾何之法，則為預流，墮法滅、決定、趣向等覺耶？』大德！作如是言，釋氏沙陀對我言曰：『摩訶男！當知於人成就三法，則為預流，墮法滅、決定、趣向涅槃。摩訶男！汝可知於人成就幾何之法，則為預流，墮法滅、決定、趣向等趣耶？』

　　九

　　大德！作如是言，我對釋氏沙陀言曰：『沙陀！我知於人成就四法，則為預流，墮法滅、決定、趣向等覺。以何為四法耶？沙陀！於此有聖弟子，於佛成就證淨，曰：「彼世尊為應供、正等覺、明行足、善逝、世間解、無上士、調御丈夫、天人師、佛、世尊也。」於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。沙陀！我知於人如成就此四法，則為預流，墮法滅、決定、趣向等覺。』

　　大德！作如是言，釋氏沙陀對我言曰：『稍待，摩訶男！稍待，摩訶男！世尊方知此法之成就不成就。』

　　一〇

　　大德！於此法事之起，如一方為世尊，一方為比丘眾者，我則隨順世尊。大德！我如是信為記。

　　一一

　　大德！於此法事之起，如一方為世尊，一方為比丘眾、比丘尼眾者，我則隨順世尊。大德！我如是信為記。

　　一二

　　大德！於此法事之起，如一方為世尊，一方為比丘眾、比丘尼眾、優婆塞者，我則隨順世尊。大德！我如是信為記。

　　一三

　　大德！於此法事之起，如一方為世尊，一方為比丘眾、比丘尼眾、優婆塞、優婆夷者，我則隨順世尊。大德！我如是信為記。

　　一四

　　大德！於此法事之起，如一方為世尊、一方為比丘眾、比丘尼眾、優婆塞、優婆夷、天、魔、梵世、沙門、婆羅門、人、天之眾者，我則隨順世尊。大德！我如是信為記。」

　　一五

　　「沙陀！對如是言之釋氏摩訶男，汝作何言耶？」

　　「大德！對如是言之釋氏摩訶男，我無何所言，但除妙與善。」

　　〔二四〕第四　百手（一）

　　一

　　迦毘羅衛城因緣。

　　二

　　其時，釋氏百手命終，世尊對彼，作「是預流，墮法滅、決定、趣向等覺」之記別。

　　三

　　於此有眾多之釋氏集合，作私語，憤怒、毀議曰：

　　「是稀有、未曾有者，今此處誰非為預流者？所以釋氏百手命終，世尊對彼作『是預流，墮法滅、決定、趣向等覺』之記別。而釋氏百手曾犯戒飲酒。」

　　四

　　時，釋氏摩訶男來至世尊之住處。至已，禮敬世尊，坐於一面。坐於一面之釋氏摩訶男，白世尊曰：

　　五

　　「大德！於此，釋氏百手命終，世尊對彼作『為預流，墮法滅、決定、趣向等覺』之記別。大德！於此，眾多之釋氏集合，作私語，憤怒、毀議，而謂：『是希有、未曾有者，今此處誰非預流者？所以釋氏百手命終，世尊對彼作「是預流，墮法滅、決定、趣向等覺」之記別，而釋氏百手曾犯戒飲酒。』」

　　「摩訶男！若於長夜為優婆塞，歸依佛、歸依法、歸依僧者，則云何往墮處耶？

　　六

　　摩訶男！若予正說，於長夜為優婆塞，謂應歸依佛、歸依法、歸依僧。釋氏百手應如是正說，摩訶男！釋氏百手於長夜為優婆塞，歸依佛、歸依法、歸依僧，云何往墮處耶？

　　七

　　摩訶男！於此有一類之人，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……成就捷慧、速慧而解脫。彼依諸漏盡，對無漏心解脫、慧解脫，於現法自證知、現證，具足而住。摩訶男！此人已解脫地獄、解脫畜生、解脫餓鬼趣、解脫惡生惡趣、墮處。

　　八

　　摩訶男！於此又有一類之人，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……雖成就捷慧、速慧而不得解脫。彼依五下分結盡成為化生，於彼處則解脫，由彼世不歸還。摩訶男！此人已解脫地獄、解脫畜生、解脫餓鬼趣、解脫惡生惡趣、墮處。

　　九

　　摩訶男！於此又有一類之人，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……不得捷慧、不得速慧而不得成就解脫。彼三結盡，貪瞋癡弱，為一來，而唯一來此世作苦之邊際。摩訶男！此人已解脫地獄、解脫畜生、解脫餓鬼趣、解脫惡生惡趣、墮處。

　　一〇

　　摩訶男！於此又有一類之人，於佛成就證淨，而曰：『彼世尊為應供、等正覺、明行足、善逝、世間解、無上士、調御丈夫、天人師、佛、世尊。』於法……於僧……不得捷慧、不得速慧而不得成就解脫。彼依三結盡，而得預流，墮法滅、決定、趣向等覺。摩訶男！此人已解脫地獄、解脫畜生、解脫餓鬼趣、解脫惡生惡趣、墮處。

　　一一

　　摩訶男！此處又有一類之人，於佛不得成就證淨、於法不得成就證淨、於僧不得成就證淨，不得捷慧、不得速慧，不得成就解脫。然彼具信根、精進根、念根、定根、慧根之諸法，又能對如來所說之法，以慧少分觀察。摩訶男！此人則不往地獄、不往畜生、不往餓鬼趣、不往惡生惡趣、墮處。

　　一二

　　摩訶男！此處又一類之人，於佛不得成就證淨、於法不得成就證淨、於僧不能成就證淨，不得捷慧、不得速慧，不得成就解脫。然彼具信根、精進根、念根、定根、慧根，又以如來為唯所信、唯所愛樂。摩訶男！此人不往地獄、不往畜生、不往餓鬼趣、不往惡生惡趣、墮處也。

　　一三

　　摩訶男！若彼諸大眾了知善說與惡說，則我為彼諸大眾記別為預流，墮法滅、決定、趣向等覺，況釋氏百手耶？摩訶男！釋氏百手臨命終時受戒也。」

　　〔二五〕第五　百手（二）

　　一

　　迦毘羅衛城因緣。

　　二

　　其時，釋氏百手命終，世尊對彼以「預流，墮法滅、決定、趣向等覺」記別之。

　　三

　　此處眾多之釋氏集合，作私語，憤怒、毀議曰：

　　「是稀有、未曾有者，於今此處任何人誰非預流者？所以釋氏百手命終，世尊對彼以『預流，墮法滅、決定、趣向等覺』記別之。釋氏百手於戒并未成圓滿。」

　　四

　　時，釋氏摩訶男來至世尊住處。至已，禮敬世尊、坐於一面。坐於一面之釋氏摩訶男，白世尊曰：

　　五

　　「大德！於此，釋氏百手命終，世尊對彼以『預流，墮法滅、決定、趣向等覺』記別之。大德！於此，眾多之釋氏集合，作私語，憤怒、毀議曰：『是稀有、未曾有者，今此處誰非預流者？所以釋氏百手命終，世尊對彼以「預流，墮法滅、決定、趣向等覺」記別，而釋氏百手於戒并未成圓滿。』」

　　「摩訶男！若於長夜為優婆塞，歸依佛、歸依法、歸依僧，云何往墮耶？

　　六

　　摩訶男！若予正說，謂於長夜為優婆塞，歸依佛、歸依法、歸依僧，則釋氏百手正說應如是而言，摩訶男！釋氏百手於長夜為優婆塞，已歸依佛、歸依法、歸依僧，云何往墮處耶？

　　七

　　摩訶男！於此有一類之人，於佛一向篤信，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊也。』於法……於僧……捷慧、速慧而成就解脫。彼依諸漏盡，無漏心解脫、慧解脫，於現法自證知、現證，具足而住。摩訶男！此人則已解脫地獄、解脫畜生、解脫餓鬼趣、解脫惡生惡趣、墮處。

　　八

　　摩訶男！於此又有一類之人，於佛一向篤信，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……捷慧、速慧，但不得成就解脫。彼依五下分結盡，得中般涅槃……得損害般涅槃……得有行般涅槃……得無行般涅槃……得上流而至色究竟天。摩訶男！此人已解脫地獄、解脫畜生、解脫餓鬼趣、解脫惡生、惡趣、墮處。

　　九

　　摩訶男！於此又有一類之人，於佛一向篤信，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……不成捷慧、不成速慧，不得成就解脫。彼三結盡，貪瞋癡弱，為一來而唯一來此世作苦之邊際。摩訶男！此人已解脫地獄、解脫畜生、解脫餓鬼趣、解脫惡生、惡趣、墮處。

　　一〇

　　摩訶男！於此又有一類之人，於佛一向篤信，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……不成捷慧、不成速慧，不得成就解脫。彼依三結盡，得預流，墮法滅、決定、趣向等覺。摩訶男！此人已解脫地獄、解脫畜生、解脫餓鬼趣、解脫惡生、惡趣、墮處。

　　一一

　　摩訶男！此處又有一類之人，於佛不成篤信、於法不成篤信、於僧不成篤信，不成捷慧、不成速慧，不得成就解脫，然彼具信根、精進根、念根、定根、慧根之諸法，又能對如來所說之法，以慧少分予觀察。摩訶男！此人不往地獄、不往畜生、不往餓鬼趣、不往惡生、惡趣、墮處。

　　一二

　　摩訶男！於此又有一類之人，於佛不成篤信、於法不成篤信、於僧不成篤信，不成捷慧、不成速慧，不得成就解脫。然彼具信根、精進根、念根、定根、慧根之諸法，又以如來為所唯信、唯所愛樂。摩訶男！此人不往地獄、不往畜生、不往餓鬼趣、不往惡生、惡趣、墮處。

　　一三

　　摩訶男！譬如未除農作根碴之惡田、惡地，種子為壞、腐、為風熱所損，無核，未善予貯藏，又逢天不降雨，彼種子得能生長增廣耶？」

　　「大德！不能。」

　　「摩訶男！如是，於此惡說、惡示之法，不成出離、不資寂靜，非正等覺者之所說，稱為惡田。於此法之弟子，法隨法行、和敬行、隨法行而住，稱為惡種子。

　　一四

　　摩訶男！譬如已除農作根碴之良田、良地，種子不壞、不腐、不為風熱所損，有核，善為貯藏，又正逢天雨，彼種子能生長增廣耶？」

　　「大德！實然。」

　　「摩訶男！如是，於此法之善說、善示、出離、資於寂靜，為正等覺者之所說，稱為良田。於此法之弟子，法隨法行、和敬行、隨法行而住，稱為良種子。況釋氏百手耶？摩訶男！釋氏百手臨命終時，圓滿戒行。」

　　〔二六〕第六　破戒（一）

　　一

　　舍衛城因緣。

　　二

　　其時，給孤獨居士因疾病而困苦重患。

　　三

　　時，給孤獨居士告一男子曰：

　　「男子！往具壽舍利弗住處，至已，以我語對具壽舍利弗之足行頭面禮，言：『大德！給孤獨居士因疾病而重患困苦，彼向具壽舍利弗之足行頭面禮。』又曰：『大德！願具壽舍利弗來給孤獨居士住處，以哀愍故。』」

　　「唯唯！大德！」

　　彼男子應諾給孤獨居士後，前往具壽舍利弗住處。至已，禮敬具壽舍利弗，坐於一面。

　　四

　　坐於一面之彼男子，向具壽舍利弗言曰：

　　「大德！給孤獨居士因疾病而重患困苦，彼向具壽舍利弗之足行頭面禮。又曰：『大德！願具壽舍利弗來給孤獨居士住處，以哀愍故。』」

　　具壽舍利弗默然允許。

　　五

　　時，具壽舍利弗晨朝時分，著下衣、持衣鉢，以具壽阿難為隨從沙門，往給孤獨居士家。至已，就設座。坐已，具壽舍利弗語給孤獨居士曰：

　　「居士！能忍否？可耐否？苦受退而不進，知減退而不知增進否？」

　　「大德！難忍、難耐，痛苦有進而無退、知增進而不知減退。」

　　六

　　「居士！若於佛成就不信之無聞異生，身壞命終後，生於惡生、惡趣、墮處、地獄。汝於佛，則無如是之不信。居士！汝於佛具證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』汝自思於佛具此證淨，則苦受將忽止。

　　七

　　居士！若於法成就不信之無聞異生，身壞命終後，生於惡生、惡趣、墮處、地獄。汝於法，則無如是不信。居士！汝於法具證淨，曰：『世尊之法為善說、現見、不時、來見、引導、智者應自知。』汝自思於法具此證淨，則苦受將忽止。

　　八

　　居士！若於僧成就不信之無聞異生，身壞命終後，生於惡生、惡趣、墮處、地獄。汝於僧，則無如是不信。居士！汝於僧具證淨，曰：『世尊之聲聞眾為妙行者、世尊之聲聞眾為直行者、世尊之聲聞眾為應理行者、世尊之聲聞眾為和敬行者，此謂四雙八輩。世尊之聲聞眾為應請、極應請、應供養、應合掌、世間無上福田。』汝自思於僧具證淨，則苦受將忽止。

　　九

　　居士！若成就破戒之無聞異生，身壞命終後，生於惡生、惡趣、墮處、地獄。汝無如是破戒。居士！汝於聖者之所樂不破、不穿、不雜、不穢，離脫，智者所讚，不執取，能發三摩地之戒，汝自思具聖者之所樂此戒，則苦受將忽止。

　　一〇

　　居士！若成就邪見之無聞異生，身壞命終後，生於惡生、惡趣、墮處、地獄。汝無如是邪見。居士！汝具正見，汝自思此正見，則苦受將忽止。

　　一一

　　居士！若成就邪思惟之無聞異生，身壞命終後，生於惡生、惡趣、墮處、地獄。汝無如是邪思惟。居士，汝具正思惟，汝自思具此正思惟，則苦受將忽止。

　　一二

　　居士！若成就邪語之無聞異生，身壞命終後，生於惡生、惡趣、墮處、地獄。汝無如是邪語。居士！汝具正語，汝自思具此正語，則苦受將忽止。

　　一三

　　居士！若成就邪業之無聞異生，身壞命終後，生於惡生、惡趣、墮處、地獄。汝無如是邪業。居士！汝具正業，汝自思具此正業，則苦受將忽止。

　　一四

　　居士！若成就邪命之無聞異生，身壞命終後，生於惡生、惡趣、墮處、地獄。汝無如是邪命。居士！汝具正命，汝自思具此正命，則苦受將忽止。

　　一五

　　居士！若成就邪精進之無聞異生，身壞命終後，生於惡生、惡趣、墮處、地獄。汝無如是邪精進。居士！汝具正精進，汝自思具此正精進，則苦受將忽止。

　　一六

　　居士！若成就邪念之無聞異生，身壞命終後，生於惡生、惡趣、墮處、地獄。汝無如是邪念。居士！汝具正念，汝自思具此正念，則苦受將忽止。

　　一七

　　居士！若成就邪定之無聞異生，身壞命終後，生於惡生、惡趣、墮處、地獄。汝無如是邪定。居士！汝具正定，汝自思具此正定，則苦受將忽止。

　　一八

　　居士！若成就邪智之無聞異生，身壞命終後，生於惡生、惡趣、墮處、地獄。汝無如是邪智。居士！汝具正智，汝自思具此正智，則苦受將忽止。

　　一九

　　居士！若成就邪解脫之無聞異生，身壞命終後，生於惡生、惡趣、墮處、地獄。汝無如是邪解脫。居士！汝具正解脫，汝自思具此正解脫，則苦受將忽止。」

　　二〇

　　時，給孤獨居士之苦受忽止。

　　二一

　　時，給孤獨居士向具壽舍利弗與具壽阿難，自將釜中飲食予以供養。

　　二二

　　時，給孤獨居士見具壽舍利弗食訖，手離鉢，乃取一低床几，坐於一面。

　　二三

　　時，具壽舍利弗對坐於一面之給孤獨居士，以此偈隨喜：

　　　　　　　於如來之信心
　　　　　　　於不動善安立
　　　　　　　稱讚聖者之樂
　　　　　　　於戒當自善持
　　　　　　　於僧伽生信樂
　　　　　　　於所見之直人
　　　　　　　其活命為不空
　　　　　　　得名之為不貧
　　　　　　　故賢者僅以佛
　　　　　　　念念持佛之教
　　　　　　　精勤信心持戒
　　　　　　　勉勵淨信法見

　　二四

　　時，具壽舍利弗以此偈隨喜給孤獨居士，乃從座而起離去。

　　二五

　　時，具壽阿難來至世尊住處，至已，禮敬世尊，坐於一面。時，世尊言坐於一面之具壽阿難曰：

　　二六

　　「阿難！汝晨朝由何處來耶？」

　　「大德！具壽舍利弗對給孤獨居士作如是教誡。」

　　「阿難！舍利弗為賢者、大慧者，所以以四預流支予分別十相。」

　　〔二七〕第七　破戒（二）

　　一

　　舍衛城因緣。

　　二

　　其時，給孤獨居士因疾病而重患困苦。

　　三～四

　　時，給孤獨居士告一男子曰：

　　「男子！往具壽阿難住處，至已，以我語向具壽阿難之足行頭面禮曰：『大德！給孤獨居士因疾病而重患困苦，彼向具壽阿難之足行頭面禮。』又曰：『大德！願具壽阿難能來給孤獨居士住處，以哀愍故。』」

　　「唯唯！大德！」

　　彼男子應諾給孤獨居士，往具壽阿難住處，至已，禮敬具壽阿難，坐於一面。

　　坐於一面之彼男子白具壽阿難曰：

　　「大德！給孤獨居士因疾病而重患困苦，彼向具壽阿難之足行頭面禮。又曰：『大德！願具壽阿難能來給孤獨居士住處，以哀愍故。』」

　　具壽阿難默然許諾。

　　五

　　時，具壽阿難晨朝時分著下衣、持衣鉢，往給孤獨居士住處。至已，就所設座。坐已，具壽阿難言給孤獨居士曰：

　　「居士！能忍否？可耐否？苦受退而不進，知減退而不知增進否？」

　　「大德！難忍、難耐，痛苦有進無退、知增進而不知減退。」

　　六

　　「居士！於成就四法之無聞異生，有驚懼、怖畏之後世，故畏命終。以何為四法耶？

　　七

　　居士！於此有無聞之異生，於佛成就不信，又自思於佛具此不信故，有驚懼、怖畏之後世，故畏命終。

　　居士！又無聞之異生，於法成就不信，又自思於法具此不信故，有驚懼、怖畏之後世，故畏命終。

　　居士！又無聞之異生，於僧成就不信，又自思於僧具此不信故，有驚懼、怖畏之後世，故畏命終。

　　居士！又無聞之異生，成就破戒，又自思具此破戒故，有驚懼、怖畏之後世，故畏命終。

　　居士！對此四法成就之無聞異生，有驚懼、怖畏之後世，故畏命終。

　　八

　　居士！於成就四法之有聞聖弟子，無驚懼、怖畏之後世，故不畏命終。以何為四法耶？

　　居士！於此有聞之聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』又自思於佛具此證淨故，無驚懼、怖畏之後世，故不畏命終。

　　居士！又有聞之聖弟子，於法……於僧……於聖者之所樂不破、不穿、不雜、不穢，離脫，智者所讚，成就不執取之戒。又自思具聖者所樂之戒故，無驚懼、怖畏之後世，故不畏命終。

　　居士！對此四法成就之聖弟子，無驚懼、怖畏之後世故，不畏命終。」

　　九

　　「大德阿難！我不畏懼。云何而畏耶？大德！我於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……大德！在家和敬之戒，世尊之所說，我自觀未少有所缺。」

　　一〇

　　「居士！幸哉！居士！福哉！居士！汝當記別為預流果。」

　　〔二八〕第八　怨讎

　　一

　　舍衛城因緣。

　　二

　　時，給孤獨居士來至世尊住處。至已，禮敬世尊，坐於一面。時，世尊言坐於一面之給孤獨居士曰：

　　三

　　「居士！聖弟子當止息五種怖畏、怨讎，成就四種預流，以慧善觀聖理，善通達時，若心欲者，則自得記別，而曰：『於我地獄滅盡、畜生滅盡、餓鬼趣滅盡、惡生、惡趣、墮處滅盡，而得預流，墮法滅、決定、趣向等覺。』

　　以何為五種怖畏、怨讎之止息耶？

　　四

　　居士！殺生者，緣殺生而於現法生怖畏、怨讎，於來世生怖畏、怨讎，心中受苦憂。離殺生者，則如是之怖畏、怨讎止息。

　　居士！不與取者，緣不與取而於現法生怖畏、怨讎，於來世生怖畏、怨讎，心中受苦憂。離不與取者，則如是之怖畏、怨讎止息。

　　居士！邪淫者，緣邪淫而於現法生怖畏、怨讎，於來世生怖畏、怨讎，心中受苦憂。離邪淫者，則如是之怖畏、怨讎止息。

　　居士！妄語者，緣妄語而於現法生怖畏、怨讎，於來世生怖畏、怨讎，心中受苦憂。離妄語者，則如是之怖畏、怨讎止息。

　　居士！飲酒者，緣飲酒而於現世生怖畏、怨讎，於來世生怖畏、怨讎，心中受苦憂。離飲酒者，則如是之怖畏、怨讎止息。

　　此為五種怖畏，怨讎之止息。

　　五

　　以何為成就四種預流支耶？

　　居士！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　此為成就四種預流支。

　　六

　　以何為慧善觀聖理，善通達之耶？

　　居士！於此有聖弟子，對緣善作意，而曰：『彼有故此有，彼生故此生，彼無故此無，彼滅故此滅。』謂：緣無明生行，緣行生識，緣識生名色，緣名色生六處，緣六處生觸，緣觸生受，緣受生渴愛，緣可愛生取，緣取生有，緣有生生，緣生生老死愁悲苦憂惱。如是，此為一切苦蘊之集起。又：無明無餘離滅故行滅，行滅故識滅，識滅故名色滅，名色滅故六處滅，六處滅故觸滅，觸滅故受滅，受滅故渴愛滅，渴愛滅故取滅，取滅故有滅，有滅故生滅，生滅故老死愁悲苦憂惱滅。如是，此為一切苦蘊之滅。

　　此為以慧善觀聖理，善通達。

　　七

　　居士！聖弟子於此五種怖畏、怨讎當止息，成就此四種預流支，以慧善觀聖理，善通達時，若心欲者，則自得記別，而曰：『於我地獄滅盡、畜生滅盡、餓鬼趣滅盡、惡生惡趣、墮處滅盡，而得預流，墮法滅、決定、趣向等覺。』」

　　〔二九〕第九　怖畏

　　一

　　舍衛城因緣。

　　二

　　時，有眾多之比丘來至世尊住處。至已，禮敬世尊，坐於一面。時，世尊言坐於一面之彼諸比丘曰：

　　三～六

　　「諸比丘！於聖弟子……乃至……（準前經）

　　七

　　諸比丘！聖弟子於五種怖畏、怨讎當止息，成就此四種預流支，以慧善觀聖理，善通達時，若心欲者，則自得記別，而曰：『於我地獄滅盡、畜生滅盡、餓鬼趣滅盡、惡生惡趣、墮處滅盡，而得預流，墮法滅、決定、趣向等覺。』」

　　〔三〇〕第十　離車

　　一

　　一時，世尊住毘舍離城大林重閣講堂。

　　二

　　時，離車大臣難陀來至世尊住處，至已，禮敬世尊，坐於一面，時，世尊言坐於一面之離車大臣難陀曰：

　　「難陀！成就四法之聖弟子，為得預流，墮法滅、決定、趣向等覺。以何為四法耶？

　　三

　　難陀！於此有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　難陀！成就此四法之聖弟子，為得預流，墮法滅、決定、趣向等覺。

　　四

　　難陀！又，成就此四法之聖弟子，與天、人之壽相應，與天、人之色相應，與天、人之樂相應，與天、人之稱相應，與天、人之增上力相應。

　　五

　　難陀！此非我聞於他之沙門、婆羅門所說之，乃我自知、自見、自悟而說。」

　　六

　　如是說時，有一男子對離車大臣難陀曰——

　　「大德！是沐浴之時矣。」

　　〔難陀答曰：〕「無須於外面之沐浴，以內自之沐浴為已足。此乃謂於世尊之信心。」

　　第三　百手品（終）

　　此中攝頌曰：

　　　　　　　二之摩訶男
　　　　　　　沙陀二百手
　　　　　　　二破戒怨讎
　　　　　　　怖畏與離車
　　　　　　　以十說此品

　　第四　福德潤澤品

　　〔三一〕第一　潤澤（一）

　　一

　　舍衛城因緣。

　　二

　　「諸比丘！有四種福德潤澤、善潤澤、安樂食。以何為四耶？

　　三

　　諸比丘！於此處聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　此為第一之福德潤澤、善潤澤、安樂食。

　　四

　　諸比丘！又，聖弟子於法成就證淨，而曰：『世尊之法為善說、現見、不時、來見、引導、智者應自知。』

　　此為第二之福德潤澤、善潤澤、安樂食。

　　五

　　諸比丘！又，聖弟子於僧成就證淨，而曰：『世尊之聲聞眾為妙行者、世尊之聲聞眾為直行者、世尊之聲聞眾為應理行者、世尊之聲聞眾為和敬行者，謂四雙八輩。世尊之聲聞眾為應請、極應請、應供養、應合掌、世間無上福田。』

　　此為第三之福德潤澤、善潤澤、安樂食。

　　六

　　諸比丘！又，聖弟子於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　七

　　諸比丘！此為第四之福德潤澤、善潤澤、安樂食。」

　　〔三二〕第二　潤澤（二）

　　※二

　　「諸比丘！有四之福澤潤澤、善潤澤、安樂食。以何為四耶？

　　三

　　諸比丘！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　此為第一之福德潤澤、善潤澤、安樂食。

　　四～五

　　諸比丘！又，聖弟子於法……於僧……

　　六

　　諸比丘！又，聖弟子以離慳吝之垢穢心住於家，常施、親手施、喜棄捨、應乞、喜於分與布施。

　　此為第四之福德潤澤、善潤澤、安樂食。

　　七

　　諸比丘！此為四種福德潤澤、善潤澤、安樂食。」

　　〔三三〕第三　潤澤（三）

　　※二

　　「諸比丘！有四種福澤潤澤、善潤澤、安樂食。以何為四耶？

　　三～五

　　諸比丘！此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　此為第一之福德潤澤、善潤澤、安樂食。

　　諸比丘！又，聖弟子於法……於僧……

　　六

　　具慧以聖決擇而順正苦盡，成就生滅慧。

　　此為第四之福德潤澤、善潤澤、安樂食。

　　七

　　諸比丘！此為四種福德潤澤、善潤澤、安樂食。」

　　〔三四〕第四　天道（一）

　　一

　　舍衛城因緣。

　　二

　　「諸比丘！諸天之天道有四，能令未清淨之眾生得清淨，未潔白之眾生得潔白。以何為四耶？

　　三

　　諸比丘！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』

　　此為諸天之第一天道，能令未清淨之眾生得清淨，未潔白之眾生得潔白。

　　四～六

　　諸比丘！又，聖弟子於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　此為諸天之第四天道，能令未清淨之眾生得清淨，未潔白之眾生得潔白。

　　七

　　諸比丘！諸天之天道有此四種，能令未清淨之眾生得清淨，未潔白之眾生得潔白。」

　　〔三五〕第五　天道（二）

　　※二

　　「諸比丘！諸天之天道有四，能令未清淨之眾生得清淨，未潔白之眾生得潔白。以何為四耶？

　　三

　　諸比丘！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』彼思擇：『以何為諸天之天道耶？』知：『我聞說，諸天以無恚為最上。我亦於或無怖或能安者，不起瞋恚，必成就天道之法而住。』

　　此為諸天之第一天道，能令未清淨之眾生得清淨，未潔白之眾生得潔白。

　　四～五

　　諸比丘！又，聖弟子於法……於僧……

　　六

　　於聖者之所樂不破、〔不穿、不雜、不穢、離脫、智者所讚、不可執取，〕成就能發三摩地之戒。彼思擇：『如何為諸天之道耶？』知：『我聞諸天以無恚為為最上。我於或怖或安者，不起瞋恚，必成就天道之法而住。』

　　此諸天之天道有四，未清淨之眾生而令清淨；未潔白之眾生而令潔白。

　　七

　　諸比丘！於諸天之道有此回，未清淨之眾生而令清淨；未潔白之眾生而令潔白。」

　　〔三六〕第六　朋輩

　　※二

　　「諸比丘！若成就四法者，諸天歡喜，而稱說為朋輩。何者為四耶？

　　三

　　諸比丘！此處有聖弟子，於佛成就證淨，曰：『彼世尊是應供、正等覺者、明行足、善逝、世間解、無上士、調御丈夫、天人師、佛、世尊。』彼諸天於佛成就證淨，此處歿後，往生彼處者，如是思惟：『我等於佛成就證淨，於彼處歿，而生來此處，聖弟子亦如是，於佛成就證淨，當來諸天之處。』

　　四～五

　　諸比丘！又於法……於僧……

　　六

　　成就聖者所樂不破、〔不穿、不雜、不穢、離脫、智者所讚、不可執取、〕能發三摩地之戒。諸天成就聖者所樂戒，於此處歿，往生彼處者，如是思惟：『我等成就聖者所樂之戒，於彼此處歿，來生此處，聖弟子亦如是，成就聖者所樂之戒，當來諸天之處。』

　　七

　　諸比丘！成就此四法者，諸天歡喜，稱說為朋輩。」

　　〔三七〕第七　摩訶男

　　一

　　一時，世尊住釋氏國迦毘羅衛城尼拘律園。

　　二

　　時，釋氏摩訶男來至世尊住處，至已，敬禮世尊，坐於一面。坐於一面之釋氏摩訶男，白世尊曰：

　　三

　　「大德！云何為優婆塞耶？」

　　「摩訶男！歸依佛、歸依法、歸依僧故，摩訶男！依此為優婆塞。」

　　四

　　「大德！云何為優婆塞戒具足耶？」

　　「摩訶男！優婆塞離殺生、離不與取、離邪淫、離虛誑語、離飲酒故，摩訶男！依此為優婆塞戒具足。」

　　五

　　「大德！云何為優婆塞信具足耶？」

　　「摩訶男！於此有信之優婆塞，信如來之菩提，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』摩訶男！依此為優婆塞信具足。」

　　六

　　「大德！云何為優婆塞棄捨具足耶？」

　　「摩訶男！於此有優婆塞，以離慳吝垢穢之心住於家，常施、親手施、喜棄捨、應乞、喜分與布施。摩訶男！依此為優婆塞棄捨具足。」

　　七

　　「大德！云何為優婆塞慧具足耶？」

　　「摩訶男！於此有優婆塞，具慧以聖決擇而順正苦盡，成就生滅慧。摩訶男！依此為優婆塞慧具足。」

　　〔三八〕第八　雨

　　※二

　　「諸比丘！譬如山上降大雨時，水流往低處，展轉山巖溪澗而滿。山巖溪澗滿則小池滿，小池滿則大池滿，大池滿則小河滿，小河滿則大河滿，大河滿則大海滿。

　　三

　　諸比丘！如是聖弟子，於佛證淨、於法證淨、於僧證淨，成就聖者所樂之戒、法，為流至彼岸，資於諸漏之盡。」

　　〔三九〕第九　沙陀

　　一

　　一時，世尊住釋氏國迦毘羅衛城尼拘律園。

　　二

　　時，世尊於晨朝時分，著下衣、持衣鉢，去往釋女沙陀住宅，至已，就所設座。

　　三

　　時，釋女沙陀來至世尊住處，至已，禮敬世尊，坐於一面。時世尊對坐於一面之釋女沙陀曰：

　　「沙陀！成就四法之聖女弟子，得預流，墮法滅、決定、趣向等覺。以何為四法耶？

　　四

　　沙陀！於此有聖女弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……以離慳吝垢穢之心住於家，常施、親手施、喜棄捨、應乞、喜於分布布施。

　　沙陀！成就此四法之聖女弟子，得預流，墮法滅、決定、趣向等覺。」

　　五

　　「大德！世尊所說之此四預流支之法，於我為有，我亦與此法俱。大德！我於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於家若有少分之應施物者，則皆於具戒善法者無差別。」

　　六

　　「沙陀！幸哉！沙陀！福哉！沙陀！汝當記別為預流果。」

　　〔四〇〕第十　難提

　　一

　　一時，世尊住釋氏國迦毘羅衛城尼拘律園。

　　二

　　時，釋氏難提來至世尊住處。至已，禮敬世尊，坐於一面。坐於一面之釋氏難提，白世尊曰：

　　三

　　「大德！若於聖弟子，徧一切處皆無具四預流支者，則聖弟子名為住於放逸。」

　　「難提！若徧一切處皆無具四預流支者，我則將此另名為異生之數。

　　四

　　難提！對聖弟子之住於放逸與不住放逸，我將說，且諦聽，善自作意。」

　　「唯唯！大德！」

　　釋氏難提應諾世尊，世尊說曰：

　　五

　　「難提！云何聖弟子，住於放逸耶？

　　難提！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』彼如是於佛滿足證淨，對更精進而不為，於晝不遠離，於夜不宴默。彼如是住於放逸，則無勝喜，無勝喜則無歡喜，無歡喜則無輕安，無輕安則住於苦，有苦則不得心定，不得心定則諸法不顯現，諸法不顯現則入住放逸數。

　　難提！又，聖弟子於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。彼如是以聖者之所樂戒為滿足，對更精進而不為，於晝不遠離，於夜不宴默。彼如是住於放逸，則不得勝喜，無勝喜則無歡喜，無歡喜則無輕安，無輕安則住於苦，有苦則不得心定，不得心定則諸法不顯現，諸法不顯現則入住放逸之數。難陀！如是之聖弟子，住於放逸。

　　六

　　難提！云何之聖弟子，住於不放逸耶？

　　難提！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』彼如是於佛滿足證淨，更精進而於晝遠離，於夜宴默。彼如是住於不放逸，則生勝喜，有勝喜則生歡喜，意歡喜則身輕安，身輕安則受樂，有樂則心得定，得心定則諸法顯現，諸法顯現則入住於不放逸之數。

　　難提！又，聖弟子於法……於僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。彼如是對聖者之所樂戒不滿足，更精進於晝遠離，於夜宴默。彼如是住於不放逸則生勝喜，有勝喜則生歡喜，意歡喜則身輕安，身輕安則樂受，有樂則得心定，得心定則諸法顯現，諸法顯現則入住於不放逸之數。

　　難提！如是之聖弟子，住於不放逸。」

　　第四　福德潤澤品（終）

　　攝頌曰：

　　　　　　　三種之潤澤
　　　　　　　二種之天道
　　　　　　　朋輩摩訶男
　　　　　　　雨沙陀難提

　　第五　有偈福德潤澤品

　　〔四一〕第一　潤澤（一）

　　※二

　　「諸比丘！福德潤澤、善潤澤、安樂食有四種，以何為四耶？

　　三

　　諸比丘！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』此為福德潤澤、安樂食之第一。

　　諸比丘！又，聖弟子於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。此為福德潤澤、善潤澤、安樂食之第四。

　　諸比丘！福德潤澤、善潤澤、安樂食有此四種。

　　四

　　諸比丘！稱量成就此四種福德潤澤、善潤澤之聖弟子之福德，彼成就如是量之福德潤澤、善潤澤、安樂食，其稱量是為不易。謂入無數無量大福德聚之數。

　　五

　　諸比丘！譬如稱量大海水，以幾瓶、幾百瓶、幾千瓶、幾百千瓶之稱量，是為不易。謂入無數無量大水聚之數。諸比丘！如是稱量成就此四種福德潤澤、善潤澤之聖弟子之福德，彼成就如是量之福德潤澤、善潤澤、安樂食，其稱量實不易。謂入無數無量大福德聚之數。」

　　六

　　世尊如是說示。善逝如是說已，師更說曰：

　　　　　　　大海洋為無量
　　　　　　　藏寶有大怖畏
　　　　　　　人皆用諸河川
　　　　　　　廣注入於大海
　　　　　　　飲食衣牀座具
　　　　　　　施智者亦似此
　　　　　　　入此福德之流
　　　　　　　如川流之入海

　　〔四二〕第二　潤澤（二）

　　※二

　　「諸比丘！福德潤澤、善潤澤、安樂食有四種。何為四種耶？

　　三

　　諸比丘！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』此為福德潤澤、善潤澤、安樂食之第一。

　　諸比丘！又，聖弟子於法……於僧……以離慳吝、垢穢之心住於家，常施、親手施、喜棄捨、應乞、以布施之分布為喜。此為福德潤澤、善潤澤、安樂食之第四。

　　諸比丘！福德潤澤、善潤澤、安樂食有此四種。

　　四

　　諸比丘！稱量成就此四種福德潤澤、善潤澤聖弟子之福德，彼成就如是之福德潤澤、善潤澤、安樂食，其稱量是為不足。謂入於無數無量大福德聚。

　　五

　　諸比丘！譬如彼諸大河俱，其流之合流，謂：恆河、耶符那河、伊羅跋提河、薩羅遊河，摩醯河。於彼水之稱量，雖以幾瓶、幾百瓶、幾千瓶、幾百千瓶，其稱量實為不易。是謂入於無數無量大水聚之數。諸比丘！如是稱量成就此四種福德潤澤、善潤澤之聖弟子之福德，彼成就如是量之福德潤澤、善潤澤、安樂食，其稱量實為不易。謂入於無數無量大福德聚之數。」

　　六

　　世尊如是說示。善逝如是說已，師更說曰：

　　　　　　　大海洋為無量
　　　　　　　藏寶有大怖畏
　　　　　　　人皆用諸河川
　　　　　　　廣注入於大海
　　　　　　　飲食衣牀座具
　　　　　　　施智者亦似此
　　　　　　　入此福德之流
　　　　　　　如川流注入海

　　〔四三〕第三　潤澤（三）

　　※二

　　「諸比丘！福德潤澤、善潤澤、安樂食有四種。何為之四耶？

　　三

　　諸比丘！於此有聖弟子，於佛……於法……於僧……具慧以聖決擇，而順正苦盡，成就生滅慧。此為福德潤澤、善潤澤、安樂食之第四。

　　諸比丘！福德潤澤、善潤澤、安樂食有此四種。

　　四

　　諸比丘！稱量成就此四種福德潤澤、善潤澤聖弟子之福德，彼成就如是福德潤澤，善潤澤、安樂食，其稱量實為不易。謂入於無數無量大福德聚之數。」

　　五

　　世尊如是說示。善逝如是說已，師更說曰：

　　　　　　　欲得福者須立善
　　　　　　　為得不死應修道
　　　　　　　若證法核則盡樂
　　　　　　　死王來時不顫懼

　　〔四四〕第四　大寶（一）

　　※二

　　「諸比丘！成就四法之聖弟子，得富饒而有大寶、大財之大名稱。以何為四法耶？

　　三

　　諸比丘！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　四

　　諸比丘！成就此四法之聖弟子，得富饒而有大寶、大財之大名稱。」

　　〔四五〕第五　大寶（二）

　　〔四六〕第六　比丘

　　※二

　　「諸比丘！聖弟子成就四法者，則成預流，墮法滅、決定、趣向等覺。以何為四法耶？

　　三

　　諸比丘！於此有聖弟子，於佛成就證淨……於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　四

　　諸比丘！聖弟子成就此四法者，則成預流，墮法滅、決定、趣向等覺。」

　　〔四七〕第七　難提

　　一

　　迦毘羅衛城因緣。

　　二

　　時，世尊言坐於一面之釋氏難提曰：

　　「難提！聖弟子成就四法者，則成預流，墮法滅、決定、趣向等覺。以何為四法耶？

　　三

　　難提！於此有聖弟子，於佛成就證淨……於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　四

　　難提！聖弟子成就此四法者，則成預流，墮法滅、決定、趣向等覺。」

　　〔四八〕第八　跋提

　　一

　　迦毘羅衛城因緣……（述說來詣之次第）……

　　二

　　時，世尊對坐於一面之釋氏跋提曰：

　　「跋提！聖弟子成就四法者，則為預流，墮法滅、決定、趣向等覺。以何為四法耶？

　　三

　　跋提！於此有聖弟子，於佛成就證淨……於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　四

　　難提！聖弟子成就此四法者，則為預流，墮法滅、決定、趣向等覺。」

　　〔四九〕第九　摩訶男

　　一

　　迦毘羅衛城因緣……

　　二

　　時，世尊言坐於一面之釋子摩訶男曰：

　　「摩訶男！聖弟子成就四法者，則為預流，墮法滅、決定、趣向等覺。以何為四法耶？

　　三

　　摩訶男！此處有聖弟子，於佛成就證淨……於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　四

　　摩訶男！聖弟子成就此四法者，則為預流，墮法滅、決定、趣向等覺。」

　　〔五〇〕第十　支

　　※二

　　「諸比丘！有四種預流支。以何為四預流支耶？

　　三

　　諸比丘！親近善士，聽聞正法，如理作意，法隨法行是。

　　四

　　諸比丘！此為四種預流支。」

　　第五　有偈福德潤澤品（終）

　　此中攝頌曰：

　　　　　　　三種之潤澤
　　　　　　　二種之大寶
　　　　　　　比丘與難提
　　　　　　　跋提摩訶男
　　　　　　　以及支之十

　　第六　有慧品

　　〔五一〕第一　有偈

　　※二

　　「諸比丘！成就四法之聖弟子，為預流，墮法滅、決定、趣向等覺。以何為四法耶？

　　三

　　諸比丘！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。

　　諸比丘！成就此四法之聖弟子，為預流，墮法滅、決定、趣向等覺。」

　　四

　　世尊如是說。善逝如是說已，師更說曰——

　　　　　　　於如來之信心
　　　　　　　不動而善安立
　　　　　　　聖者之樂稱讚
　　　　　　　於戒善自受持
　　　　　　　於僧伽具信樂
　　　　　　　所見之直心人
　　　　　　　其活命名之為
　　　　　　　不空以及不貧
　　　　　　　故賢者唯以佛
　　　　　　　之教而誠持念
　　　　　　　精勤信心持戒
　　　　　　　勉勵淨信法見

　　〔五二〕第二　雨安居

　　一

　　一時，世尊住舍衛城祇樹林給孤獨園。

　　二

　　其時，有一比丘於舍衛城，住雨安居已，因事至迦毘羅衛城。

　　三

　　迦毘羅衛城之諸釋氏得聞：「有一比丘於舍衛城，住雨安居已，因事至迦毘羅衛城。」

　　四

　　時，迦毘羅衛城之諸釋氏，來至彼比丘處。至已，禮敬彼比丘，坐於一面。坐於一面之迦毘羅衛城之諸釋氏，對彼比丘言曰：

　　五

　　「大德！世尊無病強健否？」

　　「友等！世尊無病強健。」

　　「大德！舍利弗、目犍連無病強健否？」

　　「友等！舍利弗、目犍連無病強健。」

　　「大德！比丘眾無病強健否？」

　　「友等！比丘眾無病強健。」

　　六

　　「大德！於此雨安居中，有於世尊之所親聞、親受否？」

　　「友等！我由世尊所親聞、親受為：『諸比丘！依諸漏盡，而無漏心解脫、慧解脫，於現法自證知、現證，具足而住之比丘少；依五下分結盡，而成為化生者，當於彼處般涅槃，由彼世得不還法之比丘多。』

　　七

　　友等！又，我由世尊所親聞、親受為：『諸比丘！依五下分結盡，而成為化生者，於彼處般涅槃，由彼世得不還法之比丘為少；三結盡，貪瞋癡弱，成為一來，唯只一來此世，作苦邊際之比丘為多。』

　　八

　　友等！又，我由世尊之所親聞、親受為：『諸比丘！三結盡，貪瞋癡弱，成為一來，唯只一來此世，作苦之邊際之比丘為少；依三結盡成為預流，墮法滅、決定、趣向等覺之比丘為多。』」

　　〔五三〕第三　達摩提那

　　一

　　一時，世尊住波羅捺國仙人墮處鹿野園。

　　二

　　時，優婆塞達摩提那與五百優婆塞來詣世尊住處。詣已，禮敬世尊，坐於一面。坐於一面之優婆塞白世尊曰：

　　三

　　「大德！世尊請教授我等，大德！世尊請教授我等，以使長夜得利益安樂。」

　　「達摩提那！然則汝等應如是學：『如來所說之經為甚深、義甚深、出世間、空性相應，時時將此具足而住。』達摩提那！汝等應如是學。」

　　四

　　「大德！住於有兒童憒亂之臥處，用迦尸衣、栴檀，持鬘香、塗香，享受金銀之我等，對如來所說之甚深、義甚深、出世間、空性相應之經，能時時具足而住為不易。大德世尊為依住五戒之我等，請說示上法。」

　　五

　　「達摩提那！然則汝等應如是學：『我等於佛成就證淨，而曰：「彼世尊為應供、正等覺、明行足、善逝、世間解、無上士、調御丈夫、天人師、佛、世尊。」於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。』達摩提那！汝等應如是學。」

　　「大德！世尊所說四預流支之法，我等有之，我等當與此法俱存。

　　六

　　大德！我等於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。」

　　七

　　「達摩提那！汝等幸哉！達摩提那！汝等福哉！達摩提那！汝等當記別為預流果。」

　　〔五四〕第四　疾病

　　一

　　一時，世尊住釋氏國迦毘羅衛城尼拘律園。

　　二

　　其時，眾多之比丘，為世尊做衣，為「三月後，世尊整衣外出遊行。」

　　三

　　釋氏摩訶男聞得眾多之比丘，為世尊做衣，為「三月後，世尊整衣將出遊行。」時，釋氏摩訶男來詣世尊住處。詣已，禮敬世尊，坐於一面。坐於一面之釋氏摩訶男白世尊曰：

　　四

　　「大德！聞眾多比丘，為世尊做衣，為『三月後，世尊整衣將出遊行。』大德！曾於世尊處有親聞親受『有慧之優婆塞，因疾病而重患困苦，應對有慧之優婆塞教誡。』」

　　五

　　「摩訶男！有慧之優婆塞，因疾病而重患困苦，對有慧之優婆塞，應以四蘇息法令得活命，而曰：『具壽，當得活！於佛有證淨，而曰：「彼世尊為應供、正等覺、明行足、善逝、世間解、無上士、調御丈夫、天人師、佛、世尊。」具壽，當得活！具壽！於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。』

　　六

　　摩訶男！有慧之優婆塞，因疾病而重患困苦，對有慧之優婆塞，以此四蘇息法令得活已，應如是言：

　　七

　　『具壽顧戀父母耶？』若彼如是言：『我顧戀父母。』於彼當如是答言：『具壽，有死法；若具壽顧戀父母亦唯死，若具壽不顧戀父母亦唯死，具壽願斷父母之顧戀。』

　　八

　　若彼如是言：『我斷父母之顧戀。』於彼當如是答言：『具壽顧戀妻子耶？』彼若如是言：『我顧戀妻子』，於彼當如是答言：『具壽，有死法；具壽若顧戀妻子亦唯死，具壽若不顧戀妻子亦唯死。具壽願斷妻子之顧戀。』

　　九

　　彼若如是言：『我斷妻子之顧戀』。於彼當如是答言：『具壽，對人之五妙欲顧戀耶？』彼若如是答言：『我顧戀人之五妙欲』，於彼應如是答言：『友！天之欲比人之欲為更勝、更妙，具壽唯願心由人欲遠離，心當於勝解四大天王天。』

　　一〇

　　彼若如是言：『我心由人欲遠離，心勝解於四大天王天』，於彼當如是答言：『友！忉利天比四大天王天為更勝、更妙，具壽唯願心由四大天王天遠離，心當勝解於忉利天。』

　　一一～一六

　　彼若如是言：『我心由四大天王天遠離，心勝解於忉利天』。於彼應如是答言：『友！比忉利天，耶摩天……兜率天……化樂天……他化自在天……

　　一七

　　……友！梵世比他化自在天為更勝、更妙，具壽唯願心由他化自在天遠離，心當勝解於梵世。』

　　一八

　　彼若如是言：『我心由他化自在天遠離，心勝解於梵世』，於彼當如是答言：『友！梵世亦無常、無恒，為有身所攝，具壽唯願心由梵世遠離，攝心於有身之滅盡。』

　　一九

　　若彼如是言：『我心由梵世遠離，攝心於有身之滅盡。』摩訶男！如是心解脫之優婆塞，與百歲心解脫之比丘無有少異，我謂：依解脫而解脫。」

　　〔五五〕第五　果（一）

　　※二

　　「諸比丘！對此四法修習、多修者，則資於預流果現證。以何為四法耶？

　　三

　　乃：親近善士、聽聞正法、如理作意、法隨法行是。

　　四

　　諸比丘！對此四法修習、多修者，則資於預流果現證。」

　　〔五六〕第六　果（二）

　　※二

　　「諸比丘！對此四法修習、多修者，則資於一來果現證……」

　　〔五七〕第七　果（三）

　　※二

　　「……資於不還果現證……」

　　〔五八〕第八　果（四）

　　※二

　　「……資於阿羅漢果現證……」

　　〔五九〕第九　獲得

　　※二

　　「……資於智慧獲得……」

　　〔六〇〕第十　增長

　　※二

　　「……資於智慧增長……」

　　〔六一〕第十一　廣大

　　※二

　　「……資於智慧廣大……」

　　第六　有慧品（終）

　　攝頌：

　　　　　　　有偈與雨安居
　　　　　　　達摩提那疾病
　　　　　　　四果以至獲得
　　　　　　　增長以及廣大

　　第七　大慧品

　　〔六二〕第一　大

　　※四

　　「……資於大慧……」

　　〔六三〕第二　廣

　　※四

　　「……資於廣慧……」

　　〔六四〕第三　廣大

　　※四

　　「……資於廣大慧……」

　　〔六五〕第四　深

　　※四

　　「……資於深慧……」

　　〔六六〕第五　無等

　　※四

　　「……資於無等慧……」

　　〔六七〕第六　宏慧

　　※四

　　「……資於宏慧……」

　　〔六八〕第七　多多

　　※四

　　「……資於慧之多多……」

　　〔六九〕第八　迅

　　※四

　　「……資於迅慧……」

　　〔七〇〕第九　輕

　　※四

　　「……資於輕慧……」

　　〔七一〕第十　捷

　　※四

　　「……資於捷慧……」

　　〔七二〕第十一　速

　　※四

　　「……資於速慧……」

　　〔七三〕第十二　利

　　※四

　　「……資於利慧……」

　　〔七四〕第十三　決擇

　　※二

　　「……資於決擇慧。以何為四耶？

　　三

　　乃親近善士，聽聞正法，如理作意，法隨法行是。

　　四

　　諸比丘！對此四法修習、多修者，則資於決擇慧。」

　　攝頌：

　　　　　　　大廣與廣大
　　　　　　　深無等與宏
　　　　　　　多多迅輕捷
　　　　　　　速利與決擇

　　預流相應中、第七大慧品（終）

　　第十一預流相應（終）


漢譯南傳大藏經（元亨寺版）第 18 冊 No. 6 相應部經典


　　第十二　諦相應

　　第一　定品

　　〔一〕第一　定

　　一

　　舍衛城。

　　二

　　「諸比丘！定當修習！諸比丘！得定之比丘，了知如實。以何為了知如實耶？

　　三

　　此為苦，了知如實；此為苦集，了知如實；此為苦滅，了知如實；此為順苦滅道，了知如實。

　　四

　　諸比丘！於定當修習！諸比丘！得定之比丘，了知如實。是故，諸比丘應以此為苦，勉勵！以此為苦集，勉勵！以此為苦滅，勉勵！以此為順苦滅之道，勉勵！」

　　〔二〕第二　宴默

　　※二

　　「諸比丘！應精勤於宴默！諸比丘！宴默之比丘，了知如實。以何為了知如實耶？

　　三

　　此是苦，了知如實；此是苦集，了知如實；此是苦滅，了知如實；此是順苦滅之道，了知如實。

　　四

　　諸比丘！應精勤於宴默！諸比丘！宴默之比丘，了知如實。是故，諸比丘！以此是苦，應勉勵！以此是苦集，應勉勵！以此是苦滅，應勉勵！以此是順苦滅之道，應勉勵！」

　　〔三〕第三　善男子（一）

　　※二

　　「諸比丘！於過去世，善男子離家出家，皆為對此四聖諦現觀如實。

　　三

　　諸比丘！於未來世，善男子離家出家，皆為對此四聖諦現觀如實。

　　四

　　諸比丘！於現在世，善男子離家出家，皆為對此四聖諦現觀如實。以何為四聖諦耶？

　　五

　　乃：苦聖諦、苦集聖諦、苦滅聖諦、順苦滅道聖諦是。

　　六

　　諸比丘！於過去世，善男子離家出家……於未來世，善男子離家出家……於現在世，善男子離家出家，皆為對此四聖諦之現觀。是故，諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」

　　〔四〕第四　善男子（二）

　　※二

　　「諸比丘！於過去世，善男子離家出家，如實現觀者，皆為對此四聖諦現觀如實。

　　三

　　諸比丘！於未來世，善男子離家出家，如實現觀者，皆為對此四聖諦現觀如實。

　　四

　　諸比丘！於現在世，善男子離家出家，如實現觀者，皆為對此四聖諦現觀如實。以何為四聖諦耶？

　　五

　　乃：苦聖諦、苦集聖諦、苦滅聖諦、順苦滅道聖諦是。

　　六

　　諸比丘！於過去世，善男子離家出家，如實現觀者……於未來世，善男子離家出家，如實現觀者……於現在世，善男子離家出家，如實現觀者，皆為對此四聖諦現觀如實。是故，諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」

　　〔五〕第五　沙門婆羅門（一）

　　※二

　　「諸比丘！於過去世，沙門、婆羅門如實現等覺者，皆對此四聖諦如實現等覺。

　　三

　　諸比丘！於未來世，沙門、婆羅門如實現等覺者，皆對此四聖諦如實現等覺。

　　四

　　諸比丘！於現在世，沙門、婆羅門如實現等覺者，皆對此四聖諦如實現等覺。以何為四聖諦耶？

　　乃：苦聖諦、苦集聖諦、苦滅聖諦、順苦滅道聖諦是。

　　五

　　諸比丘！於過去世，沙門、婆羅門如實現等覺者……於未來世，沙門、婆羅門如實現等覺者……於現在世，沙門、婆羅門如實現等覺者，皆對此四聖諦如實現等覺。是故，諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」

　　〔六〕第六　沙門婆羅門（二）

　　※二

　　「諸比丘！於過去世，沙門、婆羅門如實現等覺之所宣說，皆對此四聖諦如實現等覺所宣說。

　　三

　　諸比丘！於未來世，沙門、婆羅門如實現等覺之所宣說，皆對此四聖諦如實現等覺所宣說。

　　四

　　諸比丘！於現在世，沙門、婆羅門如實現等覺之所宣說，皆對此四聖諦如實現等覺所宣說。以何為四聖諦耶？

　　乃：苦聖諦、苦集聖諦、苦滅聖諦、順苦滅道聖諦是。

　　五

　　諸比丘！於過去世，沙門、婆羅門如實現等覺之所宣說……於未來世，沙門、婆羅門如實現等覺之所宣說……於現在世，沙門、婆羅門如實現等覺之所宣說，皆對此四聖諦如實現等覺宣說。是故，諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」

　　〔七〕第七　尋

　　※二

　　「諸比丘！勿尋思惡不善之尋。謂：欲尋、瞋尋，害尋。何以故耶？

　　三

　　諸比丘！此等之尋不引義利，非初梵行，不資於厭患、離貪、滅盡、寂止、證智、等覺、涅槃。

　　四

　　諸比丘！汝等尋思時，『此是苦』應尋思，『此是苦集』應尋思，『此是苦滅』應尋思，『此是順苦滅之道』應尋思。何以故耶？

　　五

　　諸比丘！此等之尋引於義利，成初梵行，資於厭患、離貪、滅盡、寂止、證智、等覺、涅槃。是故諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」

　　〔八〕第八　思

　　※二

　　「諸比丘！勿思惟惡不善之思，謂：『世間為常，世間為無常，世間為有邊，世間為無邊，命即身，命與身為異，如來死後為有，如來死後為無，如來死後亦有亦無，如來死後非有亦非無。』何以故耶？

　　三

　　諸比丘！此等之思不引義利，不達初梵行，不資於厭患、離貪、滅盡、寂止、證智、等覺、涅槃。

　　四

　　諸比丘！汝等思惟時，以『此是苦』應思惟！『此是苦集』應思惟！『此是苦滅』應思惟！『此是順苦滅之道』應思惟！何以故耶？

　　五

　　諸比丘！此等之思惟引於義利，成初梵行，資於厭患、離貪、滅盡、寂止、證智、等覺、涅槃。是故諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」

　　〔九〕第九　諍

　　※二

　　「諸比丘！勿論諍論，謂：『汝不知此法、律，我知此法、律，汝云何知此法、律耶？汝為邪行者，我為正行者；汝將應說為前者，說為後，將應說為後者，說為前；我言為相應，汝言為不相應；汝長時所思為所覆；汝為逃他論而立論；汝將墮負處，若能者，當應答。』何以故耶？

　　三

　　諸比丘！此論不引義利，非成初梵行，不能資於厭患、離貪、滅盡、寂止、證智、等覺、涅槃。

　　四

　　諸比丘！汝等論時，以『此是苦』應論，『此是苦集』應論，『此是苦滅』應論，『此是順苦滅之道』應論。何以故耶？

　　五

　　諸比丘！此論引於義利，成初梵行，資於厭患、離貪、滅盡、寂止、證智、等覺、涅槃。是故諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」

　　〔一〇〕第十　論

　　※二

　　「諸比丘！勿論種種之畜生論、謂：王論、盜賊論、大臣論、軍論、怖畏論、戰爭論、食論、飲論、衣服論、臥具論、華鬘論、香論、親族論、車乘論、村里論、聚落論、都城論、地方論、女人論、男人論、勇士論、街路論、池邊論、亡靈論、種種論、世間譚、海譚，如是之有無論是。何以故耶？

　　三

　　諸比丘！此論不引義利，不達初梵行，不能資於厭患、離貪、滅盡、寂止、證智、等覺、涅槃。

　　四

　　諸比丘！汝等論時，以『此是苦也』應論，『此是苦集』應論，『此是苦滅』應論，『此是順苦滅之道』應論。何以故耶？

　　五

　　諸比丘！此論為引於義利，成初梵行，資於厭患、離貪、滅盡、寂止、證智、等覺、涅槃。是故諸比丘！以『此是苦』應勉勵！『此是苦集』應勉勵！『此是苦滅』應勉勵！『此是順苦滅之道』應勉勵！」

　　第一　定品（終）

　　此中攝頌曰：

　　　　　　　定以及宴默
　　　　　　　二之善男子
　　　　　　　沙門婆羅門
　　　　　　　尋與思諍論

　　第二　轉法輪品

　　〔一一〕第一　如來所說（一）

　　一

　　如是我聞。一時，世尊住波羅捺國仙人墮處鹿野園。

　　二

　　於此處，世尊言五比丘曰：

　　「諸比丘！出家者不可親近於二邊。以何為二邊耶？

　　三

　　（一）於諸欲以愛欲貪著為事者，乃下劣、卑賤、凡夫之所行、非聖賢，乃無義相應。（二）以自之煩苦為事者，為苦，非聖賢，乃無義相應。諸比丘！如來捨此二邊，以中道現等覺。此為資於眼生、智生、寂靜、證智、等覺、涅槃。

　　四

　　諸比丘！云何乃能如來於中道現等覺，資於眼生、智生、寂靜、證智、等覺、涅槃耶？乃八支聖道是。謂：正見、正思惟、正語、正業、正命、正精進、正念、正定是。諸比丘！此乃如來所現等覺之中道，此乃資於眼生、智生、寂靜、證智、等覺、涅槃。

　　五

　　諸比丘！苦聖諦者，即是此，謂：生苦、老苦、病苦、死苦、愁悲憂惱苦、遇怨憎者苦、與所愛者別離苦、所求不得苦，略說為五取蘊苦。

　　六

　　諸比丘！苦集諦者，即是此，謂：後有起、喜貪俱行、隨處歡喜之渴愛，謂：欲愛、有愛、無有愛是。

　　七

　　諸比丘！苦滅聖諦者，即是此，謂：於此渴愛無餘、離滅、棄捨、定棄、解脫而無執著。

　　八

　　諸比丘！順苦滅道聖諦者，即是此，所謂八支聖道是。謂：正見、正思惟、正語、正業、正命、正精進、正念、正定是。

　　九

　　諸比丘！苦聖諦者，即是此，於先前未聞之法，我眼生、智生、慧生、明生、光明生。諸比丘！應對此苦聖諦徧知……乃至……已徧知，於先前未聞之法，我眼生，智生、慧生、明生、光明生。

　　一〇

　　諸比丘！苦集聖諦者，即是此，於先前未聞之法，我眼生、智生、慧生、明生、光明生。諸比丘！對此苦集聖諦應斷……乃至……已斷，於先前未聞之法，我眼生、智生、慧生、明生、光明生。

　　一一

　　諸比丘！苦滅聖諦者，即是此，於先前未聞之法，我眼生、智生、慧生、明生、光明生。諸比丘！對此苦滅聖諦應現證……乃至……已現證，於先前未聞之法，我眼生、智生、慧生、明生、光明生。

　　一二

　　諸比丘！順苦滅道聖諦者，即是此，於先前未聞之法，我眼生、智生、慧生、明生、光明生。諸比丘！對此順苦滅道聖諦應修習……乃至……已修習，於先前未聞之法我眼生、智生、慧生、明生、光明生。

　　一三

　　諸比丘！我於四聖諦以如是三轉十二行相之如實智見尚未達悉皆清淨時，諸比丘！我於天、魔、梵世、沙門、婆羅門、人、天眾生中，不被稱之為無上正等覺之現等覺。

　　一四

　　諸比丘！然而我於此四聖諦，如是三轉十二行相之如實智見已達悉皆清淨故，諸比丘！我於天、魔、梵世、沙門、婆羅門、人、天眾生中，稱之為無上正等覺之現等覺。

　　又，我智生與見，我心解脫不動，此為我最後之生，再不受後有。」

　　一五

　　世尊如是說示已，五比丘歡喜、信受於世尊之所說。又說示此教時，具壽憍陳如生遠塵離垢之法眼：「有集法者，悉皆有此滅法。」

　　一六

　　世尊轉如是法輪時，地居之諸天發聲言曰：

　　「世尊如是於波羅捺國仙人墮處鹿野苑，轉無上之法輪，沙門、婆羅門、天、魔、梵或世間之任何者，皆不能覆。」

　　一七

　　聞得地居諸天之聲之四大天王諸天，發聲言曰：

　　「世尊如是於波羅捺國仙人墮處鹿野苑，轉無上之法輪，沙門、婆羅門、天、魔、梵、或世間之任何者，皆不能覆。」

　　一八

　　聞得四大天王諸天聲之忉利諸天……焰摩諸天……兜率諸天……化樂諸天……他化自在諸天……梵身諸天發聲言曰：

　　「世尊如是於波羅捺國仙人墮處鹿野苑，轉無上之法輪，沙門、婆羅門、天、魔、梵、或世間任何者，皆不能覆。」

　　一九

　　如是於其剎那，其頃刻，其須臾之間，乃至止於梵世之聲已達。又，此十千世界涌震動，示現於無量廣大光明之世間，超越諸天之天威力。

　　二〇

　　時，世尊稱讚而曰：

　　「憍陳如悟矣，憍陳如悟矣！」

　　自此即名具壽憍陳如，稱為阿若憍陳如。

　　〔一二〕第二　如來所說（二）

　　※二

　　「諸比丘！苦聖諦者，即是此，於先前未聞之法，如來眼生、智生、慧生、明生、光明生。諸比丘！應對此苦聖諦徧知……乃至……已徧知，於先前未聞之法，如來眼生、智生、慧生、明生、光明生。

　　三

　　諸比丘！苦集聖諦者，即是此，於先前未聞之法，如來眼生、智生、慧生、明生、光明生。諸比丘！應對此苦集聖諦斷除……乃至……已斷，於先前未聞之法，如來眼生、智生、慧生、明生、光明生。

　　四

　　諸比丘！苦滅聖諦者，即是此，於先前未聞之法，如來眼生、智生、慧生、明生、光明生。諸比丘！應對此苦滅聖諦現證……乃至……已現證，於先前未聞之法，如來眼生、智生、慧生、明生、光明生。

　　五

　　諸比丘！順苦滅道聖諦者，即是此，於先前未聞之法，如來眼生、智生、慧生、明生、光明生。諸比丘！應對此順苦滅道聖諦修習……乃至……已修習，於先前未聞之法，如來眼生、智生、慧生、明生、光明生。」

　　〔一三〕第三　蘊

　　※二

　　「諸比丘！有四聖諦。以何為四聖諦耶？苦聖諦、苦集聖諦、苦滅聖諦、順苦滅道聖諦是。

　　三

　　諸比丘！云何為苦聖諦耶？謂五取蘊是，謂：色取蘊、受取蘊、想取蘊、行取蘊、識取蘊是。諸比丘！此名為苦聖諦。

　　四

　　諸比丘！云何為苦集聖諦耶？後有起而喜貪俱行、隨處歡喜之渴愛，謂：欲愛、有愛、無有愛是。諸比丘！此名為苦集聖諦。

　　五

　　諸比丘！云何為苦滅聖諦耶？將此渴愛無餘離滅、棄捨、定棄、解脫，是無執著。諸比丘！此名為苦滅聖諦。

　　六

　　諸比丘！云何為順苦滅道聖諦耶？八支聖道是，謂：正見、正思惟、正語、正業、正命、正精進、正念、正定是。諸比丘！此名為順苦滅道聖諦。

　　七

　　諸比丘！此為四聖諦。是故諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」

　　〔一四〕第四　處

　　※二

　　「諸比丘！有四聖諦。以何為四聖諦耶？苦聖諦、苦集聖諦、苦滅聖諦、順苦滅道聖諦是。

　　三

　　諸比丘！云何為苦聖諦耶？謂：六入處是。以何為六入處耶？眼處、耳處、鼻處、舌處、身處、意處是。諸比丘！此名為苦聖諦。

　　四

　　諸比丘！云何為苦集聖諦耶？後有起而喜貪俱行，是隨處歡喜之渴愛、謂：欲愛、有愛、無有愛是。諸比丘！此名為苦集聖諦。

　　五

　　諸比丘！云何為苦滅聖諦耶？將此渴愛無餘離滅、棄捨、定棄、解脫，是無執著。諸比丘！此名為苦滅聖諦。

　　六

　　諸比丘！云何為順苦滅道聖諦耶？八支聖道是，謂：正見、正思惟、正語、正業、正命、正精進、正念、正定是。諸比丘！此名為順苦滅道聖諦。

　　七

　　諸比丘！此為四聖諦。是故諸比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」

　　〔一五〕第五　受持（一）

　　※二

　　「諸比丘！汝等對我所說之四聖諦，曾受持否？」

　　三

　　如是言已，有一比丘，白世尊曰：

　　「大德！我對世尊所說之四聖諦，予以受持。」

　　「比丘！汝對我所說之四聖諦，云何受持耶？」

　　四

　　「大德！世尊所說之第一聖諦——苦，我予受持。大德！世尊所說之第二聖諦——苦集，我予受持。大德！世尊所說之第三聖諦——苦滅，我予受持。大德！世尊所說之第四聖諦——順苦滅道，我予受持。大德！我如是對世尊所說之四聖諦，予受持。」

　　五

　　「善哉！善哉！比丘！汝對我所說之四聖諦，予受持。比丘！苦為我所說之第一聖諦，如是對此受持。比丘！苦集為我所說之第二聖諦，如是對此受持。比丘！苦滅為我所說之第三聖諦，如是對此受持。比丘！順苦滅道為我所說之第四聖諦，如是對此受持。

　　六

　　比丘！如是對我所說之四聖諦，應受持。是故比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」

　　〔一六〕第六　受持（二）

　　※二

　　「諸比丘！汝等對我所說之四聖諦，曾受持否？」

　　三

　　如是言已，有一比丘，白世尊曰：

　　「大德！我對世尊所說之四聖諦，予以受持。」

　　「比丘！汝對我所說之四聖諦，云何受持耶？」

　　四

　　「大德！苦為世尊所說之第一聖諦，我予受持。大德！若沙門、婆羅門如是言：『沙門瞿曇之所說，乃非第一苦聖諦，我捨此第一苦聖諦，立他之第一苦聖諦。』無有此理。

　　五～六

　　大德！苦集為世尊所說之第二聖諦，我予受持……苦滅為世尊所說之第三聖諦，我予受持。

　　七

　　大德！順苦滅道為世尊所說之第四聖諦，我予受持。大德！若有沙門、婆羅門如是言：『沙門瞿曇之所說，乃非第四順苦滅道聖諦，我捨此第四順苦滅道聖諦，而立他之第四順苦滅道聖諦。』無有此理。

　　八

　　大德！我如是對世尊所說之四聖諦，予受持。」

　　九

　　「善哉、善哉！比丘！善哉！比丘！汝對我所說之四聖諦，予受持。比丘！苦為我所說之第一聖諦，如是對此受持。比丘！若有沙門、婆羅門如是言：『沙門瞿曇之所說，乃非第一苦聖諦，我捨此第一苦聖諦，而立他之第一苦聖諦。』無有此理。比丘！苦集……乃至……苦滅……乃至……順苦滅道，為我所說之第四聖諦，如是對此受持。比丘！若有沙門、婆羅門如是言：『沙門瞿曇之所說，乃非第四順苦滅道聖諦，我捨此第四順苦滅道聖諦，而立他之第四順苦滅道聖諦。』無有此理。

　　一〇

　　比丘！如是對我所說之四聖諦予受持。是故比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」

　　〔一七〕第七　無明

　　※二

　　時，有一比丘來詣世尊住處。詣已，禮敬世尊，坐於一面。

　　三

　　坐於一面之彼比丘，白世尊曰：

　　「大德！所謂無明、無明者。大德！云何為無明耶？云何為隨無明耶？」

　　四

　　「比丘！苦之無智，苦集之無智，苦滅之無智，順苦滅道之無智，此名為無明；如是者為隨無明。

　　五

　　是故比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」

　　〔一八〕第八　明

　　※二

　　時，有一比丘詣世尊住處。詣已，禮敬世尊，坐於一面。

　　三

　　坐於一面之彼比丘，白世尊曰：

　　「大德！所謂明、明者。大德！云何為明耶？云何為隨明耶？」

　　四

　　「比丘！苦之智，苦集之智，苦滅之智，順苦滅道之智，此名之明；如是者為隨明。

　　五

　　是故比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」

　　〔一九〕第九　辯

　　※二

　　「諸比丘！『此是苦聖諦』，為我所立。此中之謂『此是苦聖諦』者，含有無量之字、無量之文、無量之辯。

　　三

　　……『此是苦集聖諦』……

　　四

　　……『此是苦滅聖諦』……

　　五

　　諸比丘！『此是順苦滅道聖諦』，為我所立。此中之謂『此是順苦滅道聖諦』者，含有無量之字、無量之文、無量之辯。

　　六

　　是故比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」

　　〔二〇〕第十　如

　　※二

　　「諸比丘！有四種之如，為不離如、不異如。以何為四耶？

　　三

　　諸比丘！『此是苦』，為如，為不離如、不異如。

　　四

　　『此是苦集』，為如，為不離如、不異如。

　　五

　　『此是苦滅』，為如，為不離如、不異如。

　　六

　　『此是順苦滅道』，為如，為不離如、不異如。

　　七

　　諸比丘！此四者，為如，為不離如、不異如。是故諸比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」

　　第二　轉法輪品（終）

　　此中攝頌曰：

　　　　　　　二之如來說
　　　　　　　蘊節與處節
　　　　　　　二節之受持
　　　　　　　無明明辯如

　　第三　拘利村品

　　〔二一〕第一　跋耆（一）

　　一

　　如是我聞。一時，世尊住跋耆國拘利村。

　　二

　　於此處，世尊告諸比丘曰：

　　「諸比丘！因對四聖諦不了悟、不通達，如是，我與汝等將永久流轉輪迴。以何為四聖諦耶？

　　三

　　諸比丘！因對苦聖諦不了悟、不通達，如是，我與汝等將永久流轉輪迴。因對苦集聖諦……乃至……對苦滅聖諦……乃至……因對順苦滅道聖諦，不了悟、不通達，我與汝等將永久流轉輪迴。

　　四

　　諸比丘！如今，對苦聖諦了悟、通達，對苦集聖諦了悟、通達，對苦滅聖諦了悟、通達，對順苦滅道聖諦了悟、通達，則斷有愛、盡有索、更不受後有。」

　　五

　　世尊如是說。善逝如是說已，師更如是說：

　　　　　　　因對四聖諦
　　　　　　　不能如實觀
　　　　　　　則久受生處
　　　　　　　輪迴所及者
　　　　　　　對此等聖諦
　　　　　　　觀於此等者
　　　　　　　於滅則有索
　　　　　　　乃至苦根斷
　　　　　　　更不受後有

　　〔二二〕第二　跋耆（二）

　　※二

　　「諸比丘！若諸沙門、婆羅門，於『此是苦。』不能如實了知，於『此是苦集』不能如實了知，於『此是苦滅』不能如實了知，於『此是順苦滅道』不能如實了知，諸比丘！彼沙門、婆羅門，為沙門中之沙門、婆羅門中之婆羅門，我不予認許。又，彼具壽對沙門之義、婆羅門之義，於現法自證知、現證，具足而住者，為無有。

　　三

　　諸比丘！若諸沙門、婆羅門，於『此是苦』如實了知，於『此是苦集』如實了知，於『此是苦滅』如實了知，於『此是順苦滅道』如實了知，諸比丘！彼沙門、婆羅門，為沙門中之沙門、婆羅門中之婆羅門，我予認許。又，彼具壽對沙門之義、婆羅門之義，於現法自證知、現證，具足而住。」

　　四

　　世尊如是說。善逝如是說已，師更如是說：

　　　　　　　苦苦生無殘
　　　　　　　徧苦應須滅
　　　　　　　應達苦滅處
　　　　　　　不知道者人
　　　　　　　則無心解脫
　　　　　　　無慧之解脫
　　　　　　　不得苦際盡
　　　　　　　受是生與老
　　　　　　　苦苦生無殘
　　　　　　　徧苦應須滅
　　　　　　　應達苦滅處
　　　　　　　知道者之人
　　　　　　　則對心解脫
　　　　　　　乃至慧解脫
　　　　　　　具足盡苦際
　　　　　　　不受生與老

　　〔二三〕第三　正等覺者

　　一～二

　　舍衛城。

　　「諸比丘！有四聖諦。以何為四聖諦耶？

　　三

　　乃：苦聖諦、苦集聖諦、苦滅聖諦、順苦滅聖諦是。

　　諸比丘！此為四聖諦。

　　四

　　諸比丘！對此四聖諦如實現等覺故，名為如來、應供、正等覺者。

　　五

　　是故諸比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」

　　〔二四〕第四　阿羅漢

　　一

　　舍衛城。

　　二

　　「諸比丘！過去世之應供、正等覺者，如實現等覺者，皆對四聖諦如實現等覺。

　　三

　　諸比丘！未來世之應供、正等覺者，如實現等覺者，皆對四聖諦如實現等覺。

　　四

　　諸比丘！現在之應供、正等覺者，如實現等覺者，皆對四聖諦如實現等覺。以何為四聖諦耶？

　　五

　　乃：苦聖諦、苦集聖諦、苦滅聖諦、順苦滅道聖諦是。

　　六

　　諸比丘！過去世之應供、正等覺者，如實現等覺者……應現等覺為……現等覺者，皆對此四聖諦如實現等覺。

　　七

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔二五〕第五　漏盡

　　※二

　　「諸比丘！我於知見者說漏盡，并非於不知見者。諸比丘！何為知見者之漏盡耶？

　　三

　　諸比丘！知見『此是苦』，為漏盡；知見『此是苦集』，為漏盡；知見『此是苦滅』，為漏盡；知見『此是順苦滅道』，為漏盡。

　　四

　　諸比丘！如是知見為漏盡。是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔二六〕第六　友

　　※二

　　「諸比丘！汝等若有應所哀愍、應所聽聞、思念之朋友、親戚、血族，諸比丘！汝等對彼等應將四聖諦之如實現觀，勸導使習住。何為四聖諦耶？

　　三

　　苦聖諦、苦集聖諦、苦滅聖諦、順苦滅聖諦也。

　　四

　　諸比丘！汝等若有應所哀愍、應所聽聞、思念之朋友、親戚、血族者，諸比丘！汝等對彼等應將此四聖諦之如實現觀，勸導使習住。

　　五

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔二七〕第七　如

　　※二

　　「諸比丘！有四聖諦。以何為四聖諦耶？

　　三

　　乃：苦聖諦、苦集聖諦、苦滅聖諦、順苦滅道聖諦是

　　四

　　諸比丘！此四聖諦為如，為不離如、不異如，是故名為聖諦。

　　五

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔二八〕第八　世間

　　※二

　　「諸比丘！有四聖諦。以何為四聖諦耶？

　　三

　　乃：苦聖諦、苦集聖諦、苦滅聖諦、順苦滅道聖諦是。

　　四

　　諸比丘！於天、魔、梵世、沙門、婆羅門、人、天、眾生中，如來為聖。是故名之為聖諦。

　　五

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔二九〕第九　應徧知

　　※二

　　「諸比丘！有四聖諦。以何為四聖諦耶？

　　三

　　乃：苦聖諦、苦集聖諦、苦滅聖諦、順苦滅道聖諦是。

　　四

　　諸比丘！此四聖諦中，有應徧知之聖諦、有應斷之聖諦、有應現證之聖諦、有應修習之聖諦。

　　諸比丘！何為應徧知之聖諦耶？

　　五

　　諸比丘！苦聖諦應徧知，苦集聖諦應斷，苦滅聖諦應現證，順苦滅道聖諦應修習。

　　六

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔三〇〕第十　伽梵婆提

　　一

　　一時，眾多之長者比丘，住於支提國薩罕奢尼卡。

　　二

　　其時，眾多之長老比丘，食後由乞食歸，於講堂集會聚坐，作如是之談話：「友等！見苦者，亦見苦集、亦見苦滅、亦見順苦滅道耶？」

　　三

　　作如是言，具壽伽梵婆提對長老比丘曰：

　　「友等！我自世尊處，曾親聞、親受：

　　四

　　『諸比丘！見苦者，亦見苦集、亦見苦滅、亦見順苦滅道。見苦集者，亦見苦、亦見苦滅、亦見順苦滅道。見苦滅者，亦見苦、亦見苦集、亦見順苦滅道。見順苦滅道者，亦見苦、亦見苦集、亦見苦滅。』」

　　第三　拘利村品（終）

　　此中攝頌曰：

　　　　　　　二節之跋耆
　　　　　　　及正等覺者
　　　　　　　阿羅漢漏盡
　　　　　　　友與如世間
　　　　　　　乃至應徧知
　　　　　　　及伽梵婆提

　　第四　申恕林品

　　〔三一〕第一　申恕

　　一

　　一時，世尊住拘睒彌國申恕林。

　　二

　　時，世尊手持少許之申恕葉，告諸比丘曰：

　　「諸比丘！汝等於意云何？我手中所持之少許申恕葉，與在申恕林上所有者，何者為多耶？」

　　「大德！世尊手中所持之申恕葉為少，申恕林上所有為多。」

　　三

　　「諸比丘！如是，我證知而對汝等不說之處為多，所說之處為少。

　　四

　　諸比丘！以何之故，我不說耶？諸比丘！此不相應於義利，非達初梵行，不能資於厭患、離貪、滅盡、寂止、證智、等覺、涅槃。是故我不說。

　　五

　　諸比丘！我以何說之耶？諸比丘！於『此是苦』，說之；於『此是苦集』說之，於『此是苦滅』說之；於『此是順苦滅道』，說之。

　　六

　　諸比丘！以何之故，我說之耶？諸比丘！此於義利相應，達初梵行，資於厭患、離貪、滅盡、寂止、證智、等覺、涅槃。是故我為說。

　　七

　　是故諸比丘！於『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」

　　〔三二〕第二　佉提羅

　　※二

　　「諸比丘！若作如是言：『我對苦聖諦，不能如實現觀；對苦集聖諦，不能如實現觀……對苦滅聖諦，不能如實現觀；對順苦滅道聖諦，不能如實現觀，作正苦之邊際。』無有此理。

　　三

　　諸比丘！若作如是言：『我以佉提羅葉、婆羅葉、阿摩勒葉，作器，將水以多羅葉持之行。』無有此理。諸比丘！如是，若作如是言：『我對苦諦，不能如實現觀；對苦集聖諦，不能如實現觀；對苦滅聖諦，不能如實現觀；對順苦滅道聖諦，不能如實現觀，作正苦之邊際。』無有此理。

　　四

　　諸比丘！又，若作如是言：『我對苦聖諦，如實現觀；對苦集聖諦，如實現觀；對苦滅聖諦，如實現觀；對順苦滅聖諦，如實現觀，作正苦之邊際。』為有此理。

　　五

　　諸比丘！譬如，若作如是言：『我以鉢頭摩葉、婆羅葉、摩樓迦葉，作器，將水以多羅葉持之而行。』為有此理。諸比丘！如是，若作如是言：『我對苦聖諦，如實現觀；對苦集聖諦，如實現觀；對苦滅聖諦，如實現觀；對順苦滅道聖諦，如實現觀，作正苦之邊際。』為有此理。」

　　〔三三〕第三　杖

　　二

　　「諸比丘！譬如將杖擲向空中，則或由頭墮、或由中墮、或由尾墮。諸比丘！如是有無明蓋、有愛結之眾生，流轉輪迴，或由此世往他世、或由他世來此世。何以故耶？諸比丘！乃不見四聖諦故。以何為四聖諦耶？

　　三

　　乃：苦聖諦、苦集聖諦、苦滅聖諦、順苦滅道聖諦是。

　　四

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔三四〕第四　衣

　　※二

　　「諸比丘！若衣、若頭燃，應作何耶？」

　　「大德！若衣、若頭燃，為撲息衣或頭，應起增上之志欲，精進、勉勵、勢猛、不退、正念、正知。」

　　三

　　「諸比丘！〔可〕捨置燃衣或頭而不作意，〔然〕對尚未如實現觀之四聖諦，為現觀，應起增上之志欲，精進、勉勵、勢猛、不退、正念、正知。以何為四聖諦耶？

　　四

　　乃：苦聖諦、苦集聖諦、苦滅聖諦、順苦滅道聖諦是。

　　五

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔三五〕第五　百槍

　　※二

　　「諸比丘！譬如有男子，有壽百歲、命百歲，有人對彼曰：『男子！汝於晨時分，以槍衝刺百次；日中時分，以槍衝刺百次；日夕時分，以槍衝刺百次。男子！汝每日被槍衝刺三百次，保有壽百歲、命百歲。百歲之後，對尚未現觀之四聖諦，予現證。』諸比丘！知義趣之善男子，應善受之。何以故耶？

　　三

　　諸比丘！輪迴自無始有之，為槍所衝、為劍所衝、為斧所衝，不知其前際。諸比丘！雖如是者，諸比丘！我非說有苦有憂四聖諦之現觀。諸比丘！我說有樂有喜四聖諦之現觀。以何為四聖諦耶？

　　四

　　乃：苦聖諦、苦集聖諦、苦滅聖諦、順苦滅道聖諦是。

　　五

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』應勉勵！」

　　〔三六〕第六　生類

　　※二

　　「諸比丘！譬如有男子，將此閻浮提中之草木枝葉，截集於一處，集之一處作成串，大海中之大生類貫成大串，大海中之中生類貫成中位之串，大海中之小生類貫成小串。諸比丘！然大海中麤大生類尚未攝者有之，若此閻浮提中之草木枝葉雖盡攝之，諸比丘！大海中仍有更多之小生類，不易貫串。何以故耶？

　　三

　　諸比丘！其自體微小故。諸比丘！如是眾生界之惡趣為大。諸比丘！由如是大惡趣解脫之人，為見具足，於『此是苦』，如實了知；於『此是苦集』，如實了知；於『此是苦滅』；如實了知；於『此是順苦滅道』，如實了知。

　　四

　　是故，諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔三七〕第七　日喻（一）

　　※二

　　「諸比丘！日輪上升時，前驅之前相，為有明相。諸比丘！如是對四聖諦、如實現觀時，前驅之前相為正見。

　　三

　　諸比丘！於有正見之比丘，於『此是苦』，如實了知；於『此是苦集』，如實了知；於『此是苦滅』，如實了知；於『此是順苦滅道』，如實了知，是為可期。

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔三八〕第八　日喻（二）

　　※二

　　「諸比丘！若日月尚未出於世間，則大光明、大光耀尚未現，以致闇黑、闇冥而晝夜不分，不分月或半月、不分時節歲數。

　　三

　　諸比丘！日月出時，則大光明、大光耀現，無闇黑、無闇冥，分晝夜，分月、半月、分時節歲數。

　　四

　　諸比丘！如是者，若如來、應供、正等覺者尚未出，則大光明、大光耀猶不現，闇黑、闇冥而無四聖諦之教說，亦不說示、施設、建立、開演、分別、顯了。

　　五

　　諸比丘！如來、應供、正等覺者出時，則大光明、大光耀現，無闇黑、無闇冥，有四聖諦之教說，則有施設、建立、開演、分別、顯了。以何為四耶？

　　六

　　乃：苦聖諦、苦集聖諦、苦滅聖諦、順苦滅道聖諦是。

　　七

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔三九〕第九　因陀羅柱

　　※二

　　「諸比丘！諸沙門、婆羅門，於『此是苦』不如實了知，於『此是苦集』不如實了知，於『此是苦滅』不如實了知，於『此是順苦滅道』不如實了知。觀他沙門、婆羅門之面云：『此尊者，是知而知、見而見者耶？』

　　三

　　諸比丘！譬如棉、棉花之輕而受風吹時，置於平坦地面上，東風來則吹拂向西、西風來則吹拂向東、北風來則吹拂向南、南風來則吹拂向北。何以故耶？諸比丘！綿花輕之故。

　　四

　　諸比丘！如是諸沙門、婆羅門，於『此是苦』不如實知，於『此是苦集』不如實知，於『此是苦滅』不如實知，於『此是順苦滅道』不如實知。觀他沙門、婆羅門之面云：『此尊者為知而知、見而見者耶？』何以故耶？諸比丘！未觀四聖諦故。

　　五

　　諸比丘！諸沙門、婆羅門，於『此是苦』如實了知，於『此是苦集』如實了知，於『此是苦滅』如實了知，於『此是順苦滅道』如實了知。不觀他沙門、婆羅門之面云：『此尊者為知而知、見而見者耶？』〔不觀他面、不隨他語。〕

　　六

　　諸比丘！譬如鐵柱、因陀羅柱之根深善埋而不動不搖。若從東方大風雨來，亦不震、不動、不搖，若從西方大風雨來，亦不震、不動、不搖，若從北方大風雨來，亦不震、不動、不搖，若從南方大風雨來，亦不震、不動、不搖。何以故耶？諸比丘！根深之因陀羅柱善埋故。

　　七

　　諸比丘！如是諸沙門、婆羅門，於『此是苦』如實了知，於『此是苦集』如實了知，於『此是苦滅』如實了知，於『此是順苦滅道』如實了知。不觀他沙門、婆羅門之面云：『此尊者為知而知、見而見者耶？』何以故？諸比丘！善觀四聖諦故。以何為四聖諦耶？

　　八

　　乃：苦聖諦、苦集聖諦、苦滅聖諦、順苦滅道聖諦是。

　　九

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔四〇〕第十　論師

　　※二

　　「諸比丘！若比丘於『此是苦』如實了知，於『此是苦集』如實了知，於『此是苦滅』如實了知，於『此是順苦滅道』如實了知者，若從東方有沙門、婆羅門來，欲議論、求議論，為具他法而震動搖撼彼者，無有此理。若從西方……若從北方……若從南方有沙門、婆羅門來，欲議論求議論，為具他法而震動搖撼彼者，無有此理。

　　三

　　諸比丘！譬如有長十六肘之石柱，由根往下八肘，由根向上八肘。若從東方大風雨來，亦不震、不動、不搖，若從西方……若從北……若從南方大風雨來，亦不震、不動、不搖。何以故耶？諸比丘！根深而石柱被善埋故。

　　四

　　諸比丘！如是，若比丘於『此是苦』如實了知，於『此是苦集』如實了知，於『此是苦滅』如實了知，於『此是順苦滅道』如實了知者，若從東方有沙門、婆羅門來，欲議論、求議論，為具他法而震動搖撼彼者，無有此理。若從西方……若從北方……若從南方有沙門、婆羅門來，欲議論、求議論，為具他法而震動搖撼彼者，無有此理。何以故耶？諸比丘！善觀四聖諦故。以何為四聖諦耶？

　　八

　　乃：苦聖諦、苦集聖諦、苦滅聖諦、順苦滅道聖諦是。

　　九

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　第四　申恕林品（終）

　　此中攝頌曰：

　　　　　　　申恕佉提羅
　　　　　　　杖與衣百槍
　　　　　　　生類二日喻
　　　　　　　因羅柱論師

　　第五　深嶮品

　　〔四一〕第一　思惟

　　一

　　一時，世尊住竹林迦蘭陀園。

　　二

　　於此處，世尊告諸比丘曰：

　　「諸比丘！往昔，有一男子，以『應於世間作思惟』，而往須摩竭陀池。來至須摩竭陀池之岸邊坐，進入世間思惟。

　　三

　　諸比丘！彼男子於須摩竭陀池之岸，見四部軍之入藕根。見已，思念：『我發狂矣，我狂亂矣，我見世間之所無者。』

　　四

　　諸比丘！時，彼男子走入都城，告大眾曰：『諸大德！我發狂矣，諸大德！我狂亂矣，我見世間之所無者。』

　　『男子！汝云何發狂耶？云何狂亂耶？汝見世間所無者耶？』

　　五

　　『諸大德！於此，我出王舍城，以「應於世間作思惟」，而往須摩竭陀池。來至須摩竭陀池之岸邊坐下，入於世間作思惟。諸大德！我於須摩竭陀池之岸，見四部軍之入藕根。諸大德！如是，我發狂，如是，我狂亂，我見世間之所無者。』

　　『男子！汝實發狂矣，實為狂亂，汝之所見為世間所無者。』

　　六

　　諸比丘！然則，彼男子為見真實，非非實。諸比丘！往昔，天與阿修羅酣戰。諸比丘！於彼戰役，諸天勝，阿修羅敗。阿修羅因敗而懼，怖畏諸天由藕根入阿修羅宮。

　　七

　　是故諸比丘！勿於世間思惟，曰：『世間為常、世間為無常、世間為有邊、世間為無邊、命即是身、命與身為異、如來死後為有、如來死後為無、如來死後為亦有亦無、如來死後為亦非有亦非無。』何以故耶？

　　八

　　諸比丘！此思惟與義不相應，不達初梵行，不資厭患、離貪、滅盡、寂止、證智、等覺、涅槃。

　　九

　　諸比丘！汝等思惟時，於『此是苦』應思惟，於『此是苦集』應思惟，於『此是苦滅』應思惟，於『此是順苦滅道』應思惟。何以故耶？

　　一〇

　　諸比丘！此思惟與義相應，為初梵行，資於厭患、離貪、滅盡、寂止、證智、等覺、涅槃。

　　一一

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』應勉勵！」

　　〔四二〕第二　深嶮

　　一

　　一時，世尊住王舍城耆闍崛山中。

　　二

　　時，世尊告諸比丘曰：

　　「諸比丘！往辯才峰，行晝日坐。」

　　彼諸比丘應諾世尊曰：

　　「唯唯，大德！」

　　三

　　時，世尊與眾多比丘俱往辯才峰。有一比丘，於辯才峰見大深嶮。見已，白世尊曰：

　　「大德！大哉！此深嶮。大德！深嶮可怖畏。大德！可有比此深嶮更大、更怖畏之深嶮耶？」

　　「比丘！亦有比此深嶮更大、更怖畏之深嶮者。」

　　「大德！比此深嶮更大、更怖畏之深嶮為何耶？」

　　四

　　「比丘！於諸沙門、婆羅門，於『此是苦』不如實了知，於『此是苦集』不如實了知，於『此是苦滅』不如實了知，於『此是順苦滅道』不如實了知者，則於生本之諸行樂著，老本之諸行樂著，死本之諸行樂著，愁、悲、苦、憂、惱本之諸行樂著。因樂著於生本諸行，樂著於老本諸行，樂著於死本諸行，樂著於愁、悲、苦、憂、惱本之諸行，則生本之諸行增長，老本之諸行增長，死本之諸行增長，愁、悲、苦、憂、惱本之諸行增長。因生本之諸行增長，老本之諸行增長，死本之諸行增長，愁、悲、苦、憂、惱本之諸行增長，則墮於生之深嶮，墮於老之深嶮，墮於死之深嶮，墮於愁、悲、苦、憂、惱之深嶮，不得解脫生，老，死，愁、悲、苦、憂、惱。吾云不得苦之解脫。

　　五

　　比丘！然諸沙門、婆羅門，於『此是苦』如實了知，於『此是苦集』如實了知，於『此是苦滅』如實了知，於『此是順苦滅道』如實了知者，則不樂著於生本之諸行，不樂著於老本之諸行，不樂著於死本之諸行，不樂著於愁、悲、苦、憂、惱本之諸行。因不樂著於生本諸行，不樂著於老本諸行，不樂著於死本諸行，不樂著於愁、悲、苦、憂、惱本諸行，故生本諸行不增長，老本諸行不增長，死本諸行不增長，愁、悲、苦、憂、惱本諸行不增長。是以不墮生之深嶮，不墮老之深嶮，不墮死之深嶮，不墮愁、悲、苦、憂、惱之深嶮，而解脫生，老，死，愁、悲、苦、憂、惱。吾云得苦之解脫。

　　六

　　是故，諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」

　　〔四三〕第三　熱煩

　　※二

　　「諸比丘！有名大熱之地獄。於彼處，眼所見之色，唯見非可愛相、不見可愛相，唯見非可樂相、不見可樂相，唯見非可意相、不見可意相。耳所聞之聲……鼻所嗅之香……舌所味之味……身所觸之所觸……意所知之法，唯知非可愛相、不知可愛相，唯知非可樂相、不知可樂相，唯知非可意相、不知可意相。」

　　三

　　如是說示已。有一比丘白世尊曰：

　　「大德！大哉！此熱煩。大德！甚大哉！此熱煩。大德！可有比此熱煩更大、更怖畏之熱煩耶？」

　　「比丘！亦有比此熱煩更大、更怖畏之熱煩。」

　　「大德！比此熱煩更大、更怖畏之熱煩為何耶？」

　　四

　　「比丘！諸沙門、婆羅門，於『此是苦』不如實了知，於『此是苦集』不如實了知，於『此是苦滅』不如實了知，於『此是順苦滅道』不如實了知者，於生本諸行樂著，於老本諸行樂著，於死本諸行樂著，於愁、悲、苦、憂、惱本諸行樂著。因樂著於生本諸行，樂著於老本諸行，樂著於死本諸行，樂著於愁、悲、苦、憂、惱本諸行，則生本諸行增長，老本諸行增長，死本諸行增長，愁、悲、苦、憂、惱本諸行增長。由生本諸行增長，則老本諸行增長，死本諸行增長，愁、悲、苦、憂、惱本諸行增長，故燃起生之熱煩，燃起老之熱煩，燃起死之熱煩，燃起愁、悲、苦、憂、惱之熱煩，而不得解脫生、老、死、愁、悲、苦、憂、惱。吾云不得苦之解脫。

　　五

　　比丘！然而諸沙門、婆羅門，於『此是苦』如實了知，於『此是苦集』如實了知，於『此是苦滅』如實了知，於『此是順苦滅道』如實了知者，則不樂著於生本諸行，不樂著於老本諸行，不樂著於死本諸行，不樂著於愁、悲、苦、憂、惱本諸行。因不樂著於生本諸行，不樂著於老本諸行，不樂著於死本諸行，不樂著於愁、悲、苦、憂、惱本諸行，故生本諸行不增長，老本諸行不增長，死本諸行不增長，愁、悲、苦、憂、惱本諸行不增長。由生本諸行不增長，老本諸行不增長，死本諸行不增長，愁、悲、苦、憂、惱本諸行不增長，是以生之熱煩不燃，老之熱煩不燃，死之熱煩不燃，愁、悲、苦、憂、惱之熱煩不燃，而生、老、死、愁、悲、苦、憂、惱，得解脫。吾云得苦之解脫。

　　六

　　是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！此是『順苦滅道』，應勉勵！」

　　〔四四〕第四　重閣堂

　　※二

　　「諸比丘！若作如是言：『我對苦聖諦未如實現觀，對苦集聖諦未如實現觀，對苦滅聖諦未如實現觀，對順苦滅道聖諦未如實現觀，而作正苦之邊際。』無有此理。

　　三

　　諸比丘！譬如作如是言：『我尚未作重閣堂之下層，即欲建築其上層。』無有此理。諸比丘！如是，若作如是言：『我對苦聖諦未如實現觀，對苦集聖諦未如實現觀，對苦滅聖諦未如實現觀，對順苦滅道聖諦未如實現觀，而作苦之邊際。』無有此理。

　　四

　　諸比丘！若作如是言：『我對苦聖諦如實現觀，對苦集聖諦如實現觀，對苦滅聖諦如實現觀，對順苦滅道聖諦如實現觀，而作正苦之邊際。』有此道理。

　　五

　　諸比丘！譬如作如是言：『我既作重閣堂之下層已，再建立其上層。』有此道理。諸比丘！如是，若作如是言：『我對苦聖諦如實現觀，對苦集聖諦如實現觀，對苦滅聖諦如實現觀，對順苦滅道聖諦如實現觀，而作正苦之邊際。』有此道理。

　　六

　　是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！此是『順苦滅道』，應勉勵！」

　　〔四五〕第五　毛

　　一

　　一時，世尊住毘舍城大林之重閣講堂。

　　二

　　時，具壽阿難於晨朝時分，著下衣、持衣鉢，入毘舍城乞食。

　　三

　　具壽阿難見眾多之離車童子，於會堂作弓射，自遠處以矢柄射透小鍵孔，而箭箭相繼不誤。

　　四

　　見已，思念而言：「實則，此等離車童子為巧，實則，此等離車童子為極巧，所以能自遠方以矢柄射透小鍵孔，而箭箭相繼不誤。」

　　五

　　時，具壽阿難，步至毘舍離乞食，食後由乞食歸，來詣世尊住處。詣已，禮敬世尊，坐於一面。坐於一面之具壽阿難白世尊曰：

　　六

　　「大德！於此，我晨朝時分，著下衣、持衣鉢，入毘舍離乞食。大德！我見眾多之離車童子，於會堂作弓射，由遠方以矢柄射透小鍵孔，而箭箭相繼不誤。見已，思念言曰：『實則，此等離車童子為巧，實則，此等離車童子為極巧，所以能由遠方以矢柄射透小鍵孔，而箭箭相繼不誤。』」

　　七

　　「阿難！於汝之意云何？自遠方以矢柄射透小鍵孔，而箭箭相繼不誤。若將一根毫毛，分為百分，由其一端貫穿另一端，當以何者為難作難成耶？」

　　「大德！將一根毫毛分成百分，由其一端貫穿另一端，為更難作難成。」

　　八

　　「阿難！『此是苦』，如實通達，『此是苦集』，如實通達，『此是苦滅』，如實通達，『此是順苦滅道』，如實通達者，是通達更難之通達。

　　九

　　是故阿難！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」

　　〔四六〕第六　闇黑

　　※二

　　「諸比丘！有無蓋、無底之闇黑，具如是大神力、大威力之日月光，亦不能及於其中間。」

　　三

　　如是說示已，有一比丘白世尊曰：

　　「大德！大哉，闇黑。大德！甚大哉，闇黑。大德！可有其他比此闇黑更大、更怖畏之闇黑者耶？」

　　「比丘！比此闇黑更大、更怖畏之闇黑者，亦有。」

　　「大德！其他比此闇黑更大、更怖畏之闇黑者，為何耶？」

　　四

　　「比丘！於諸沙門、婆羅門，『此是苦』不如實了知，『此是苦集』不如實了知，『此是苦滅』不如實了知，『此是順苦滅道』不如實了知者，則樂著於生本諸行，樂著於老本諸行，樂著於死本諸行，樂著於愁、悲、苦、憂、惱本諸行。因樂著於生本諸行，樂著於老本諸行，樂著於死本諸行，樂著於愁、悲、苦、憂、惱本諸行，故生本諸行增長，老本諸行增長，死本諸行增長，愁、悲、苦、憂、惱本諸行增長。由生本諸行增長，老本諸行增長，死本諸行增長，愁、悲、苦、憂、惱本諸行增長，而墮於生之闇黑，墮於老之闇黑，墮於死之闇黑，墮於愁、悲、苦、憂、惱之闇黑，而不得解脫生、老、死、愁、悲、苦、憂、惱。我云不得苦之解脫。

　　五

　　比丘！然諸沙門、婆羅門，於『此是苦』如實了知，『此是苦集』如實了知，『此是苦滅』如實了知，『此是順苦滅道』如實了知者，則不樂著於生本諸行，不樂著於老本諸行，不樂著於死本諸行，不樂著於愁、悲、苦、憂、惱本諸行。因不樂著於生本諸行，不樂著於老本諸行，不樂著於死本諸行，不樂著於愁、悲、苦、憂、惱本諸行，故生本諸行不增長，老本諸行不增長，死本諸行不增長，愁、悲、苦、憂、惱本諸行不增長。由生本諸行不增長，老本諸行不增長，死本諸行不增長，愁、悲、苦、憂、惱本諸行不增長，而不墮於生之闇黑，不墮於老之闇黑，不墮於死之闇黑，不墮於愁、悲、苦、憂、惱之闇黑，而生、老、死、愁、悲、苦、憂、惱解脫。吾云得苦之解脫。

　　六

　　是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」

　　〔四七〕第七　孔（一）

　　※二

　　「諸比丘！譬如有人，將一有孔之軛，投於大海中。有一盲龜，游行海中，百年上浮一次。

　　三

　　諸比丘！於汝等之意云何？彼百年上浮一次之盲龜，其頭得入彼有一孔之軛否？」

　　「大德！或於某時亦可得然，但需經長時。」

　　四

　　「諸比丘！彼百年上浮一次之盲龜，其首入彼有一孔之軛，諸比丘！可速於愚者一度至墮處，再得人身者。何以故耶？

　　五

　　諸比丘！於彼墮處，了無法行、平等行、善業、福業，諸比丘！彼等互噉、噉弱者。何以故耶？

　　六

　　諸比丘！不見四聖諦故。何為四聖諦耶？乃：苦聖諦、苦集聖諦、苦滅聖諦、順苦滅道聖諦是。

　　七

　　是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」

　　〔四八〕第八　孔（二）

　　※二

　　「諸比丘！譬如此大地，悉是水。於此有人，將一有孔之軛投下，東風拂之向西，西風拂之向東，北風拂之向南，南風拂之向北。於此有一盲龜，游行海中，百年上浮一次。

　　三

　　諸比丘！於汝等之意云何？彼盲龜百年浮起一次，其首得入彼有一孔之軛否？」

　　「大德！彼盲龜百年浮起一次，其首入彼有一孔之軛，實為難得。」

　　四

　　「諸比丘！如是，得人身為難得。諸比丘！如是，如來、應供、正等覺者之出世為難得。諸比丘！如是，如來所說法、律出現於世為難得。

　　五

　　諸比丘！如今，已得人身；如來、應供、正等覺者既出世；如來所說之法、律，既現於世。

　　六

　　是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」

　　〔四九〕第九　須彌（一）

　　※二

　　「諸比丘！譬如有人，於須彌山王之上，放置大如豆粒之石礫七個。

　　三

　　諸比丘！於汝等之意云何？放置其上豆粒大之七礫石，與須彌山王，何者為多耶？」

　　「大德！須彌山王為多，放置其上豆粒大之七礫石為少。於須彌山王上所置之豆粒大七礫石，乃不成算數、不成譬類、不成一分。」

　　四

　　「諸比丘！如是聖弟子，於見具足而現觀者，已滅盡之苦為多、殘者為少，於前之已滅盡之苦蘊，不成算數、不成譬類、不成一分。此是極七返。彼對『此是苦』，如實了知；於『此是苦集』，如實了知；於『此是苦滅』，如實了知；於『此是順苦滅道』，如實了知。

　　五

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔五〇〕第十　須彌（二）

　　※二

　　「諸比丘！譬如須彌山王滅盡，而唯獨豆粒大之七石礫殘存。

　　三

　　諸比丘！於汝等之意云何？須彌山之滅盡，與所殘存之豆粒大之七礫石，何者為多耶？

　　大德！須彌山之滅盡者為多，所殘存豆粒大之七礫石為少。此於須彌山之滅盡者，與所殘存之豆粒大七礫石，非成算數、非成譬類、非成一分。

　　四

　　諸比丘！如是聖弟子，於見具足而現觀者，則已滅盡之苦為多、所殘存者為少，於前之已滅盡之苦蘊，不成算數、不成譬類、不成一分。此是極七返。彼對『此是苦』，如實知；『此是苦集』，如實知；『此是苦滅』，如實知；『此是順苦滅道』，如實知。

　　五

　　是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」

　　第五　深嶮品（終）

　　此中攝頌曰：

　　　　　　　思惟與深嶮
　　　　　　　熱煩重閣堂
　　　　　　　毛闇黑二孔
　　　　　　　二節之須彌

　　第六　現觀品

　　〔五一〕第一　爪尖

　　※二

　　時，世尊將少許之塵，置於爪端，告諸比丘曰：

　　「諸比丘！於汝等之意云何？我爪端所置之少許塵，其與大地土，何者為多耶？」

　　「大德！大地土為多，世尊爪端所置之塵為少，於大地相比，世尊爪端所置之少許塵，非成算數、非成譬類、非成一分。」

　　三

　　「諸比丘！如是聖弟子，於見具足而現觀者，則已滅盡之苦為多、所殘存者為少，於前之已滅盡之苦蘊，非成算數、非成譬類、非成一分。此是極七返。彼對『此是苦』，如實知；『此是苦集』，如實知；『此是苦滅』，如實知；『此是順苦滅道』，如實知。

　　四

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔五二〕第二　湖池

　　※二

　　「諸比丘！譬如有湖池，長五十由旬、廣五十由旬、深五十由旬，水盈滿及岸。有人用草之尖端將水掬汲。

　　三

　　諸比丘！於汝等之意云何？用草尖所掬之水與湖池之水，何者為多耶？」

　　「大德！此湖池之水為多，草尖所掬之水為少，於湖池之水相比，用草尖所掬之水，非成算數、非成譬類、非成一分。」

　　四～五

　　「諸比丘！如是聖弟子……乃至……勉勵！」

　　〔五三〕第三　合流（一）

　　※二

　　「諸比丘！譬如於諸大河——恒河、耶符那、伊羅跋提、薩羅遊、摩企之合流會合處，有人掬汲二三滴之水。

　　三

　　諸比丘！於汝等之意云何？所掬之二三滴水，與彼合流之水，何者為多耶？」

　　「大德！合流之水為多，所掬之二三滴水為少，於合流之水相比，二三滴之掬水乃非成算數、非成譬類、非成一分。」

　　四～五

　　「諸比丘！如是聖弟子……乃至……應勉勵！」

　　〔五四〕第四　合流（二）

　　※二

　　「諸比丘！譬如諸大河、恒河、耶符那、伊羅跋提、薩羅遊、摩企之水滅盡，唯殘存二三滴水。

　　三

　　諸比丘！於汝等之意云何？滅盡之合流水，與彼二三滴殘水，何者為多耶？」

　　「大德！滅盡之合流之水為多，彼二三滴之殘存水為少。於滅盡之合流水相比，二三滴之殘存水乃非成算數、非成譬類、非成一分。」

　　四～五

　　「諸比丘！如是聖弟子……乃至……應勉勵！」

　　〔五五〕第五　地（一）

　　※二

　　「諸比丘！譬如有人，於大地上置七個大如棗核之土團。

　　三

　　諸比丘！於汝等之意云何？放置大地七個棗核大之土團，與此大地之土，何者為多耶？」

　　「大德！大地土為多，放置之七個棗核大土團為少，於大地土相比，放置之七個棗核大之土團，非成算數、非成譬類、非成一分。」

　　四～五

　　「諸比丘！如是聖弟子……乃至……應勉勵！」

　　〔五六〕第六　地（二）

　　※二

　　「諸比丘！譬如大地滅盡，唯殘七個棗核大之土團。

　　三

　　諸比丘！於汝等之意云何？大地之滅盡，與所殘存之七個棗核大之土團，何者為多耶？」

　　「大德！大地之滅盡者為多，所殘存之七個棗核大之土團為少，於大地之滅盡相比，所殘存之七棗核大之土團，乃非成算數、非成譬類、非成一分。」

　　四～五

　　「諸比丘！如是聖弟子……乃至……應勉勵！」

　　〔五七〕第七　海（一）

　　※「諸比丘！譬如有人，於大海中汲掬二三滴水。

　　三

　　諸比丘！於汝等之意云何？彼二三滴汲掬之水與大海之水，何者為多耶？」

　　「大德！大海之水為多，彼二三滴之掬水為少，於大海之水相比，二三滴之掬水乃非成算數、非成譬類、非成一分。」

　　四～五

　　「諸比丘！如是，聖弟子……乃至……應勉勵！」

　　〔五八〕第八　海（二）

　　※二

　　「諸比丘！譬如大海之水滅盡，唯殘存二三滴之水。

　　三

　　諸比丘！於汝等之意云何？滅盡之大海水，與彼二三滴之殘水，何者為多耶？」

　　「大德！滅盡之大海水為多，彼二三滴之殘水為少，於滅盡之大海水，彼二三滴之殘水，乃非成算數、非成譬類、非成一分。」

　　四～五

　　「諸比丘！如是、聖弟子……乃至……應勉勵！」

　　〔五九〕第九　山喻（一）

　　※二

　　「諸比丘！譬如有人，於雪山王之上置放七個芥子粒大之石礫。

　　三

　　諸比丘！於汝等之意云何？置放之七個芥子粒大之石礫，與雪山王相比，何者為多耶？」

　　「大德！雪山王為多，放置其上之七個芥子粒大石礫為少，於雪山王，放置其上之七個芥子粒大石礫，為非成算數、非成譬類、非成一分。」

　　四～五

　　「諸比丘！如是，聖弟子……乃至……應勉勵！」

　　〔六〇〕第十　山喻（二）

　　※二

　　「諸比丘！譬如雪山王滅盡，唯獨殘存七個芥子粒大之石礫。

　　三

　　諸比丘！於汝等之意云何？雪山王之滅盡與所殘存七芥子粒大之石礫，何者為多耶？」

　　「大德！雪山王之滅盡為多，所殘存之七個芥子粒大之石礫為少，於雪山王之滅盡，所殘存七芥子粒大石礫，非成算數、非成譬類、非成一分。」

　　四

　　「諸比丘！如是聖弟子，於見具足，而已現觀，則已滅盡之苦為多，所殘存之苦為少，於前之已滅盡之苦蘊，為非成算數、非成譬類、非成一分。此是極七返。彼於『此是苦』，如實了知；於『此是苦集』，如實了知；於『此是苦滅』，如實了知；於『此是順苦滅道』，如實了知。

　　五

　　是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」

　　第六　現觀品（終）

　　此中攝頌曰：

　　　　　　　爪頂與湖池
　　　　　　　二節之合流
　　　　　　　二地與二海
　　　　　　　二節山之喻

　　第七　生穀廣說品（一）

　　〔六一〕第一　餘處

　　※二

　　時，世尊將少許之塵，置於爪端，告諸比丘曰：

　　三

　　「諸比丘！於汝等之意云何？我爪端所置之少許塵，與大地土相比，何者為多耶？」

　　「大德！大地土為多，世尊爪端所置之少許塵為少，於大地土，世尊爪端所置之少許塵，非成算數、非成譬類、非成一分。」

　　四

　　「諸比丘！如是，再生於人中之眾生為少，由人再生他處之眾生為多。何以故耶？

　　五

　　諸比丘！不觀四聖諦故。以何為四聖諦耶？乃苦聖諦、苦集聖諦、苦滅聖諦、順苦滅道聖諦是。

　　六

　　是故諸比丘！『此是苦』，應勉勵；『此是苦集』，應勉勵；『此是苦滅』，應勉勵！『此是順苦滅道』，應勉勵！」

　　〔六二〕第二　邊地

　　※二

　　時，世尊將少許之塵，置於爪端，告諸比丘曰：

　　三

　　「諸比丘！於汝等之意云何？我爪端所置之少許塵與大地土相比，何者為多耶？」

　　「大德！大地土為多，世尊爪端所置之少許塵為少，於大地土，世尊爪端所置少許塵，乃非成算數、非成譬類、非成一分。」

　　四

　　「諸比丘！如是，再生於中國之眾生為少，再生於邊地、無知夷狄中之眾生為多……乃至……」

　　〔六三〕第三　慧

　　※四

　　「諸比丘！如是，成就聖慧眼之眾生為少，隨無明愚癡之眾生為多……乃至……」

　　〔六四〕第四　酒

　　※四

　　「諸比丘！如是，遠離飲酒之眾生為少，不遠離飲酒之眾生為多……乃至……」

　　〔六五〕第五　水

　　※四

　　「諸比丘！如是，陸生之眾生為少，水生之眾生為多……乃至……」

　　〔六六〕第六　母

　　※四

　　「諸比丘！如是，孝於母之眾生為少，不孝於母之眾生為多……乃至……」

　　〔六七〕第七　父

　　※四

　　「諸比丘！如是，孝於父之眾生為少，不孝於父之眾生為多……乃至……」

　　〔六八〕第八　沙門

　　※四

　　「諸比丘！如是，尊重沙門之眾生為少，不尊重沙門之眾生為多……乃至……」

　　〔六九〕第九　婆羅門

　　※四

　　「諸比丘！如是，尊重婆羅門之眾生為少，不尊重婆羅門之眾生為多……乃至……」

　　〔七〇〕第十　尊重

　　※四

　　「諸比丘！如是，尊重族姓中最勝者之眾生為少，不尊重族姓中最勝者之眾生為多……乃至……」

　　第七　生穀廣說品（一）（終）

　　此中攝頌曰：

　　　　　　　餘處與邊地
　　　　　　　慧與酒與水
　　　　　　　母父與沙門
　　　　　　　婆羅門尊重

　　第八　生穀廣說品（二）

　　〔七一〕第一　生

　　※四

　　「諸比丘！如是，遠離殺生之眾生為少，不遠離殺之眾生為多。何以故耶……乃至……」

　　〔七二〕第二　不與

　　※四

　　「諸比丘！如是，遠離不與取之眾生為少，不遠離不與取之眾生為多……乃至……」

　　〔七三〕第三　欲

　　※四

　　「諸比丘！如是，遠離欲邪行之眾生為少，不遠離欲邪行之眾生為多……乃至……」

　　〔七四〕第四　妄語

　　※四

　　「諸比丘！如是，遠離妄語之眾生為少，不遠離妄語之眾生為多……乃至……」

　　〔七五〕第五　離間語

　　※四

　　「諸比丘！如是，遠離離間語之眾生為少，不遠離離間語之眾生為多……乃至……」

　　〔七六〕第六　麤惡語

　　※四

　　「諸比丘！如是，遠離麤惡語之眾生為少，不遠離麤惡語之眾生為多……乃至……」

　　〔七七〕第七　雜穢語

　　※四

　　「諸比丘！如是，遠離雜穢語之眾生為少，不遠離雜穢語之眾生為多……乃至……」

　　〔七八〕第八　種子

　　※四

　　「諸比丘！如是，遠離損壞草木之眾生為少，不遠離損壞草木之眾生為多……乃至……」

　　〔七九〕第九　非時

　　※四

　　「諸比丘！如是，遠離非時食之眾生為少，不遠離非時食之眾生為多……乃至……」

　　〔八〇〕第十　薰香塗香

　　※四

　　「諸比丘！如是，遠離華鬘、薰香、塗香之所持、莊嚴之眾生為少，不遠離華鬘、薰香、塗香、之所持、莊嚴之眾生為多……乃至……」

　　第八　生穀廣說品（二）（終）

　　此中攝頌曰：

　　　　　　　生及不與欲
　　　　　　　妄語離間語
　　　　　　　麤惡雜穢語
　　　　　　　種子與非時
　　　　　　　薰香與塗香

　　第九　生穀廣說品（三）

　　〔八一〕第一　舞蹈

　　※四

　　「諸比丘！如是，遠離舞蹈、歌謠、音樂、觀劇之眾生為少，不遠離舞蹈、歌謠、音樂、觀劇之眾生為多……乃至……」

　　〔八二〕第二　牀

　　※四

　　「諸比丘！如是，遠離高牀、大牀之眾生為少，不遠離高牀、大牀之眾生為多……乃至……」

　　〔八三〕第三　銀

　　※四

　　「諸比丘！如是，遠離金銀收受之眾生為少，不遠離金銀收受之眾生為多……乃至……」

　　〔八四〕第四　穀

　　※四

　　「諸比丘！如是，遠離生穀收受之眾生為少，不遠離生穀收受之眾生為多……乃至……」

　　〔八五〕第五　肉

　　※四

　　「諸比丘！如是，遠離生肉收受之眾生為少，不遠離生肉收受之眾生為多……乃至……」

　　〔八六〕第六　童女

　　※四

　　「諸比丘！如是，遠離婦女童女收受之眾生為少，不遠離婦女童女收受之眾生為多……乃至……」

　　〔八七〕第七　婢

　　※四

　　「諸比丘！如是，遠離奴婢收受之眾生為少，不遠離奴婢收受之眾生為多……乃至……」

　　〔八八〕第八　山羊、羊

　　※四

　　「諸比丘！如是，遠離收受山羊、羊之眾生為少，不遠離收受山羊、羊之眾生為多……乃至……」

　　〔八九〕第九　鷄、豬

　　※四

　　「諸比丘！如是，遠離收受鷄、豬之眾生為少，不遠離收受鷄、豬之眾生為多……乃至……」

　　〔九〇〕第十　象

　　※四

　　「諸比丘！如是，遠離收受象、牛、馬、騾馬之眾生為少，不遠離收受象、牛、馬、騾馬之眾生為多……乃至……」 

　　第九　生穀廣說品（三）（終）

　　此中攝頌曰：

　　　　　　　舞蹈與牀銀
　　　　　　　穀肉與童女
　　　　　　　婢與山羊羊
　　　　　　　鷄豬以及象

　　第一〇　生穀廣說品（四）

　　〔九一〕第一　田

　　※四

　　「諸比丘！如是，遠離收受田地之眾生為少，不遠離收受田地之眾生為多……乃至……」

　　〔九二〕第二　買賣

　　※四

　　「諸比丘！如是，遠離買賣之眾生為少，不遠離買賣之眾生為多……乃至……」

　　〔九三〕第三　使

　　※四

　　「諸比丘！如是，遠離遣使與行使業之眾生為少，不遠離遣使與行使業之眾生為多……乃至……」

　　〔九四〕第四　偽秤

　　※四

　　「諸比丘！如是，遠離偽秤、偽貨、偽斗之眾生為少，不遠離偽秤、偽貨、偽斗之眾生為多……乃至……」

　　〔九五〕第五　虛偽

　　※四

　　「諸比丘！如是，遠離賄賂、虛偽、騙詐、欺瞞之眾生為少，不遠離賄賂、虛偽、騙詐、欺瞞之眾生為多……乃至……」

　　〔九六～一〇一〕第六～十一　掠奪強盜

　　※四

　　「諸比丘！如是，遠離割截、殺、縛、埋伏、掠奪、強盜之眾生為少，不遠離割截、殺、縛、埋伏、掠奪、強盜之眾生為多……乃至……

　　諸比丘！乃不觀四聖諦故。以何為四聖諦耶？

　　五

　　即：苦聖諦、苦集聖諦、苦滅聖諦、順苦滅道聖諦。

　　六

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　〔一〇二〕第十三　五趣（一）

　　※二

　　時，世尊將少許塵，置於爪端，告諸比丘曰：

　　三

　　「諸比丘！於汝等之意云何？我爪端所置之少許塵與大地土相比，何者為多耶？」

　　「大德！大地土為多，世尊爪端所置之少許塵為少，於大地土，世尊爪端所置之少許塵，乃非成算數、非成譬類、非成一分。」

　　※四

　　「諸比丘！如是，由人死歿，再生於人中之眾生為少，由人死歿，再生於地獄之眾生為多……乃至……」

　　〔一〇三〕第十三　五趣（二）

　　※四

　　諸比丘！如是，由人死歿，再生於人中之眾生為少，由人死歿，再生於畜生之眾生為多……乃至……

　　〔一〇四〕第十四　五趣（三）

　　※四

　　諸比丘！如是，由人死歿，再生於人中之眾生為少，由人死歿，再生於餓鬼趣之眾生為多……乃至……

　　〔一〇五～一〇七〕第十五～十七　五趣（四～六）

　　※四

　　諸比丘！如是，由人死歿，再生於人中之眾生為少，由人死歿，再生於地獄……再生於畜生……再生於餓鬼趣之眾生為多……乃至……

　　〔一〇八～一一〇〕第十八～二十　五趣（七～九）

　　※四

　　諸比丘！如是，由人死歿，再生於人中之眾生為少，由人死歿，再生於地獄……再生於畜生……再生於餓鬼趣之眾生為多……乃至……

　　〔一一一～一一三〕第二十～二十三　五趣（一〇～一二）

　　※四

　　諸比丘！如是，由人死歿，再生於人中之眾生為少，由人死歿，再生於地獄……再生於畜生……再生於餓鬼趣之眾生為多……乃至……

　　〔一一四～一一六〕第二十四～第二十六　五趣（一三～一五）

　　※四

　　諸比丘！如是，由地獄死歿，再生於人中之眾生為少，由地獄死歿，再生於地獄……再生於畜生……再生於餓鬼趣之眾生為多……乃至……

　　〔一一七～一一九〕第二十七～二十九　五趣（一六～一八）

　　※四

　　諸比丘！如是，由人、地獄死歿，再生於中之眾生為少，由地獄死歿，再生於地獄……再生於畜生……再生於餓鬼趣之眾生為多……乃至……

　　〔一二〇～一二二〕第三十～三十二　五趣（一九～二一）

　　四

　　諸比丘！如是，由畜生死歿，再生於人中之眾生為少，由畜生死歿，再生於地獄……再生於畜生……再生於餓鬼趣之眾生為多……乃至……

　　〔一二三～一二五〕第三十三～三十五　五趣（二二～二四）

　　※四

　　諸比丘！如是，由餓鬼趣死歿，再生於天中之眾生少，由畜生死歿，再生於地獄……再生於畜生……再生於餓鬼趣之眾生多……乃至……

　　〔一二六～一二八〕第三十六～三十八　五趣（二五～二七）

　　※四

　　諸比丘！如是，由餓鬼趣死歿，再生於人中之眾生為少，由餓鬼趣死歿，再生於地獄……再生於畜生……再生於餓鬼趣之眾生為多……乃至……

　　〔一二九〕第三十九　五趣（二八）

　　※四

　　諸比丘！如是，由餓鬼趣死歿，再生於天中之眾生為少，由餓鬼趣死歿，再生於地獄之眾生為多……乃至……

　　〔一三〇〕第四十　五趣（二九）

　　※四

　　諸比丘！如是，由餓鬼趣死歿，再生於天中之眾生為少，再生於餓鬼趣之眾生為多……乃至……

　　〔一三一〕第四十一　五趣（三〇）

　　※四

　　「諸比丘！如是，由餓鬼趣死歿，再生於天中之眾生為少，由餓鬼趣死歿，再生於於餓鬼趣之眾生為多。何以故耶？

　　諸比丘！乃不觀四聖諦故。何為四聖諦耶？

　　五

　　即：苦聖諦、苦集聖諦、苦滅聖諦、順苦滅道聖諦是。

　　六

　　是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」

　　七

　　世尊如是說示已，彼諸比丘喜悅，對世尊之所說歡喜。

　　生穀廣說輪廣說（終）

　　攝頌曰：

　　　　　　　田與買賣使
　　　　　　　偽秤與虛偽
　　　　　　　對掠奪強盜
　　　　　　　遠離者為少
　　　　　　　不者有情多
　　　　　　　及依於五趣
　　　　　　　從而說此品

　　第一二　諦相應（終）

　　　　　　　道覺支念處
　　　　　　　根與正勤力
　　　　　　　神足阿那律
　　　　　　　靜慮入出息
　　　　　　　預流以及諦
　　　　　　　世尊所說示

　　大篇相應（終）


